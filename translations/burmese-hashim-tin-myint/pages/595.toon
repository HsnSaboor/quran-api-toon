quran[29]{c,v,t}:
  91,1,(ငါအရှင်မြတ်သည်)‌နေနှင့် ထို‌နေ၏ အလင်း‌ရောင် အပူရှိန်ကို သက်‌သေထူ‌တော်မူသည်။
  91,2,ထို့ပြင် ထို‌နေ၏ ‌နောက်မှ လသည် လိုက်သည့်အခါ ထိုလကို သက်‌သေထူ‌တော်မူသည်။
  91,3,ထို့ပြင် ‌နေ့သည် ‌နေကို ‌တောက်ပ‌စေသည့်အခါ ထို‌နေ့ကို သက်‌သေထူ‌တော်မူသည်။
  91,4,ထို့ပြင် ညသည် ‌နေကို ဖုံးလွှမ်းသည့်အခါ ထိုညကို သက်‌သေထူ‌တော်မူသည်။
  91,5,ထို့ပြင် မိုး‌ကောင်းကင်နှင့် ထိုမိုး‌ကောင်းကင်ကို ပြုလုပ်ဖန်ဆင်း‌တော်မူ‌သောအရှင်ကိုပါ သက်‌သေထူ‌တော်မူသည်။
  91,6,ထို့ပြင် (ငါအရှင်မြတ်သည်) ‌မြေပထဝီနှင့် ထို‌မြေပထဝီကိုဖြန့်ခင်း‌တော်မူ‌သောအရှင်ကို သက်‌သေထူ‌တော်မူသည်။
  91,7,ထို့ပြင် အသက်ဝိညာဉ်နှင့် ထိုအသက်ဝိညာဉ်ကိုစုံလင်‌အောင်ပြုလုပ်‌တော်မူ‌သောအရှင်ကို သက်‌သေထူ‌တော်မူသည်။
  91,8,ထို့‌နောက် အရှင်မြတ်သည် ထိုအသက်ဝိညာဉ်ထဲသို့ ထိုအသက်ဝိညာဉ်၏ မ‌ကောင်းမှု(၏အသိစိတ်)နှင့် ‌ကောင်းမှု(၏အသိစိတ်)ကို ထည့်သွင်း‌တော်မူခဲ့သည်။ ###၁
  91,9,အမှန်စင်စစ် ထိုအသက်ဝိညာဉ်ကို သန့်ရှင်းစင်ကြယ်‌အောင်လုပ်ခဲ့သူသည် ‌အောင်မြင်ခဲ့ပြီဖြစ်သည်။
  91,10,ထို့ပြင် ထိုအသက်ဝိညာဉ်ကို (မ‌ကောင်းမှုများထဲတွင်)နစ်မွန်း‌စေခဲ့သည့်သူသည် ပျက်စီးဆုံးရှုံးခဲ့ပြီဖြစ်သည်။
  91,11,ဆမူဒ်အမျိုးသားတို့သည် သူတို့၏ဆိုးသွမ်းမှုနှင့် (တမန်‌တော်စွာ‌လေ့ဟ်ကို)မဟုတ်မမှန်ငြင်းပယ်ခဲ့ကြသည်။
  91,12,တစ်ခါက သူတို့ထဲမှ နဖူးစာအဆိုးဆုံးသူသည် တရှိန်ထိုးထွက်‌ပေါ်လာခဲ့သည်။
  91,13,သို့ဖြစ်ရာ အလ္လာဟ်အရှင်မြတ်၏ တမန်‌တော်က သူတို့အား “အသင်တို့သည် အလ္လာဟ်အရှင်မြတ်၏ကုလားအုတ်မကို(သတ်ဖြတ်ခြင်းမှ)သာမကသူ‌ရေ‌သောက်ခြင်းကို(တားမြစ်ခြင်းမှ)လည်း(‌ရှောင်ကြဉ်ကြပါ”ဟု)‌ပြောဆိုခဲ့သည်။
  91,14,ထို့‌နောက် သူတို့သည် ၎င်း(တမန်‌တော်)ကို မဟုတ်မမှန်ဟု ငြင်းပယ်၍ ထိုကုလားအုတ်မ၏ ‌ခြေများကို ဖြတ်‌တောက်(၍သတ်ဖြတ်)ခဲ့ကြသည်။ သို့ဖြစ်ရာ သူတို့အားဖန်ဆင်း‌မွေးမြူ‌တော်မူ‌သော အရှင်မြတ်က သူတို့အ‌ပေါ်တွင် သူတို့၏ ပြစ်မှုများ‌ကြောင့် ပြစ်ဒဏ်ကိုချမှတ်‌တော်မူခဲ့သည်။ ထို့ပြင် အရှင်မြတ်သည် ထိုပြစ်ဒဏ်ကို အားလုံးအ‌ပေါ်တညီတညာတည်း ပြုလုပ်ချ‌ပေး‌တော်မူလိုက်သည်။
  91,15,ထို့ပြင် အရှင်မြတ်သည် ထိုပြစ်ဒဏ်၏ ‌နောက်ဆက်တွဲ (ဖြစ်‌ပေါ်လာမည့် တုံ့ပြန်မှု)ကို လုံးဝ စိုးရိမ်‌တော်မမူ‌ပေ။
  92,1,(ငါအရှင်မြတ်အ‌နေနှင့်) ညသည် လွှမ်းမိုးသည့်အခါတွင် ထိုညကို သက်‌သေထူ‌တော်မူသည်။
  92,2,ထို့ပြင် ‌နေ့သည် လင်းဝင်းသည့်အခါ ထို‌နေ့ကိုသက်‌သေထူ‌တော်မူသည်။
  92,3,ထို့ပြင် ဖိုနှင့်မကို ဖန်ဆင်း‌တော်မူ‌သောအရှင်ကို သက်‌သေထူ‌တော်မူသည်။
  92,4,အမှန်စင်စစ် အသင်တို့၏ကြိုးပမ်းမှုများသည် အမျိုးမျိုးဖြစ်သည်။
  92,5,သို့ဖြစ်ရာ မည်သို့ပင်ဖြစ်‌စေ၊ အကြင်သူသည် ‌ပေးကမ်းလှူဒါန်းသည်။ ထို့ပြင် သူသည်(အလ္လာဟ်အရှင်မြတ်အား) ‌ကြောက်ရွံ့သည်။
  92,6,ထို့ပြင် သူသည် ‌ကောင်းသည် ###၁ ကို ဟုတ်မှန်‌ကြောင်း‌ထောက်ခံယုံကြည်သည်။
  92,7,သို့ဖြစ်ရာ မကြာမီ ငါအရှင်မြတ်သည် သူ့အား လွယ်ကူမှုထံသို့ ပို့‌ဆောင်‌တော်မူမည်။
  92,8,ထို့ပြင် မည်သို့ပင်ဖြစ်‌စေ၊ အကြင်သူသည် ‌စေးနှဲတွန့်တိုသည်။ ထို့ပြင် သူသည် (သူ၏ကိုယ်ကို)လိုလား‌တောင့်တစရာမလိုဟု ထင်မှတ်သည်။
  92,9,ထို့ပြင် သူသည် ‌ကောင်းသည်ကိုမဟုတ်မမှန်ဟု ငြင်းဆိုသည်။
  92,10,သို့ဖြစ်ရာ မကြာမီ ငါအရှင်မြတ်သည် ထိုသူကို ခက်ခဲမှုထံသို့ ပို့‌ဆောင်‌တော်မူမည်။
  92,11,ထို့ပြင် သူသည် (ငရဲတွင်းထဲသို့)ကျသည့်အခါ သူ(‌စေးနှဲခဲ့သည့်)ပစ္စည်းဥစ္စာများသည် သူ့အတွက် မည်သည့်အရာမျှ အသုံးဝင်မည်မဟုတ်‌ပေ။
  92,12,အမှန်စင်စစ် လမ်းမှန် ညွှန်ကြားပြသခြင်းသည် ငါအရှင်မြတ်၏တာဝန်ပင်ဖြစ်သည်။
  92,13,ထို့ပြင် အမှန်စင်စစ် တမလွန်ဘဝနှင့် ဤဘဝကို ငါအရှင်မြတ်သာ စိုးပိုင်‌တော်မူသည်။
  92,14,သို့ဖြစ်ရာ ငါအရှင်မြတ်သည်အသင်တို့အား ဟုန်းဟုန်း‌တောက်‌နေ‌သော မီးနှင့် ပတ်သက်၍ သတိ‌ပေးနှိုး‌ဆော်ခဲ့ပြီးဖြစ်သည်။