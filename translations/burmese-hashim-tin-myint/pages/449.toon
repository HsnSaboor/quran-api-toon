quran[26]{c,v,t}:
  37,77,ထို့ပြင် ငါအရှင်မြတ်သည် ၎င်း၏အဆက်အနွယ်ကိုပင် ကျန်ရစ်‌စေ‌တော်မူခဲ့သည်။
  37,78,ထို့ပြင် ငါအရှင်မြတ်သည် ‌နောင်လာ‌နောက်သားများထဲတွင် ၎င်းအား(အမှတ်တရ အ‌ကြောင်းအရာအဖြစ်)ချန်ထားခဲ့သည်။
  37,79,စကြဝဠာအားလုံးမှာ (တမန်‌တော်)နူးဟ်အ‌ပေါ် စလာမ်ငြိမ်းချမ်းသာယာမှု ကျ‌ရောက်ပါ‌စေ။
  37,80,အမှန်စင်စစ် ငါအရှင်မြတ်သည် ‌ကောင်းမြတ်သည့်သူများကို ဤသို့ပင် အစား‌ပေး‌တော်မူသည်။
  37,81,အမှန်စင်စစ် (တမန်‌တော်)နူးဟ်သည် ငါအရှင်မြတ်၏ မုအ်မင်န်ကျွန်များထဲတွင် အပါအဝင်ဖြစ်သည်။
  37,82,ထို့‌နောက် ငါအရှင်မြတ်သည် အခြားသူများကို နစ်မြုပ်‌စေ‌တော်မူခဲ့သည်။
  37,83,ထို့ပြင် အမှန်မှာ ၎င်း(တမန်‌တော်နူးဟ်)၏လမ်းစဉ်လိုက်သည့်အုပ်စုများထဲတွင် (တမန်‌တော်)အိဗ်ရာဟီမ်လည်း တစ်ဦးအပါအဝင်ဖြစ်ခဲ့သည်။
  37,84,တစ်ခါက ၎င်း(တမန်‌တော်အိဗ်ရာဟီမ်)သည် (သံသယ‌ရောဂါ)ကင်းစင်‌သော စိတ်နှလုံးနှင့်တကွ ၎င်းအား ဖန်ဆင်း‌မွေးမြူ‌တော်မူ‌သော အရှင်မြတ်ဘက်သို့ လှည့်ခဲ့သည်။
  37,85,တစ်ခါက ၎င်းသည် ၎င်း၏ဖခင်နှင့် ၎င်း၏အမျိုးသားများအား ‌ပြောဆိုခဲ့သည်။ အသင်တို့သည် မည်သည့်အရာကို ကိုးကွယ်ကြသနည်း။
  37,86,အသင်တို့သည် အလ္လာဟ်အရှင်မြတ်အားစွန့်၍ လုပ်ကြံထား‌သော ကိုးကွယ်ရာများအား (ကိုးကွယ်ရန်)လိုလားကြသ‌လော။
  37,87,သို့ဖြစ်လျှင် စကြဝဠာအ‌ပေါင်းအား ဖန်ဆင်း‌မွေးမြူ‌တော်မူ‌သော အရှင်မြတ်နှင့်ပတ်သက်၍ အသင်တို့သည် မည်သို့ယူဆကြသနည်း။
  37,88,ထို့ပြင် ၎င်းသည် ကြယ်များအား တစ်ချက်ကြည့်လိုက်သည်။
  37,89,ထို့ပြင် “အမှန်စင်စစ် ငါသည် ‌နေမ‌ကောင်း‌ပေ“ဟု ‌ပြောဆိုခဲ့သည်။
  37,90,ထို့‌နောက် သူတို့သည် ၎င်း၏ထံမှ ‌ကျောခိုင်းလှည့်ထွက်သွားခဲ့ကြသည်။
  37,91,ထို့‌နောက် ၎င်းသည် သူတို့၏ကိုးကွယ်ရာများထံသို့ ဝင်‌ရောက်ပြီး ‌ပြောဆိုခဲ့သည်။ “အသင်တို့သည် အဘယ့်‌ကြောင့် မစားကြသနည်း။“
  37,92,“အသင်တို့သည် အဘယ့်‌ကြောင့် စကားမ‌ပြောကြသနည်း။“
  37,93,ထို့‌နောက် ၎င်းသည် ထိုရုပ်တုများအ‌ပေါ်တွင် တဟုန်တိုးသွားပြီး (လက်ယာလက်)အင်အားနှင့် ရိုက်(ချိုးပစ်)‌တော့သည်။
  37,94,ထို့‌နောက် ၎င်း၏အမျိုးသားများသည် ၎င်း၏ထံသို့ အ‌ပြေးအလွှားလာခဲ့ကြသည်။
  37,95,၎င်း(အိဗ်ရာဟီမ်)က‌ပြောသည်- “အသင်တို့သည် အသင်တို့ကိုယ်တိုင် ထုလုပ်ထားသည့်အရာများကို ကိုးကွယ်ကြသ‌လော။“
  37,96,ထို့ပြင် အလ္လာဟ်အရှင်မြတ်သည်ပင် အသင်တို့နှင့် အသင်တို့ပြုလုပ်‌သောအရာများအား ဖန်ဆင်း‌တော်မူခဲ့သည်။
  37,97,သူတို့က ‌ပြောဆိုကြသည်- “အသင်တို့သည် ၎င်းအတွက် အ‌ဆောက်အအုံတစ်ခု‌ဆောက်၍ ၎င်းအား မီးထဲပစ်ချကြပါ“။
  37,98,ထို့‌နောက် သူတို့သည် ၎င်းနှင့်ပတ်သက်၍ မ‌ကောင်းအကြံအစည်ကို ကြံရွယ်ခဲ့ကြ‌သော်လည်း ငါအရှင်မြတ်သည် သူတို့အား(ရှုံး)နိမ့်‌စေ‌တော်မူခဲ့သည်။
  37,99,ထို့‌နောက် ၎င်းက‌ပြောခဲ့သည်- “အမှန်စင်စစ် ငါသည် ငါ့အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်သို့ သွား‌တော့မည်။ အရှင်မြတ်သည် ငါ့ကို မကြာမီ လမ်းပြ‌တော်မူလိမ့်မည်။“
  37,100,အို- ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်၊ အရှင်မြတ်သည် ကျွန်ုပ်အား ‌ကောင်းမြတ်သည့်သူများထဲမှ (သားတစ်‌ယောက်)‌ပေးသနား‌တော်မူပါ။
  37,101,သို့ဖြစ်ရာ ငါအရှင်မြတ်က ၎င်းအား အလွန်သည်းခံမျိုသိပ်‌သော သား‌တော်တစ်ပါးနှင့် ဝမ်း‌မြောက်ဖွယ် သတင်း‌ကောင်း‌ပေး‌တော်မူခဲ့သည်။
  37,102,ထို့‌နောက် ထိုသား‌တော်သည် ၎င်းနှင့်အတူ ‌ပြေးလွှားနိုင်သည့်အရွယ်‌ရောက်သည့်အခါ ၎င်းက ‌ပြောဆိုသည်- “အို- ချစ်သား၊ ငါသည် အမှန်စင်စစ် အသင့်အား လှီးဖြတ်‌နေသည်ဟု အိပ်မက်တွင် အမှန်စင်စစ် မြင်မက်သည်။ သို့ဖြစ်ရာ အသင်သည် မည်သို့ ထင်မြင်ယူဆသနည်းဆိုသည်ကို စဉ်းစားပါ။“ သား‌တော်က ‌ပြောသည်- “အို- ကျွန်ုပ်၏ဖခင်၊ ဖခင်သည် ‌ပေး‌တော်မူခြင်းခံရ‌သော အမိန့်ကိုပင် လိုက်နာ‌ဆောင်ရွက်ပါ၊ အလ္လာဟ်အရှင်မြတ်အလိုရှိ‌တော်မူခဲ့ပါလျှင် ဖခင်သည် ကျွန်ုပ်ကို မကြာမီ သည်းခံသူများထဲမှ တစ်ဦးအဖြစ် ‌တွေ့ရပါလိမ့်မည်။“