quran[15]{c,v,t}:
  19,96,အမှန်စင်စစ် အကြင်သူများသည် အီမာန်ယုံကြည်ပြီး ‌ကောင်းမြတ်သည့်လုပ်ရပ်များကို ပြုလုပ်ခဲ့ကြသည်။ ရဟ်မာန်အနန္တကရုဏာ‌တော်ရှင်သည် ထိုသူများအတွက် မကြာမီ (အဖန်ဆင်းခံများ၏ စိတ်နှလုံးများထဲတွင်)ချစ်ခင်မှုကို ‌ပေါက်ဖွား‌စေ‌တော်မူမည်ဖြစ်သည်။
  19,97,ထို့ပြင် ငါအရှင်မြတ်ကပင် ထို(ကုရ်အာန် ကျမ်း‌တော်မြတ်)ကို အသင်၏ဘာသာစကားနှင့် လွယ်ကူ‌အောင် ပြုလုပ်‌တော်မူခဲ့သည်။ (မည်သည့်အတွက်‌ကြောင့်ဆိုလျှင်) အသင်သည် ထိုအရာနှင့် မုသ်သကီ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သူများကို သတင်း‌ကောင်း‌ပေးရန်နှင့် ‌စောဒက အတက်သန်သည့်အမျိုးသားများကို ထိုအရာနှင့် သတိ‌ပေးနှိုး‌ဆော်မှု ပြုလုပ်နိုင်ရန်အတွက်ဖြစ်သည်။
  19,98,ထို့ပြင် ငါအရှင်မြတ်သည် သူတို့မတိုင်မီ အုပ်စုများစွာကို ဖျက်ဆီး‌တော်မူခဲ့သည်။ အသင်သည် သူတို့ထဲမှ မည်သူ့အား မြင်ပါ‌သေးသနည်း။ သို့မဟုတ် အသင်သည် သူတို့၏အသံ သဲ့သဲ့ကိုပင် ကြားပါ‌သေး၏‌လော။
  20,1,သွာ ဟာ။
  20,2,ငါအရှင်မြတ်သည် အသင် ဒုက္ခခံစားရရန်အတွက် အသင်၏အ‌ပေါ် ကုရ်အာန်ကျမ်း‌တော်မြတ်ကို ချ‌ပေးခဲ့သည်မဟုတ်‌ပေ။
  20,3,သို့ရာတွင် ‌ကြောက်ရွံ့သူ(အ‌ကြောက်တရားထားသူ)အတွက် ဆုံးမဩဝါဒအဖြစ်နှင့်ပင် (ချ‌ပေးခဲ့ခြင်းဖြစ်သည်)။
  20,4,‌မြေပထဝီနှင့် မြင့်မား‌သော‌ကောင်းကင်များကို ဖန်ဆင်း‌တော်မူ‌သောအရှင်မြတ်ထံ‌တော်မှ ချ‌ပေးသနား‌တော်မူခြင်းဖြစ်သည်။
  20,5,“ရဟ်မာန်“အနန္တကရုဏာ‌တော်ရှင်သည် အရ်ရှ်ပလ္လင်‌တော်အ‌ပေါ်တွင် (၎င်းကို မမှီခိုဘဲ)တည်(ရှိလျက် အရှင်မြတ်နှင့် ထိုက်တန်‌တော်မူသည့်အတိုင်း စံမြန်း‌နေ)‌တော်မူသည်။
  20,6,မိုး‌ကောင်းကင်များတွင် ရှိသမျှ၊ ‌မြေပထဝီတွင် ရှိသမျှ၊ မိုး‌ကောင်းကင်များနှင့် ‌မြေပထဝီကြားတွင် ရှိသမျှနှင့် ‌မြေ‌အောက်တွင်ရှိသမျှသည် အရှင်မြတ်ပင် ပိုင်ဆိုင်‌တော်မူ‌သောအရာများဖြစ်ကြသည်။
  20,7,ထို့ပြင် အကယ်၍ အသင်သည် အသံကျယ်ကျယ် စကား‌ပြောလျှင်လည်း (အရှင်မြတ်သည် သိ‌တော်မူသည်ပင်ဖြစ်သည်)။ အမှန်စင်စစ် အရှင်မြတ်သည် စိတ်ထဲမှ‌ပြောသည့်စကားသာမက၊ စိတ်ကူး‌သောစကားကိုပင် သိရှိ‌တော်မူသည်။
  20,8,(ထိုအရှင်သည်) အလ္လာဟ်အရှင်မြတ်ပင်ဖြစ်‌တော်မူသည်။ ထိုအရှင်မြတ်မှလွဲ၍ ကိုးကွယ်ထိုက်သည့်အရှင် မရှိ‌ပေ။ အရှင်မြတ်တွင် အမွန်မြတ်ဆုံး နာမ‌တော်များရှိသည်။
  20,9,ထို့ပြင် (တမန်‌တော်)မူစာ၏အ‌ကြောင်း အသင့်ထံသို့ ‌ရောက်လာခဲ့ပြီ‌လော။
  20,10,တစ်ခါက ၎င်းသည် မီးတစ်ခုကို မြင်သည့်အခါ ၎င်း၏အိမ်သူအိမ်သားများအား “အသင်တို့ ‌စောင့်‌နေခဲ့ကြပါ၊ အမှန်ပင် ကျွန်ုပ်သည် မီးတစ်ခုကို မြင်ရသည်၊ ကျွန်ုပ်သည် ထိုမီးမှ မီး‌တောက်ကို (သစ်သားစသည်တို့နှင့် မီးကူးယူပြီး) အသင်တို့ထံ (ချမ်း‌အေးခြင်းကို ကာကွယ်ရန်) ယူ‌ဆောင်လာနိုင်လိမ့်မည်၊ သို့မဟုတ် ကျွန်ုပ်သည် မီး၏အနားတွင် လမ်းညွှန်တစ်စုံတစ်ခု ‌တွေ့ရှိ‌ကောင်း ‌တွေ့ရှိနိုင်သည်“ဟု ‌ပြောဆိုသည်။
  20,11,ထို့‌နောက် ၎င်းသည် ထိုမီး၏အနီးသို့‌ရောက်သည်အခါ (ဤသို့)အသံပြုခြင်းခံခဲ့ရသည်- အို- မူစာ၊
  20,12,အမှန်စင်စစ် ငါအရှင်မြတ်သည် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်ပင် ဖြစ်‌တော်မူသည်။ သို့ဖြစ်ရာ အသင်သည် အသင်၏ ဖိနပ်နှစ်ဖက်ကို ချွတ်ပါ။* အမှန်စင်စစ် အသင်သည် ထွတ်မြတ်‌သော သွုဝါ* ‌တောင်ကြားအရပ်တွင် ရှိ‌နေခြင်းပင်ဖြစ်သည်။