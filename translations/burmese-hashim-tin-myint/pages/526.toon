quran[26]{c,v,t}:
  53,1,(ငါအရှင်မြတ်သည်)ကြယ်တာရာကို သက်‌သေထူ‌တော်မူသည်။ တစ်ခါက ထိုကြယ်တာရာသည် ကွယ်‌ပျောက်သွားခဲ့သည်။
  53,2,အသင်တို့၏အ‌ဖော်(တမန်‌တော် မုဟမ်္မဒ်(ဆွ)သည်လမ်းလွဲ‌နေသည်လည်းမဟုတ်‌ပေ။ လမ်းမှားကို လိုက်ခဲ့သည်လည်း မဟုတ်‌ပေ။
  53,3,ထို့ပြင် ၎င်းသည် (၎င်း၏)စိတ်အလိုဆန္ဒအတိုင်း စကား‌ပြောသည်မဟုတ်‌ပေ။၁
  53,4,ထို‌ပြောဆိုမှုသည် (အလ္လာဟ် အရှင်မြတ်ထံ‌တော်မှ)ထုတ်ပြန်ခြင်းခံရ‌သော ထုတ်ပြန်ချက်သာဖြစ်သည်။
  53,5,၎င်းကို အလွန်အင်အားကြီးမားသူ(‌ကောင်းကင်တမန်)ကသင်ကြားပို့ချ‌ပေးခဲ့သည်။
  53,6,အင်အားပြည့်စုံသူဖြစ်သည်။ထို့ပြင်(ထို‌ကောင်းကင်တမန်)သည် ‌နေသားတကျ ရပ်တည်ခဲ့သည်။(မူလရုပ်သဏ္ဍာန်နှင့်ထင်ရှားခဲ့သည်)
  53,7,သူသည်မြင့်မား‌သောမိုးကုပ်စက်ဝိုင်းထဲရှိ‌နေသည့်အ‌ခြေအ‌နေတွင်။
  53,8,ထို့‌နောက် သူသည် နီးကပ်လာခဲ့သည်။ ထို့ပြင် ထပ်၍ နီးကပ်လာခဲ့သည်။
  53,9,သူ(‌ကောင်းကင်တမန်၏နီးကပ်မှုသည် )‌လေးနှစ်ပြန်စာ‌လောက်ပင် ကွာ‌ဝေး‌တော့သည် ။ သိ ု့မဟုတ်ထိုထက်ပင်ပို၍နီးကပ်စွာရှိခဲ့သည်။
  53,10,ထို့‌နောက်အရှင်မြတ်သည်အရှင်မြတ်၏ကျွန် (တမန်‌တော်မုဟမ်္မဒ်(ဆွ))ထံသို့ အရှင်မြတ် ထုတ်ပြန်မည့်ထုတ်ပြန်ချက်များကို ထုတ်ပြန်‌တော်မူခဲ့သည်။
  53,11,(၎င်း၏)စိတ်နှလုံးက‌တွေ့မြင်ခဲ့‌သောအရာများနှင့်ပတ်သက်၍ လွဲမှားမှုမရှိခဲ့‌ပေ။၂
  53,12,ထို့‌နောက်လည်း အသင်တို့သည် ၎င်း‌တွေ့မြင်ခဲ့သည့်အရာများတွင် အငြင်းအခုံပြု‌နေကြ‌သေးသ‌လော။
  53,13,ထို့ပြင်၎င်း(တမန်‌တော်)သည် သူ(‌ကောင်းကင်တမန်)ကို ဒုတိယအကြိမ်ဆင်းသက်ရာတွင် အမှန်ပင်‌တွေ့မြင်ခဲ့ သည်။
  53,14,စိဒ်ရသုလ်မွန်သဟာ နယ်စပ်၌ရှိသည့်ဆီးပင်၏အနီးတွင်၊၃
  53,15,ထိုဆီးပင်အနီးတွင် ဂျန္နသုလ် မအ်ဝါ သုခဘုံရှိသည်။
  53,16,တစ်ခါက ဆီးပင်ကို ဖုံးလွှမ်း‌နေသည့်အရာများသည် ဖုံးလွှမ်း‌နေသည်။၄
  53,17,(၎င်း၏)မျက်စိသည် လွဲ‌ချော်ခဲ့သည်လည်းမရှိ‌ပေ။ ‌ကျော်လွန်သွားခဲ့သည်လည်းမရှိ‌ပေ။
  53,18,၎င်းသည် ၎င်းအား ဖန်ဆင်း‌မွေးမြူ‌တော်မူ‌သောအရှင်မြတ်၏ ကြီးကျယ်‌သော သက်‌သေလက္ခဏာများကို အမှန်ပင် ‌တွေ့မြင်ခဲ့သည်။
  53,19,ထို့ပြင် အသင်တို့သည် လာသ်(ရုပ်တု)နှင့် အုဇ္ဇာ(ရုပ်တု)၊
  53,20,ထို့ပြင် တတိယ‌မြောက်ဖြစ်‌သော မနာသ် (ရုပ်တု)တို့နှင့်ပတ်သက်၍ ဆင်ခြင်သုံးသပ်ကြည့်ခဲ့ကြသ‌လော။
  53,21,အသင်တို့တွင် သား‌ယောက်ျားက‌လေးများ ရှိကြ၍အရှင်မြတ်တွင် သမီးမိန်းက‌လေးများ ရှိကြသ‌လော။ ၅
  53,22,ဤသည်မှာမူ မညီမျှ‌သောတစ်ဖက်‌စောင်းနင်းခွဲ‌ဝေမှုပင်ဖြစ်သည်။
  53,23,ထို(ရုပ်တု)များသည် အသင်တို့ကိုယ်တိုင်နှင့် အသင်တို့၏ အဘ၊ ဘိုး၊ ‌ဘေးများက မှည့်‌ခေါ်ထား‌သော အမည်များပင်ဖြစ်ကြသည် ။ အလ္လာဟ်အရှင်မြတ်သည် ထိုအရာများနှင့်ပတ်သက်၍မည်သည့်အ‌ထောက်အထားမျှ ချ‌ပေးခဲ့ခြင်းမရှိ‌ပေ။ သူတို့သည် ရမ်းဆထင်မြင်မှုနှင့်စိတ်အလိုဆန္ဒများကိုပင် လိုက်နာ‌နေကြခြင်းဖြစ်သည်။ အမှန်စင်စစ်သူတို့ထံသို့ သူတို့အားဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်မှ အမှန်တရားသည် ‌ရောက်ရှိလာခဲ့ပြီဖြစ်သည်။
  53,24,လူသားသည် သူလိုလားသမျှ ရရှိသ‌လော။
  53,25,ထို့ပြင် တမလွန်ဘဝနှင့် ဤဘဝသည် အလ္လာဟ် အရှင်မြတ်၏ ပိုင်ဆိုင်မှု၌ပင်ရှိသည်။
  53,26,ထို့ပြင် မိုး‌ကောင်းကင်များတွင် ‌ကောင်းကင်တမန်များ အ‌မြောက်အမြားရှိကြသည်။ သူတို့၏ ရှဖာအသ်ကြားဝင်အသနားခံမှုသည် အလ္လာဟ် အရှင်မြတ်က အရှင်မြတ်အလိုရှိ‌တော်မူပြီး ‌ကျေနပ်‌တော်မူသည့်သူအတွက် ခွင့်ပြု‌တော်မူပြီး ‌နောက်မှပင် အသုံးဝင်မည်ဖြစ်သည်။၆