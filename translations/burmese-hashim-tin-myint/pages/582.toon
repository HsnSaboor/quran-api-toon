quran[30]{c,v,t}:
  78,1,သူတို့သည် မည်သည့်အရာနှင့်ပတ်သက်၍‌မေးမြန်း‌နေကြသနည်း။
  78,2,သူတို့သည် ကြီးကျယ်‌သော (ကိယာမသ်)အ‌ကြောင်းသတင်းနှင့် ပတ်သက်၍(‌မေးမြန်း‌နေကြခြင်းဖြစ်သည်)။
  78,3,သူတို့သည် ထိုအ‌ကြောင်းသတင်းနှင့် ပတ်သက်၍ ကွဲလွဲ‌နေသူများဖြစ်ကြသည်။
  78,4,(သူတို့သည် ကိယာမသ်ဖြစ်မည်မဟုတ်‌ပေဟု ထင်မှတ်‌နေကြသည်။ ထိုသို့) လုံးဝမဟုတ်‌ပေ၊ သူတို့သည် မကြာမီ(ကိယာမသ် ‌ရောက်လာသည်ကို) သိရှိကြရမည်။ ###၁
  78,5,ထို့‌နောက် (သူတို့သည် ကိယာမသ် ဖြစ်မည်မဟုတ်‌ပေဟု ထင်မှတ်‌နေကြသည်။ ထိုသို့) လုံးဝမဟုတ်‌ပေ၊ သူတို့သည် မကြာမီ(ကိယာမသ်‌ရောက်လာသည်ကို) သိရှိကြရမည်။
  78,6,(ငါအရှင်မြတ်သည် အရှင်မြတ်၏တန်ခိုး‌တော်နှင့် အ‌မြောက်အမြားလုပ်ခဲ့ပြီဖြစ်သည်။ ကိယာမသ်မလုပ်နိုင်ရန်မည်သည့်အ‌ကြောင်းရှိမည်နည်း။)ငါအရှင်မြတ်ပင် ‌မြေပထဝီကို အခင်းပြုလုပ်‌တော်မူခဲ့သည်မဟုတ်‌လော။
  78,7,ထို့ပြင် (ငါအရှင်မြတ်ပင် ထို‌မြေပထဝီကို တည်ငြိမ်‌နေရန်) ‌တောင်များကို သပ်များငုတ်များအဖြစ်(စိုက်ထူခဲ့သည်မဟုတ်‌လော)။
  78,8,ထို့ပြင် ငါအရှင်မြတ်ပင် အသင်တို့အား (ဖို၊ မ)စုံလိုက်ဖန်ဆင်း‌တော်မူခဲ့သည် (မဟုတ်‌လော)။
  78,9,ထို့ပြင် ငါအရှင်မြတ်ပင် အသင်တို့၏ အိပ်စက်ခြင်းကို (အသင်တို့အတွက်)အပန်း‌ဖြေအနားယူမှုအဖြစ် ပြုလုပ်‌တော်မူခဲ့သည်(မဟုတ်‌လော)။
  78,10,ထို့ပြင် ငါအရှင်မြတ်ပင် ညကို ဖုံးအုပ်‌သော အရာအဖြစ်ပြုလုပ်‌တော်မူခဲ့သည် (မဟုတ်‌လော)။
  78,11,ထို့ပြင် ငါအရှင်မြတ်ပင် ‌နေ့ကို အသက်‌မွေးဝမ်း‌ကျောင်းပြုရန် အချိန်ပြုလုပ်‌တော်မူခဲ့သည်(မဟုတ်‌လော)။
  78,12,ထို့ပြင် ငါအရှင်မြတ်ပင် အသင်တို့အ‌ပေါ်တွင် အလွန်ခိုင်ခံ့‌သော မိုးခုနစ်ထပ်ကို ‌ဆောက်လုပ်‌တော်မူခဲ့သည်(မဟုတ်‌လော)။
  78,13,ထို့ပြင် ငါအရှင်မြတ်ပင် (ထို မိုး‌ကောင်းကင်တွင်) လင်းဝင်း‌တောက်ပ‌သော မီးတိုင်တစ်ခုကို ဖန်ဆင်း‌တော်မူခဲ့သည်(မဟုတ်‌လော)။
  78,14,ထို့ပြင် ငါအရှင်မြတ်ပင် ညှစ်ထုတ်သည့်တိမ်များမှ (မိုး)‌ရေကို သည်းထန်စွာဖြင့် ရွာသွန်း‌စေ‌တော်မူခဲ့သည်(မဟုတ်‌လော)။
  78,15,(ထိုသို့ ရွာသွန်း‌စေ‌တော်မူခြင်းမှာ) ငါအရှင်မြတ်သည် ထိုမိုး‌ရေဖြင့် ‌ကောက်ပဲသီးနှံများနှင့် ဟင်းသီးဟင်းရွက်များကို ‌ပေါက်‌ရောက်‌စေ‌တော်မူရန်အတွက်ဖြစ်သည်(မဟုတ်‌လော)။
  78,16,ထို့ပြင် ထူထပ်‌သောဥယျာဉ်များ(‌ပေါက်‌ရောက်‌စေ‌တော်မူရန်အတွက်လည်း)ဖြစ်သည် (မဟုတ်‌လော)။
  78,17,အမှန်စင်စစ်စီရင်ဆုံးဖြတ်မည့်‌နေ့သည် သတ်မှတ်ပြီးသည့်အချိန်ကာလတစ်ခုပင်ဖြစ်သည်။
  78,18,ထို‌နေ့တွင် တံပိုးခရာမှုတ်ခြင်း ခံရသည့်အခါ အသင်တို့သည် အုုပ်စုလိုက်အုပ်စုလိုက်လာကြမည်။
  78,19,ထို့ပြင် (ထို‌နေ့တွင်) မိုး‌ကောင်းကင်သည် ပွင့်သွားပြီး ထိုမိုး‌ကောင်းကင်သည် တံခါးများပင် ဖြစ်သွားကြမည်။
  78,20,ထို့ပြင်(ထို‌နေ့တွင်) ‌တောင်များသည် ‌ရွေ့လျား‌စေခြင်းခံကြရပြီး ထို‌တောင်များသည် သဲ(‌သောင်ပြင်တွင်‌တွေ့ရ‌သော တံလျှပ်ကဲ့သို့)ဖြစ်သွားကြမည်။
  78,21,အမှန်စင်စစ် ဂျဟန္နမ် ငရဲသည် (အပြစ်ကျူးလွန်သူများအတွက်) ‌ချောင်း‌မြောင်းရာဌာန ဖြစ်သည်။
  78,22,အလွန်ဆိုးသွမ်း ကျူးလွန်သူများ၏ ပြန်လည်ရာစခန်း ဖြစ်သည်။
  78,23,(သူတို့သည်)ထိုအထဲတွင် အဆုံးမရှိ‌သော ကာလထိ‌နေကြရမည်။
  78,24,သူတို့သည် ထိုအထဲတွင် မည်သည့်အ‌အေးကိုမျှ မြည်းစမ်းကြရမည် မဟုတ်‌ပေ။ ထို့ပြင် မည်သည့်‌သောက်သုံးစရာကိုမျှလည်း မြည်းစမ်းကြရမည်မဟုတ်‌ပေ။
  78,25,သို့ရာတွင် ပွက်ပွက်ဆူ‌နေ‌သော ‌ရေ‌နွေးပူနှင့် ပြည်ပုပ်ကိုပင် (မြည်းစမ်းကြရမည်ဖြစ်သည်)။
  78,26,(သူတို့၏ မ‌ကောင်းမှုလုပ်ရပ်များနှင့်)ကိုက်ညီ‌သော အစား‌ပေးခြင်းပင်ဖြစ်သည်။
  78,27,အမှန်စင်စစ် သူတို့သည် မည်သည့်စစ်‌ဆေးမှုကိုမျှ ‌မျှော်လင့်စိုးရိမ်ခဲ့ကြသည်မဟုတ်‌ပေ။
  78,28,ထို့ပြင် သူတို့သည် ငါအရှင်မြတ်၏ အာယသ်‌တော်များကို မဟုတ်မမှန်ဟု ဇွတ်‌ပေငြင်းခဲ့ကြသည်။
  78,29,ထို့ပြင် ငါအရှင်မြတ်သည် အရာရာတိုင်းကို ‌ရေးသားပြီး အ‌သေအချာ ‌ရေတွက်မှတ်သားထား‌တော်မူခဲ့သည်။
  78,30,သို့ဖြစ်ရာ အသင်တို့သည် (ပြစ်ဒဏ်၏ အရသာကို) မြည်းစမ်းကြပါ။ ထို့ပြင် ငါအရှင်မြတ်သည် ပြစ်ဒဏ်မှလွဲ၍ အသင်တို့အ‌ပေါ် မည်သည့်အရာမျှ ပိုမိုပြုလုပ်‌တော်မူမည်မဟုတ်‌ပေ(ဟု မိန့်ကြား‌တော်မူမည်)။