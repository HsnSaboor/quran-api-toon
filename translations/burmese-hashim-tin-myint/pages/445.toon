quran[13]{c,v,t}:
  36,71,ထို့ပြင် အမှန်စင်စစ် ငါအရှင်မြတ်သည် သူတို့အတွက် ငါအရှင်မြတ်၏လက်‌တော်နှင့် ပြုလုပ်‌တော်မူခဲ့‌သော အရာများထဲမှ ကုလားအုတ်၊ ကျွဲ၊ နွား၊ တိရစာ္ဆန်များကို ဖန်ဆင်း‌တော်မူခဲ့သည့်အတွက် သူတို့သည် ထိုတိရစာ္ဆန်များကို ပိုင်ဆိုင်သူများ ဖြစ်သွားခဲ့ကြသည်ကို သူတို့ မမြင်ခဲ့ကြသ‌လော။
  36,72,ထို့ပြင် ငါအရှင်မြတ်သည် ထိုတိရစာ္ဆန်များအား အနွံအတာခံ‌စေ‌တော်မူခဲ့သည့်အတွက် ၎င်းတို့ထဲမှ အချို့မှာ သူတို့၏ အစီးအနင်းများဖြစ်‌နေကြသည်။ ထို့ပြင် ၎င်းတို့ထဲမှ အချို့ကို သူတို့စားသုံးကြသည်။
  36,73,ထို့ပြင် သူတို့အတွက် ထိုအထဲတွင် အခြား‌ကျေးဇူးများနှင့် ‌သောက်သုံးစရာများလည်းရှိကြသည်။ ထို့‌နောက်လည်း သူတို့သည် ‌ကျေးဇူးမတင်ကြသ‌လော။
  36,74,ထို့ပြင် သူတို့သည် အလ္လာဟ်အရှင်မြတ်မှလွဲ၍ အခြားကိုးကွယ်ရာများကို သူတို့သည် ကူညီကြရလိမ့်မည်ထင်ပြီး သတ်မှတ်ခဲ့ကြသည်။
  36,75,ထိုကိုးကွယ်ရာများသည် သူတို့အား မကူညီနိုင်သည့်အပြင် (သူတိုု့ကိုယ်သူတို့ပင် မကူညီနိုင်၍) သူတို့သည်ပင် ထိုကိုးကွယ်ရာများ(အား မွမ်းမံပြုပြင်‌ပေးရန်၊ ကာကွယ်‌စောင့်‌ရှောက်‌ပေးရန်၊ မ‌ကောင်း‌ပြောခံရလျှင် ကိုယ်စားပြန်‌ပြော‌ပေးကြရန်)အတွက် ‌ရှေ့၌ အသင့်‌ရောက်ရှိ‌နေကြရ‌သော အုပ်စုတပ်သားများ ဖြစ်‌နေကြရသည်။
  36,76,သို့ဖြစ်ရာ သူတို့၏‌ပြောဆိုမှုသည် အသင့်အား စိတ်မဆင်းရဲ‌စေနှင့်။ အမှန်စင်စစ် ငါအရှင်မြတ်သည် သူတို့ လျှို့ဝှက်သမျှနှင့် သူတို့ထုတ်‌ဖော်သမျှကို သိရှိ‌တော်မူသည်။
  36,77,လူသားသည် စဉ်းစားမကြည့်ခဲ့သ‌လော။ အမှန်စင်စစ် ငါအရှင်မြတ်သည် သူ့အား သုက်ရည်တစ်စက်ဖြင့် ဖန်ဆင်း‌တော်မူခဲ့သည်။ ထို့‌နောက် ချက်ချင်းပင် သူသည် ထင်ရှား‌သော ငြင်းခံသူဖြစ်လာခဲ့သည်။
  36,78,ထို့ပြင် လူသားသည် ငါအရှင်မြတ်နှင့်ပတ်သက်၍ ပမာတစ်ခု ခိုင်းနှိုင်း‌ပြောဆိုခဲ့သည်။ ထို့ပြင် သူသည် သူဖန်ဆင်းခြင်းခံရသည့်အဖြစ်ကို ‌မေ့သွားခဲ့သည်။ သူက “အရိုးများသည် ‌ဆွေးမြည့်သွားသည့်အခါ မည်သူက ထိုအရိုးများအား ရှင်‌စေဦးမည်နည်း“ဟု ခိုင်းနှိုင်း‌ပြောဆိုခဲ့သည်။
  36,79,(အို- တမန်‌တော်)အသင်‌ပြောလိုက်ပါ- ပထမအကြိမ် ထိုအရိုးများကို ဖန်ဆင်း‌တော်မူခဲ့သည့်အရှင်မြတ်ပင် ထိုအရိုးများကို ရှင်‌စေ‌တော်မူမည်။ ထို့ပြင် အရှင်မြတ်သည် ဖန်ဆင်းနည်းမျိုးစုံကိုလည်း အလွန်သိရှိ‌တော်မူ‌သော အရှင်ပင်ဖြစ်‌တော်မူသည်။
  36,80,အကြင်အရှင်မြတ်သည် စိမ်းစို‌သောသစ်ပင်မှ အသင်တို့အတွက် မီးကို ဖန်ဆင်း‌တော်မူခဲ့သည့်အတွက် အသင်တို့သည် (အချင်းချင်းပင်) ထိုသစ်ပင်မှ မီး‌မွှေး‌နေကြသည်။
  36,81,ထို့ပြင် မိုး‌ကောင်းကင်များနှင့် ‌မြေပထဝီကို ဖန်ဆင်း‌တော်မူခဲ့သည့်အရှင်သည် သူတိုု့ကဲ့သို့လူမျိုးကို (‌နောက်တစ်ကြိမ်)ဖန်ဆင်းရန် တတ်စွမ်းနိုင်‌တော်မူ‌သောအရှင်မြတ် မဟုတ်သ‌လော။ အဘယ့်‌ကြောင့် မဟုတ်ရမည်နည်း၊ အမှန်ပင် အရှင်မြတ်သည် အကြိမ်ကြိမ်ဖန်ဆင်း‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။
  36,82,အရှင်မြတ်၏အမိန့်ကမူ တစ်စုံတစ်ခုကို အရှင်မြတ်သည် (ဖန်ဆင်း‌တော်မူရန်)ရည်ရွယ်‌တော်မူလျှင် ထိုအရာကို“ဖြစ်‌စေ“ဟု မိန့်လိုက်ရုံပင်ဖြစ်သည်။ ထို့‌နောက် ထိုအရာသည် ဖြစ်လာ‌တော့သည်။
  36,83,သို့ဖြစ်ရာ အကြင်အရှင်မြတ်သည် သန့်ရှင်းစင်ကြယ်‌တော်မူပါသည်။ ထိုအရှင်၏လက်ထဲတွင် အရာအားလုံး၏ စိုးမိုးအုပ်ချုပ်မှုအာဏာရှိသည်။ ထို့ပြင် အသင်တို့သည် အရှင်မြတ်ထံ‌တော်သို့ပင် ပြန်လည်သွားကြရမည်ဖြစ်သည်။