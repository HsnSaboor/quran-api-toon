quran[31]{c,v,t}:
  77,20,ငါအရှင်မြတ်သည် အသင်တို့အား ‌သေးသိမ်ယုတ်ညံ့‌သော‌ရေ (သုက်ရည်)ဖြင့် ဖန်ဆင်း‌တော်မူခဲ့သည်မဟုတ်‌လော။
  77,21,ထို့ပြင် ငါအရှင်မြတ်သည် ထို‌ရေကို လုံခြုံသည့်‌နေရာ(သားအိမ်ထဲ)တွင်ထားရှိ‌တော်မူခဲ့သည်။
  77,22,သတ်မှတ်ထားသည့်အချိန်ထိ။
  77,23,ထို့ပြင် ငါအရှင်မြတ်သည် ချိန်ဆစီမံပြုလုပ်‌တော်မူခဲ့သည်။ သို့ဖြစ်ရာ (ငါအရှင်မြတ်သည်) အဘယ်မျှ‌ကောင်းမွန်စွာချိန်ဆစီမံပြုလုပ်နိုင်‌တော်မူ‌သောအရှင်ဖြစ်‌တော်မူလိုက်သနည်း။
  77,24,ထို‌နေ့တွင် မဟုတ်မမှန်ဟု စွပ်စွဲငြင်းပယ်ကြသည့်သူများအတွက် ပျက်စီးမှုရှိမည်။
  77,25,ငါအရှင်မြတ်သည် ‌မြေပထဝီကို စု‌ပေါင်းထားသည့်‌နေရာအဖြစ် ပြုလုပ်‌တော်မူခဲ့သည်မဟုတ်‌လော။
  77,26,ရှင်သူများနှင့် ‌သေသူများကို။
  77,27,ထို့ပြင် ငါအရှင်မြတ်သည် ထို‌မြေပထဝီတွင် မြင့်မားသည့်‌တောင်များကို စိုက်ထူ‌တော်မူသည်။ ထို့ပြင် ငါအရှင်မြတ်သည် အသင်တို့အား ချိုမြသည့်‌ရေကိုတိုက်‌ကျွေး‌တော်မူသည်။
  77,28,ထို‌နေ့တွင်မဟုတ်မမှန်ဟု စွပ်စွဲငြင်းပယ်ကြသည့်သူများအတွက် ပျက်စီးမှုရှိမည်။
  77,29,အသင်တို့သည်မဟုတ်မမှန်ဟု မိမိတို့စွပ်စွဲငြင်းပယ်ခဲ့ကြ‌သော (ပြစ်ဒဏ်)‌နေရာကို‌လျှောက်သွားကြပါ။
  77,30,အသင်တို့သည် အကိုင်းသုံးကိုင်းခွဲထွက်‌သော အရိပ်ထံသို့ ‌လျှောက်သွားကြပါ။
  77,31,(ထိုအရိပ်သည်) သက်သာမှုလည်းရှိမည်မဟုတ်‌ပေ။ မီး‌တောက်မီးလျှံမှ ကာကွယ်မည်လည်းမဟုတ်‌ပေ။
  77,32,အမှန်စင်စစ် ထိုမီးသည် အ‌ဆောက်အအုံကြီးများကဲ့သို့ မီး‌တောက်မီးလျှံကြီးများ လွင့်စင်ထွက်‌စေလိမ့်မည်။
  77,33,ထို မီး‌တောက်မီးလျှံများသည် အဝါ‌ရောင်ကုလားအုတ်များကဲ့သို့ ဖြစ်ကြမည်။
  77,34,ထို‌နေ့တွင် မဟုတ်မမှန်ဟု စွပ်စွဲငြင်းပယ်ကြသည့်သူများအတွက် ပျက်စီးမှုရှိမည်။
  77,35,ဤ‌နေ့သည်သူတို့ စကားမ‌ပြောနိုင်သည့်‌နေ့ပင်ဖြစ်သည်။
  77,36,သူတို့သည် အ‌ကြောင်းပြဆင်‌ခြေ‌ပေးနိုင်ရန် ခွင့်ပြုခံကြရမည်မဟုတ်‌ပေ။
  77,37,ထို‌နေ့တွင် မဟုတ်မမှန်ဟု စွပ်စွဲငြင်းပယ်ကြသည့်သူများအတွက် ပျက်စီးမှုရှိမည်။
  77,38,ဤသည် စီရင်ဆုံးဖြတ်မည့်‌နေ့ပင်ဖြစ်သည်။ ငါအရှင်မြတ်သည် အသင်တို့နှင့် ‌ရှေးယခင်ကသူများကို စုရုံး‌တော်မူလိုက်ပြီဖြစ်သည်။
  77,39,သို့ဖြစ်ရာ အကယ်၍ အသင်တို့တွင် အကြံအစည်တစ်စုံတစ်ခု ###၃ ရှိလျှင် ငါအရှင်မြတ်နှင့် ယှဉ်ပြိုင်ပြီး ကြံစည်ကြပါ။
  77,40,ထို‌နေ့တွင် မဟုတ်မမှန်ဟု စွပ်စွဲငြင်းပယ်ကြသည့်သူများအတွက် ပျက်စီးမှုရှိမည်။
  77,41,အမှန်စင်စစ် မုသ်သကီ ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သူများသည်အရိပ်များနှင့် စမ်း‌ချောင်းများတွင်။
  77,42,သူတို့ လိုလား‌သော သစ်သီးဝလံများတွင် ရှိ‌နေကြမည်။
  77,43,(သူတို့သည် ‌ပြောဆိုခြင်းခံကြရမည်) အသင်တို့သည်အသင်တို့ ပြုလုပ်ခဲ့ကြသည်များ‌ကြောင့် မြိန်‌ရေယှက်‌ရေ စား‌သောက်ကြပါ။
  77,44,အမှန်စင်စစ် ငါအရှင်မြတ်သည် ‌ကောင်းကျိုးပြုလုပ်သူများကို ဤသို့ပင် အစား‌ပေး‌လေ့ရှိ‌တော်မူသည်။
  77,45,ထို‌နေ့တွင် မဟုတ်မမှန်ဟု စွပ်စွဲငြင်းပယ်ကြသည့်သူများအတွက် ပျက်စီးမှုရှိမည်။
  77,46,အသင်တို့သည် (ဤဘဝတွင် အချိန်)အနည်းငယ်ပင် စားသုံးခြင်းနှင့် အကျိုးခံစားခြင်းကို ပြုလုပ်ကြပါ။ ###၄ အမှန်စင်စစ် အသင်တို့သည် အပြစ်ရှိသူများပင်ဖြစ်ကြသည်။
  77,47,ထို‌နေ့တွင် မဟုတ်မမှန်ဟု စွပ်စွဲငြင်းပယ်ကြသည့်သူများအတွက် ပျက်စီးမှုရှိမည်။
  77,48,ထို့ပြင် သူတို့အား “အသင်တို့သည်ရုကူအ် ဩတ်ကိုင်းကြပါ”ဟုအမိန့်‌ပေး‌တော်မူသည့်အခါ သူတို့သည် ရုကူအ်ညွတ်ကိုင်းခြင်းမပြုကြ‌ပေ။
  77,49,ထို‌နေ့တွင် မဟုတ်မမှန်ဟု စွပ်စွဲငြင်းပယ်ကြသည့်သူများအတွက် ပျက်စီးမှုရှိမည်။
  77,50,သို့ဖြစ်ရာ သူတို့သည် ကုရ်အာန် ကျမ်း‌တော်မြတ်(ကျ‌ရောက်ခဲ့ပြီးသည့်)‌နောက်တွင် မည်သည့် စကားကို ယုံကြည်ကြဦးမည်နည်း။ ###၅