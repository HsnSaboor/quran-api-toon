quran[21]{c,v,t}:
  51,31,၎င်း (တမန်‌တောအိဗ်ရာဟီမ် )က ‌ပြောဆိုသည်- အို-‌စေလွှတ်ခြင်းခံရသည့်သူအ‌ပေါင်း တို့၊ သို့ဖြစ်လျှင် အသင်တို့တွင် မည်သည့်ကိစ္စရှိပါသနည်း။
  51,32,သူတို့က ‌ဖြေကြားခဲ့ကြသည်။ အမှန်စင်စစ် ကျွန်ုပ်တို့သည် အပြစ်ကျူးလွန်ကြ‌သော အမျိုးသားများထံသို့ ‌စေလွှတ် ခြင်းခံခဲ့ကြရသည်။
  51,33,ကျွန်ုပ်တို့သည် သူတို့အ‌ပေါ်တွင် ရွှံ‌စေးနှင့်ပြုလုပ်ထားသည့် ခဲများကို ရွာသွန်း‌စေရန် အတွက်ဖြစ်သည် ။
  51,34,(ထို‌ကျောက်ခဲများသည်) စည်းကမ်းကျူးလွန်သည့်သူများအတွက် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်တွင် အမှတ်အသားပြုလုပ်ပြီးဖြစ်သည်။
  51,35,ထို့‌နောက် ငါအရှင်မြတ်သည် ထိုမြို့ ရွာတွင် ရှိကြ‌သော အီမာန် ယုံကြည်သူများကို ထွက်ခွာ‌စေပြီးလွတ်‌မြောက်‌စေ‌တော်မူခဲ့သည်။
  51,36,၎င်းပြင် ငါအရှင်မြတ်သည် ထိုမြို့ ရွာတွင် မွတ်စ်လင်မ် အိမ်တစ်အိမ်သာ ‌တွေ့ရှိ‌တော်မူခဲ့သည်။ ###၇
  51,37,ထို့ပြင် ငါအရှင်မြတ်သည် ထိုမြို့ ရွာတွင် နာကျင်‌စေ‌သောပြစ်ဒဏ်ကို ‌ကြောက်ရွံ့ စိုးရိမ်သူများအတွက် သက်‌သေလက္ခဏာတစ်ခု ကျန်ရစ်‌စေ‌တော်မူခဲ့သည်။
  51,38,ထို့ပြင် (တမန်‌တော်) မူစာ (၏ အ‌ကြောင်း)တွင်လည်း (သာဓကများ)ရှိသည်။ တစ်ခါက ငါအရှင်မြတ်သည် (တမန်‌တော်)မူစာ ကို ဖိရ်‌အောင်န် ၏ ထံသို့ ထင်ရှား‌သောသက်‌သေသာဓကနှင့်တကွ ‌စေလွှတ်‌တော်မူခဲ့သည်။
  51,39,သို့ရာတွင် သူသည် သူ၏အင်အားကို အားကိုးပြီး မျက်နှာလွှဲခဲ့သည်။ ထို့ပြင် သူက(တမန်‌တော် မူစာ ကို) ‌မှော်ဆရာဟု‌ပြောလိုက်၊ အရူးဟု‌ပြောလိုက် (အမျိုးမျိုး)‌ပြောဆိုခဲ့သည်။
  51,40,သို့ဖြစ်ရာ ငါအရှင်မြတ်သည် သူနှင့်တကွ သူ၏ စစ်တပ်ကို ဖမ်းဆီးပြီး ငါအရှင်မြတ်သည် သူတို့အား ပင်လယ်ထဲ ပစ်ချ‌တော်မူခဲ့သည်။ ၎င်းပြင် သူသည် အလွန်ပြစ်တင် ရှုတ်ချခံထိုက်‌သောသူပင်ဖြစ်သည်။
  51,41,ထိုပြင် အာဒ် အမျိုးသားများတွင်လည်း (သင်ခန်းစာ) ရှိသည်။ တစ်ခါက ငါအရှင်မြတ်သည် သူတို့ အ‌ပေါ်တွင် မဂင်္လာမရှိ‌သော ‌လေပြင်းမုန်တိုင်းကို ‌စေလွှတ်‌တော်မူခဲ့သည်။
  51,42,ထို မုန်တိုင်းသည် မည်သည့်အ‌ပေါ် ၌ပင်ဖြစ်‌စေ ကျ‌ရောက်ခဲ့လျှင် ထိုအရာအား ‌ဆွေးမြည့် ‌နေသည့်အပိုင်းအစများကဲ့သို့ ပြုလုပ်ခဲ့သည်။
  51,43,ထို့ပြင် ဆမူဒ် အမျိုးသားများတွင်လည်း (သင်ခန်းစာ)ရှိသည်။ တစ်ခါက သူတို့သည် ‌ပြောကြားခံခဲ့ရသည်။ အသင်တို့ သည် အချိန်ကာလတစ်ခုထိသာ အကျိုး ခံစားကြပါ။
  51,44,ထို‌နောက် သူတို့သည် သူတို့အား ‌မွေးမြူဖန်ဆင်းသည် အရှင်မြတ်၏ အမိန့်‌တော်ကို ပုန်ကန်ခဲ့ကြသည့် အတွက် ကျယ်‌လောင်သည့်အသံ ပြစ်ဒဏ်သည် သူတို့အား သူတို့မြင်‌နေလျက်ရှိစဉ်၌ပင် ဖမ်းဆီးကွပ်မျက်ခဲ့သည်။
  51,45,သို့ဖြစ်ရာ သူတို့သည် မတ်တတ်ပင် မရပ်နိုင်ကြ‌တော့‌ပေ။ ထို့ပြင် သူတို့သည် သူတို့ကိုယ်သူတို့ ကာကွယ်နိုင်ကြသူများလည်း မဟုတ်‌ပေ။
  51,46,ထို့ပြင် ယခင်က (တမန်‌တော်) နူးဟ် ၏ အမျိုးသားများကိုလည်း (ဖျက်ဆီး‌တော်မူခဲ့သည်) အမှန်စင်စစ် သူတို့သည် အမိန့်‌တော်ကို ‌ဖောက်ဖျက်ကျူးလွန်သာ အမျိုးသားများ ဖြစ်ခဲ့ကြသည်။
  51,47,် (၄၇) ထို့ပြင် ငါအရှင်မြတ်သည် မိုး‌ကောင်းကင်ကို တန်ခိုး‌တော်နှင့် ပြုလုပ်‌တော်မူခဲ့သည်။ ထို့ပြင် အမှန်စင်စစ် ငါအရှင်မြတ်သည် ကျယ်ဝန်း‌စေ‌တော်မူ‌သောအရှင်ဖြစ်‌တော်မူသည်။ ###၈
  51,48,ထို့ပြင် ငါအရှင်မြတ်သည် ‌မြေပထဝီကို ခင်းကျင်း‌တော် မူခဲ့သည်။ ထို့ပြင် (ငါအရှင်မြတ်သည်)အဘယ်မျှ‌ကောင်းစွာ ခင်းကျင်းသည့်အရှင်မြတ်ဖြစ်လိုက်သနည်း။
  51,49,ထို့ပြင် ငါအရှင်မြတ်သည် အသင်တို့ တရားရယူကြရန်အတွက် အရာရာတိုင်းကို (ဖိုမ)စုံတွဲဖန်ဆင်း‌တော်မူခဲ့သည်။ ###၉
  51,50,သို့ဖြစ်ရာ အသင်တို့သည် အလ္လာဟ် အရှင်မြတ်ထံ ‌တော်သို့ ‌ပြေးလွှား၍သွားကြပါ။ အမှန်စင်စစ် ငါ(တမန်‌တော်)သည် အသင်တို့အတွက် အရှင်မြတ်ထံ‌တော်မှ ထင်ရှား‌သော သတိ‌ပေးနှိုး‌ဆော်သူဖြစ်သည်။
  51,51,ထို့ပြင် အသင်တို့သည် အလ္လာဟ် အရှင်မြတ်နှင့်အတူ အခြားကိုးကွယ်ရာကို ဖက်စပ် မသတ်မှတ်ကြနှင့်။ အမှန်စင်စစ် ငါသည် အသင်တို့ အတွက် အရှင်မြတ်ထံ‌တော်မှ ထင်ရှား‌သော သတိ‌ပေးနှိုး‌ဆော်သူပင်ဖြစ်သည်။