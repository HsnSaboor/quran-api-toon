quran[27]{c,v,t}:
  83,35,ထိုယုံကြည်သူများသည် မြင့်မားသည့်ထိုင်ခုံများ‌ပေါ်တွင် စံမြန်းပြီး ကြည့်ရှု‌နေကြမည်။
  83,36,ကာဖိရ်များသည် သူတို့ ပြုလုပ်ခဲ့ကြ‌သော လုပ်ရပ်များ၏အကျိုး‌ပေးဆပ်ခြင်းကိုခံကြရပြီမဟုတ်‌လော။
  84,1,မိုး‌ကောင်းကင်သည် အက်ကွဲသွားသည့်အခါ၊
  84,2,ထို့ပြင် ထိုမိုး‌ကောင်းကင်သည် သူ့အား ဖန်ဆင်း‌မွေးမြူ‌တော်မူ‌သောအရှင်မြတ်၏ အမိန့်ကိုနား‌ထောင်(နာခံ)မည်။ ၎င်းပြင် သူသည် (ထိုသို့နာခံရန်သာ)ထိုက်သည်။ ###၁
  84,3,ထို့ပြင် ‌မြေပထဝီသည် ဆွဲဖြန့်ခြင်းခံရသည့်အခါ၊
  84,4,ထို့ပြင် ထို‌မြေပထဝီသည် သူ့အတွင်း၌ ရှိ‌သော အရာဝတ်္ထုများကို ထုတ်ပြီးလျှင် ဗလာချည်းဖြစ်သွားမည်။ ###၂
  84,5,ထို့ပြင် ထို‌မြေပထဝီသည် သူ့အား ဖန်ဆင်း‌မွေးမြူ‌တော်မူ‌သောအရှင်မြတ်၏ အမိန့်ကို နား‌ထောင်(နာခံ)မည်။ ထို့ပြင် ထို‌မြေပထဝီသည်(ထိုသို့နာခံရန်သာ)ထိုက်သည်။
  84,6,အို-လူသား၊ အမှန်စင်စစ် အသင်သည် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်သို့ ‌ရောက်ရှိသည်အထိ(‌သေသည်အထိ) ပင်ပန်းစွာ ကြိုးပမ်း‌ဆောင်ရွက်ရမည်ဖြစ်သည်။ ထို့ပြင်(အသင်သည်) ထိုကြိုးပမ်းမှု(၏ရလဒ်အကျိုး)ကို ‌တွေ့ရှိရမည်ဖြစ်သည်။
  84,7,မည်သို့ပင်ဖြစ်‌စေ၊ ထိုအခါတွင် မိမိ၏မှတ်တမ်းကို မိမိ၏လက်ယာဘက်လက်ထဲတွင်‌ပေးခြင်းကိုခံရသူသည်၊
  84,8,လွယ်ကူသည့်စစ်‌ဆေးမှုကို မကြာမီစစ်‌ဆေးခြင်းခံရမည်ဖြစ်သည်။
  84,9,ထို့ပြင် သူသည်သူ၏အိမ်သူအိမ်သားများထံသို့ ဝမ်း‌မြောက်‌ပျော်ရွှင်စွာဖြင့် ပြန်လာမည်။
  84,10,ထို့ပြင် မည်သို့ပင်ဖြစ်‌စေ၊ မိမိ၏မှတ်တမ်းကို မိမိ၏‌နောက်‌ကျောဘက်မှ‌ပေးခြင်းခံရသူကမူ၊
  84,11,သို့ဖြစ်ရာ သူသည်မကြာမီ‌သေခြင်းကိုဟစ်‌ခေါ်မည်။
  84,12,ထို့ပြင် သူသည်မီး‌တောက်မီးလျှံထဲသို့ဝင်ရမည်။
  84,13,အမှန်စင်စစ် သူသည် သူ၏အိမ်သူ အိမ်သားများထဲတွင် (ဤဘဝတွင်)‌ပျော်ရွှင်စွာ ရှိခဲ့သည်။
  84,14,အမှန်စင်စစ် သူသည် (သူ၏အရှင်မြတ်ထံ‌တော်သို့)လုံးဝ ပြန်သွားရမည်မဟုတ်‌ပေဟု ထင်မှတ်ခဲ့သည်။
  84,15,အဘယ့်‌ကြောင့် မဟုတ်ရမည်နည်း၊ အမှန်ပင် သူ့အား ဖန်ဆင်း‌မွေးမြူ‌တော်မူ‌သောအရှင်မြတ်သည် သူ့ကို မြင်‌နေ‌တော်မူသည်။
  84,16,ထို့‌နောက် ငါအရှင်မြတ်သည် ‌နေဝင်ပြီး ‌ရောင်နီကိုသက်‌သေထူ‌တော်မူသည်။
  84,17,ထို့ပြင် ညနှင့် ထိုညက ဖုံးလွှမ်းသည့်အရာကို(သက်‌သေထူ‌တော်မူသည်)။
  84,18,ထို့ပြင် လပြည့်လာသည့်အခါထိုလကို (သက်‌သေထူ‌တော်မူသည်)။
  84,19,အမှန်ပင် အသင်တို့သည် တစ်ဆင့်မှတစ်ဆင့်သို့ တက်ကြရမည်ဖြစ်သည်။
  84,20,ထို့‌နောက်လည်း သူတို့သည် အဘယ့်‌ကြောင့်မယုံကြသနည်း။
  84,21,ထို့ပြင် သူတို့‌ရှေ့၌ ကုရ်အာန်ကျမ်း‌တော်မြတ်ဖတ်ကြားသည့်အခါ သူတို့သည် စဂျ်ဒဟ်ဦးချခြင်းမပြုကြ‌ပေ။
  84,22,ဤမျှသာမက အမှန်စင်စစ် မယုံကြည်ကြသည့် သူများသည်မဟုတ်မမှန်ဟု ပင်ငြင်းပယ်ကြ‌သေးသည်။
  84,23,ထို့ပြင် အလ္လာဟ်အရှင်မြတ်သည် သူတို့ လျှို့ဝှက်မျိုသိပ်ထားသည်များကို အသိဆုံးအရှင် ဖြစ်‌တော်မူသည်။
  84,24,သို့ဖြစ်ရာ အသင်(တမန်‌တော်)သည် သူတို့အားအလွန်နာကျင်‌စေ‌သော ပြစ်ဒဏ်နှင့် သတင်း‌ကောင်း ‌ပေးလိုက်ပါ။
  84,25,သို့ရာတွင် အီမာန် ယုံကြည်ပြီး ‌ကောင်းမြတ်‌သော လုပ်ရပ်များကို ပြုလုပ်ကြသည့်သူများအတွက်ကမူ အဆုံးမရှိ‌သော အကျိုး‌ကျေးဇူးရှိသည်။