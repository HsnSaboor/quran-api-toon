quran[23]{c,v,t}:
  51,52,ထိုသို့ပင် သူတို့မတိုင်မီ ရှိခဲ့ကြ‌သော သူများထံသို့ တမန်‌တော် တစ်ပါးပါး ‌ရောက်လာခဲ့သည့်အခါတိုင်း သူတို့သည် ၎င်း(တမန်‌တော်)ကို ‌မှော်ဆရာ သို့မဟုတ် အရူးဟု‌ပြောဆိုခဲ့ကြသည်။
  51,53,သူတို့သည် အချင်းချင်း ဤသို့‌ပြောဆိုကြရန် မှာကြားခဲ့ကြသ‌လော။ ထိုသို့မဟုတ်‌ပေ၊ အမှန်စင်စစ် သူတို့(အားလုံး)သည် ဆိုးသွမ်းသူများပင် ဖြစ်ခဲ့ကြသည်။
  51,54,သို့ဖြစ်ရာ အသင်(တမန်‌တော်)သည် သူတို့အား လျစ်လျူရှုထားလိုက်ပါ။ သို့ဖြစ်ရာ အသင်သည် အပြစ်တင်ခြင်းခံရမည်မဟုတ်‌ပေ။
  51,55,ထို့ပြင် အသင်(တမန်‌တော်)သည် သတိ‌ပေးဆုံးမ‌နေပါ။ အဘယ့်‌ကြောင့်ဆို‌သော် ဆုံးမဩဝါဒသည် အီမာန် ယုံကြည်သူများကို အကျိုးရှိ‌စေခြင်း ‌ကြောင့်ဖြစ်သည်။ ###၁၀
  51,56,ထို့ပြင် ငါအရှင်မြတ်သည် ဂျင်န် သတ္တဝါနှင့် လူသားကို ငါအရှင်မြတ်အား ကိုးကွယ်ရန်အတွက်ပင် ဖန်ဆင်း‌တော်မူခဲ့ခြင်းဖြစ်သည်။ ###၁၁
  51,57,ငါအရှင်မြတ်သည် သူတို့ထံမှ စားနပ်ရိက္ခာကိုလည်း အလိုရှိ‌တော်မူသည်မဟုတ်‌ပေ။ ငါအရှင်မြတ်အား သူတို့ ‌ကျွေး‌မွေးကြရန်လည်း ငါအရှင်မြတ် အလိုရှိ‌တော်မူသည်မဟုတ်‌ပေ။
  51,58,အမှန်စင်စစ် အလ္လာဟ် အရှင်မြတ်ကိုယ်‌တော်တိုင်ကပင် စားနပ်ရိက္ခာ အလွန်ရက်‌ရောစွာ‌ပေး‌တော်မူ‌သောအရှင်၊ အင်အားကို ပိုင်ဆိုင်‌တော်မူ‌သောအရှင်၊ အလွန်ခိုင်မြဲ‌တောင့်တင်း‌တော်မူ‌သောအရှင်ဖြစ်‌တော်မူသည်။
  51,59,ထို့ပြင် စင်စစ် ပြစ်မှုကျူးလွန်ခဲ့သည့်သူများအတွက် သူတို့အ‌ဖော်များ၏ ပြစ်ဒဏ်‌ဝေစုကဲ့သို့ သူတို့တွင်လည်း ပြစ်ဒဏ်‌ဝေစုရှိမည်။ သို့ဖြစ်ရာ သူတို့သည်ငါအရှင်မြတ်ထံ‌တော်တွင် ပြစ်ဒဏ်ကို ‌ဆောလျင်စွာ မ‌တောင်းဆိုရ‌ပေ။
  51,60,ထို့ပြင် ကာဖိရ် များအတွက် သူတို့ ချိန်းဆိုခြင်းခံကြရသည့်‌နေ့တွင် ပျက်စီးခြင်း ရှိလိမ့်မည်။
  52,1,(ငါအရှင်မြတ်သည်) သွူရ် ‌တောင် ###၁ ကို သက်‌သေထူ‌တော်မူသည်။
  52,2,ထို့ပြင် ‌ရေးသားပြီးဖြစ်‌သော ကျမ်း‌တော် ### ၂ ကို သက်‌သေထူ‌တော်မူသည်။
  52,3,ဖြန့်ထား‌သော စာရွက်‌ပေါ်တွင်၊
  52,4,ထို့ပြင် စည်ကား‌သော အိမ်‌တော် ဗိုင်သိ မအ်မူရ် ###၃ ကို သက်‌သေထူ‌တော်မူသည်။
  52,5,ထို့ပြင် မြင့်မား‌သော အမိုးကို သက်‌သေထူ‌တော်မူသည်။
  52,6,ထို့ပြင် လျှံတက်‌နေ‌သော ပင်လယ်ကို သက်‌သေထူ‌တော်မူသည်။
  52,7,အမှန်စင်စစ် အသင့်အားဖန်ဆင်း‌မွေးမြူ‌တော်မူ‌သောအရှင်မြတ်၏ အပြစ်ဒဏ်သည် အမှန်ပင် ကျ‌ရောက်မည်ဖြစ်သည်။
  52,8,ထိုပြစ်ဒဏ်ကို ဖယ်ရှားမည့်သူဟူ၍ လုံးဝမရှိ‌ပေ။
  52,9,ထို‌နေ့တွင် မိုး‌ကောင်းကင်သည် တုန်လှုပ်အက်ကွဲသွားမည်။
  52,10,ထို့ပြင် ‌တောင်များသည် ‌ရွေ့ လျားသွားကြမည်။
  52,11,ထို့ပြင် ထို‌နေ့တွင်မဟုတ်မမှန်ဟု စွပ်စွဲငြင်းပယ်ကြသည့်သူများတွင် ပျက်စီးခြင်းရှိမည်။
  52,12,ထိုသူများသည် အလဟဿ‌ပြောဆိုမှုတွင် ‌မွေ့‌လျော်‌နေကြသည်။
  52,13,ထို‌နေ့တွင် သူတို့သည် ဂျဟန္နမ် ငရဲမီးရှိရာသို့ တွန်းပို့ခြင်းခံကြရမည်။
  52,14,ဤမီးသည် မဟုတ်မမှန်ဟု အသင်တို့ ငြင်းပယ်‌နေခဲ့ကြ‌သောငရဲမီးပင်ဖြစ်သည်။