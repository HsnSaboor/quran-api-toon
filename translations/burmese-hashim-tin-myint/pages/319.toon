quran[15]{c,v,t}:
  20,99,ထိုသို့ပင် ငါအရှင်မြတ်သည် အသင်(တမန်‌တော်)၏မတိုင်မီက လွန်ခဲ့‌သောသူများ၏အ‌ကြောင်းကို အသင်၏အ‌ပေါ်တွင် အမှန်စင်စစ် ‌ပြောပြ‌တော်မူသည်။* ထို့ပြင် ငါအရှင်မြတ်သည် အသင့်အား အရှင်မြတ်ထံ‌တော်မှ သတိ‌ပေးနှိုး‌ဆော်သည့် ကျမ်းဂန်တစ်‌စောင်(ကုရ်အာန်)ကို ‌ပေးသနား‌တော်မူခဲ့သည်။
  20,100,မည်သူမဆို ထို(ကျမ်း‌တော်)မှ မျက်နှာလွှဲခဲ့လျှင် အမှန်စင်စစ် ထိုသူသည် ကိယာမသ်‌နေ့တွင် (‌လေးလံသည့်အကုသိုလ်) ဝန်ထုပ်ဝန်ပိုးကို သယ်ပိုးထမ်း‌ဆောင်ရမည်ဖြစ်သည်။
  20,101,(ထိုသူများသည်) ထို(ဝန်ထုပ်ကို ထမ်း‌ဆောင်‌နေရသည့်)အဖြစ်တွင် အမြဲခံစား‌နေကြရမည်ဖြစ်သည်။ ထို့ပြင် ထိုဝန်ထုပ်သည် သူတို့အတွက် ကိယာမသ်‌နေ့တွင် အလွန်ဆိုးဝါး‌သော ဝန်ထုပ်ပင် ဖြစ်လိမ့်မည်။
  20,102,ထို‌နေ့တွင် တံပိုးခရာကို မှုတ်လိမ့်မည်။ ထို့ပြင် ငါအရှင်မြတ်သည် ထို‌နေ့တွင် အပြစ်ရှိသူများကို မျက်ကန်း(များ)အဖြစ်နှင့် စုရုံး‌စေ‌တော်မူမည်။
  20,103,(ထို‌နေ့တွင်)သူတို့သည် သူတို့အချင်းချင်း “အသင်တို့သည် သချင်္ီုင်းများထဲတွင် ဆယ်ရက်မျှသာ ‌နေခဲ့ကြခြင်းဖြစ်သည်“ဟု တီးတိုး‌ပြောဆိုကြမည်။
  20,104,ငါအရှင်မြတ်သည် သူတို့ ‌ပြောဆိုကြသည်ကို အသိဆုံးအရှင်ဖြစ်‌တော်မူသည်။ တစ်ခါ၌ သူတို့ထဲမှ အကြံဉာဏ်အ‌နေနှင့် အ‌တော်ဆုံးသူက “အသင်တို့သည် (သချင်္ီုင်းများထဲတွင်) တစ်ရက်သာ ‌နေခဲ့ကြခြင်းဖြစ်သည်“ဟု ‌ပြောဆိုလိမ့်မည်။
  20,105,ထို့ပြင် ထို(မက္ကဟ်မြို့သား ကာဖိရ်)များသည် အသင်(တမန်‌တော်)အား ‌တောင်များနှင့်ပတ်သက်၍ ‌မေးမြန်းကြသည်။ (အို- တမန်‌တော်)အသင်‌ပြောလိုက်ပါ- ငါ့အား ဖန်ဆင်း‌မွေးမြူ‌တော်မူ‌သော အရှင်မြတ်သည် (ကိယာမသ်‌နေ့တွင်) ထို‌တောင်များကို (အစိတ်စိတ် အပိုင်းပိုင်းဖြစ်‌စေပြီး) လွင့်ပါး‌စေ‌တော်မူမည်။
  20,106,ထို့‌နောက် အရှင်မြတ်သည် ထို(‌မြေ)ကို ညီညာသည့်လွင်ပြင်အဖြစ် ကျန်ရစ်‌စေ‌တော်မူမည်။
  20,107,အသင်သည် ထို(‌မြေ)တွင် မည်သည့်ချိုင့်ဝှမ်း၊ မည်သည့်ကုန်းမြင့်ကိုမျှ ‌တွေ့မြင်ရမည် မဟုတ်‌ပေ။
  20,108,ထို‌နေ့တွင် လူများသည် ဆင့်‌ခေါ်သူ၏‌နောက်သို့ ‌ကွေ့‌ကောက်ခြင်းမရှိဘဲ (‌ဖြောင့်‌ဖြောင့်)လိုက်ကြမည်။ ထို့ပြင် ရဟ်မာန်အနန္တကရုဏာ‌တော်ရှင်၏ ‌ရှေ့‌တော်‌မှောက်တွင် အသံများသည် ငြိမ်သက်သွားကြမည်။ သို့ဖြစ်ရာ အသင်သည် ‌ခြေသံသဲ့သဲ့မှလွဲ၍ မည်သည့်အသံမှ ကြားရမည်မဟုတ်‌ပေ။
  20,109,ထို‌နေ့တွင် ကြားဝင်အသနားခံခြင်းသည် ရဟ်မာန်အနန္တကရုဏာ‌တော်ရှင် ခွင့်ပြု‌တော်မူ‌သောသူမှလွဲ၍ ထို့ပြင် အရှင်မြတ်အ‌နေဖြင့် ထို(ကြားဝင်အသနားခံ‌ပေး)သူ၏ စကားတစ်စုံတစ်ရာကို နှစ်သက်‌တော်မူ‌သောသူမှလွဲ၍ (မည်သည့်အရာမျှ) အကျိုး‌ပေးမည် မဟုတ်‌ပေ။
  20,110,အရှင်မြတ်သည် သူတို့၏ ‌ရှေ့‌နောက်အဖြစ်အပျက်အားလုံးကို သိရှိ‌တော်မူသည်။ သို့ရာတွင် သူတို့ကမူ အရှင်မြတ်(သိ‌တော်မူသည့်အ‌ကြောင်း)ကို (သူတို့၏)အသိပညာဖြင့် ဝန်းခြုံ(၍ သိရှိ)နိုင်ကြခြင်း မရှိ‌ပေ။
  20,111,ထို့ပြင် (ထို‌နေ့တွင် လူများ၏)မျက်နှာများသည် အမြဲရှင်‌နေ‌တော်မူ‌သော၊ အမြဲတည်ရှိ‌နေ‌တော်မူ‌သော အရှင်မြတ်၏‌ရှေ့‌တော်‌မှောက်တွင် ‌အောက်ကျို့ကြမည်။ ထို့ပြင် အမှန်စင်စစ် မတရားမှုကို ထမ်း‌ဆောင်ခဲ့သည့်သူကမူ အလိုမပြည့်‌တော့‌ပေ။
  20,112,ထို့ပြင် မည်သူမဆို အီမာန်ယုံကြည်သူဖြစ်လျက်နှင့် ‌ကောင်းမြတ်‌သော လုပ်ရပ်များကို ပြုလုပ်သည်ဆိုလျှင် သူသည် မတရားပြုလုပ်မှုကို‌သော်လည်း‌ကောင်း၊ ‌လျော့နည်း‌စေခြင်းကို‌သော်လည်း‌ကောင်း စိုးရိမ်ရမည် မဟုတ်‌ပေ။
  20,113,ထို့ပြင် ဤသို့ပင် ငါအရှင်မြတ်သည် ထို(ကျမ်းဂန်)ကို (စကား‌ပြေပြစ် ‌ကောင်းမွန်သည့်)အရဗီ ကုရ်အာန်ကျမ်း‌တော်မြတ်အဖြစ် ချ‌ပေး‌တော်မူခဲ့သည်။ ထို့ပြင် ငါအရှင်မြတ်သည် ထိုကုရ်အာန်ကျမ်း‌တော်မြတ်ထဲတွင် ခြိမ်း‌ခြောက်မှုများကို သူတို့ ‌ကြောက်ရွံ့ကြရန်အတွက် နည်းအမျိုးမျိုးဖြင့် မိန့်ကြား‌တော်မူခဲ့သည်။ သို့မဟုတ် ထိုကုရ်အာန်ကျမ်း‌တော်မြတ်သည် သူတို့အတွက် သတိတရားဖြစ်‌ပေါ်‌စေရန်ဖြစ်သည်။