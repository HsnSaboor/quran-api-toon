quran[20]{c,v,t}:
  76,6,စမ်း‌ချောင်းတစ်ခု၊ ထိုစမ်း‌ချောင်းမှ အလ္လာဟ်အရှင်မြတ်၏ (‌ကောင်းမြတ်‌သော) ကျွန်များသည် ‌သောက်သုံးကြမည်။ သူတို့သည် ထိုစမ်း‌ချောင်းကို (လိုလား‌သော‌နေရာသို့ )အလွယ်တကူစီးဆင်း‌စေကြမည်။
  76,7,ထိုကျွန်များသည် တာဝန်များကို ‌ကျေပွန်‌အောင်‌ဆောင်ရွက်‌လေ့ရှိကြသည့်အပြင်၊ အကြင်‌နေ့ကိုလည်း စိုးရိမ်‌ကြောက်ရွံ့ ‌လေ့ရှိကြသည်။ ထို‌နေ့၏ ‌ဘေးအန္တရာယ်သည် (‌လေးဘက်‌လေးတန်)ပျံ့နှံ့လျက်ရှိမည်။
  76,8,ထို့ပြင် ထိုသူများသည် အရှင်မြတ်ကို ချစ်မြတ်နိုးမှုအ‌ပေါ်တွင် (သို့မဟုတ်)အစားအစာကို မက်‌မောမှုအ‌ပေါ်တွင် ဆင်းရဲသားများ၊ အဘမဲ့က‌လေးများနှင့် သုံ့ပန်းများကို ‌ကျွေး‌မွေးကြသည်။
  76,9,(သူတို့က ‌ပြောဆိုကြသည်) ကျွန်ုပ်တို့သည် အသင်တို့အား အလ္လာဟ်အရှင်မြတ်၏ နှစ်သက်မှုအတွက်ပင် ‌ကျွေး‌မွေးခြင်းဖြစ်သည်။ ကျွန်ုပ်တို့သည် အသင်တို့ထံမှ မည်သည့် အကျိုး‌ကျေးဇူးကိုမျှလည်း အလိုမရှိ‌ပေ၊ မည်သည့်‌ကျေးဇူးတင်ခြင်းကိုမျှလည်း မရည်ရွယ်‌ပေ။
  76,10,အမှန်စင်စစ် ကျွန်ုပ်တို့သည် ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်မှ ကြမ်းကြုတ်ခက်ထန်ပြီး အလွန်မျက်နှာပျက် ညှိုးနွမ်းရမည့်‌နေ့ကို ‌ကြောက်ရွံ့စိုးရိမ်ကြသည် (ဟု‌ပြောဆိုကြသည်)။
  76,11,သို့ဖြစ်ရာ အလ္လာဟ်အရှင်မြတ်သည် သူတို့အား ထို‌နေ့၏ ဒုက္ခများမှကယ်တင်‌တော်မူမည်။ ထို့ပြင် အရှင်မြတ်သည် သူတို့အား ရွှင်လန်းမှုနှင့် ဝမ်း‌မြောက်‌ပျော်ရွှင်မှုကို ‌တွေ့ကြုံ‌စေ‌တော်မူမည်။
  76,12,ထို့ပြင် သူတို့အား အရှင်မြတ်သည် သူတို့သည်းခံခဲ့ကြ‌သော‌ကြောင့် ဂျန္နသ်သုခဘုံနှင့် ပိုးထည်များကို အစား‌ပေး‌တော်မူမည်ဖြစ်သည်။
  76,13,(သူတို့သည်) ထို ဂျန္နသ်သုခဘုံတွင် မြင့်မား‌သော ထိုင်ခုံများ‌ပေါ်၌မှီပြီးထိုင်‌နေကြမည်။ သူတို့သည် ထိုအထဲတွင် ‌နေအပူဒဏ်နှင့်အ‌အေးဒဏ်ကို ‌တွေ့ရှိကြမည်မဟုတ်‌ပေ။
  76,14,ထို့ပြင် ထိုအထဲမှ သစ်ပင်များသည် သူတို့အ‌ပေါ်တွင် ကိုင်းညွတ်‌နေကြမည်။ ထို့ပြင် ထိုအထဲတွင် အပြွတ်လိုက်သီး‌သော သစ်သီးဝလံများသည် ညွတ်ကျ‌နေကြမည်။
  76,15,ထို့ပြင် သူတို့ထံသို့ ‌ငွေပန်းကန်များနှင့် ဖန်ခွက်များသည် လှည့်လည်‌ရောက် ရှိ‌နေလိမ့်မည်။
  76,16,‌ငွေနှင့်ပြုလုပ်ထား‌သော ‌ငွေခွက်များဖြစ်ကြမည်။ သူတို့သည် ထို ‌ငွေခွက်များကို (လိုသမျှ)ချိန်ဆဖြည့်ထည့်ထားကြမည်။
  76,17,ထို့ပြင် သူတို့သည် ထိုဂျန္နသ် သုခဘုံထဲတွင် ချင်း(ဂျင်း)‌ရောထား‌သော အရက်ပြည့်လျှံစွာပါရှိ‌သော ခွက်များနှင့် တိုက်‌ကျွေးခြင်းခံကြရမည်။
  76,18,ထိုသုခဘုံတွင်ရှိ‌သော စလ်စဗီလ် ဆို‌သော စမ်း‌ချောင်းမှ(‌သောက်သုံးကြမည်) ဖြစ်သည်။
  76,19,ထို့ပြင် သူတို့ထံတွင် အသက်မ‌သေဘဲ အမြဲငယ်ရွယ်‌နေမည့် လူငယ်‌လေးများသည် လှည့်ပတ်သွားလာ(ပြုစု)‌နေကြမည်။ အသင်သည် သူတို့အား ‌တွေ့မြင်သည့်အခါ သူတို့သည် ဖြန့်ကြဲထား‌သော ပုလဲများဖြစ်သည်ဟုပင် ထင်မှတ်မိမည်။
  76,20,ထို့ပြင် အသင်သည် မည်သည့်‌နေရာ၌ပင် ကြည့်သည်ဖြစ်‌စေ ကြီးကျယ်လှသည့်စည်းစိမ်နှင့် ကြီးကျယ်‌သော အုပ်ချုပ်မှုကို ‌တွေ့မြင်ရမည်။
  76,21,သူတို့ (၏ခန္ဓာကိုယ်များ)‌ပေါ်တွင် အစိမ်း‌ရောင် ပိုးထည်အပါးစားနှင့် အထူစား၊ ‌ရွှေခြည်နှင့် ပန်းထိုးထား‌သော ပိုးထည်များရှိကြမည်။ ထို့ပြင် သူတို့သည်‌ငွေလက်‌ကောက်၊ လက်ပတ်များနှင့် တန်ဆာဆင်ယင်‌ပေးခြင်းကိုလည်း ခံကြရမည်။ ထို့ပြင် သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်က သူတို့အား အလွန်စင်ကြယ်သည့်အရက်ကို တိုက် ‌ကျွေး‌တော်မူမည်။###၅
  76,22,အမှန်စင်စစ် ဤသည် အသင်တို့အတွက် အကျိုး‌ကျေးဇူးဖြစ်သည်။ ထို့ပြင် အသင်တို့၏ ကြိုးပမ်းမှုသည် ‌ကျေနပ်လက်ခံပြီးဖြစ်သည်။ ###၆
  76,23,အမှန်စင်စစ် ငါအရှင်မြတ်သည်ပင် အသင်(တမန်‌တော်)၏အ‌ပေါ်၌ ကုရ်အာန်ကျမ်း‌တော်မြတ်ကို တဖြည်းဖြည်းချ‌ပေး‌တော်မူခဲ့သည်။
  76,24,သို့ဖြစ်ရာ အသင်သည် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်၏ အမိန့်‌တော်အ‌ပေါ်တွင် သည်းခံရပ်တည်‌နေပါ။ ထို့ပြင် အသင်သည် သူတို့ထဲမှ မည်သည့် အပြစ်ကျူးလွန်သူ၏ စကားကိုဖြစ်‌စေ၊ မည်သည့်ငြင်းပယ်သူ၏ စကားကိုဖြစ်‌စေ မလိုက်နာပါနှင့်။
  76,25,ထို့ပြင် အသင်သည် နံနက်ခင်းနှင့် ည‌နေခင်းတွင် အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်၏ နာမ‌တော်ကို တသသတိရပါ။