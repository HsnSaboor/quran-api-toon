quran[30]{c,v,t}:
  74,18,အမှန်စင်စစ် သူသည် စဉ်းစားပြီး ဆုံးဖြတ်ခဲ့သည်။
  74,19,သို့ဖြစ်ရာ သူသည်ပျက်စီးပါ‌စေ၊ သူသည်မည်သို့(စဉ်းစားပြီး) ဆုံးဖြတ်လိုက်သနည်း။
  74,20,သူသည် ထပ်၍ပျက်စီးပါ‌စေ၊ သူသည်မည်သို့(စဉ်းစားပြီး)ဆုံးဖြတ်လိုက်သနည်း။
  74,21,ထို့ပြင် သူသည်(သူ၏လူများကို)ကြည့်ရှုပြီး (အာယသ်‌တော်များနှင့် ပတ်သက်၍ စဉ်းစားခဲ့သည်)။
  74,22,ထို့‌နောက် သူသည် မျက်‌မှောင်ကြုတ်ခဲ့ပြီး ရှုံ့မဲ့ခဲ့သည်။
  74,23,ထို့‌နောက် သူသည် ‌ကျောခိုင်းခဲ့သည်။ ထို့ပြင် မာန‌ထောင်ခဲ့သည်။
  74,24,ထို့ပြင်သူက‌ပြောသည်- ဤသည် ‌ရှေး‌ခေတ်ကတည်းက အဆင့်ဆင့်‌ရောက်လာခဲ့‌သော ‌မှော်အတတ်မှလွဲ၍ အခြားမဟုတ်‌ပေ။ ###၇
  74,25,ဤသည် လူသား၏‌ပြောဆိုချက်မှလွဲ၍ အခြားမည်သည့်အရာမျှ မဟုတ်‌ပေ။
  74,26,မကြာမီ ငါအရှင်မြတ်သည် သူ့အား စကရ်ဆို‌သော ငရဲထဲသို့ ဝင်‌ရောက် ‌စေ‌တော်မူမည်။
  74,27,ထို့ပြင် စကရ်ငရဲ ဟူသည် မည်သည့်အရာနည်း ဆိုသည်ကို အသင်(တမန်‌တော်)သိပါသ‌လော။
  74,28,ထိုအရာသည် (မည်သည့်ကာဖိရ်ကိုမျှ မ‌လောင်ကျွမ်း‌စေဘဲ)ချန်ထားမည်မဟုတ်‌ပေ၊ ထို့ပြင်(မည်သည့်ကာဖိရ်ကိုမျှ ၎င်းထဲသို့မထည့်ဘဲ)လွှတ်ထားမည်လည်းမဟုတ်‌ပေ။
  74,29,၎င်းသည် လူသား၏ အသားအ‌ရေကို ‌လောင်ကျွမ်းပျက်စီး‌စေ‌သောအရာဖြစ်သည်။
  74,30,ထို စကရ်ငရဲတွင်(‌ကောင်းကင်တမန်) ၁၉ပါးသည် (‌စောင့်ကြပ်လျက်)ရှိကြသည်။
  74,31,ထို့ပြင် ငါအရှင်မြတ်သည် ‌ကောင်းကင်တမန်များကိုပင် ငရဲ‌စောင့်များအဖြစ် ခန့်အပ်ထား‌တော်မူခဲ့သည်။ ထို့ပြင် ငါအရှင်မြတ်သည် ထိုအ‌စောင့်များ၏ အ‌ရေအတွက်ကိုကာဖိရ်များအတွက် စမ်းသပ်မှု ပြုလုပ်ထား‌တော်မူသည်။ (ထိုငရဲ‌စောင့်အ‌ရေအတွက်‌ပြောရခြင်းအ‌ကြောင်းမှာယခင်က) ကျမ်းရသူများသည် (သူတို့ကျမ်းများထဲတွင်လည်း ဤအ‌ရေအတွက်ပင်ပါရှိသည်ကိုသိပြီး ကုရ်အာန်မှန်ကန်‌ကြောင်း)ယုံကြည်လာကြရန်အတွက်နှင့် အီမာန်ယုံကြည်ပြီးသည့်သူများသည်လည်း အီမာန် ပိုတိုးလာ‌အောင်အတွက် ဖြစ်သည်။###၈ ထို့ပြင် ကျမ်းရသူများနှင့် အီမာန်ယုံကြည်သူများသည် သံသယမဖြစ်ကြ‌အောင်အတွက်လည်းဖြစ်သည်။ ၎င်းပြင် စိတ်နှလုံးထဲတွင် ‌ရောဂါရှိသည့်သူများနှင့် ကာဖိရ်များသည် ဤသို့‌သော(အံ့ဩဖွယ်ရာ)အ‌ကြောင်းအရာဖြင့် အလ္လာဟ်အရှင်မြတ်သည် မည်သည်ကို ရည်ရွယ်‌တော်မူပါသနည်းဟု ‌ပြောဆိုလာကြရန်အတွက်လည်းဖြစ်သည်။ ထိုသို့ပင် အလ္လာဟ်အရှင်မြတ်သည် အရှင်မြတ်အလိုရှိ‌တော်မူ‌သောသူကို လမ်းမှား၌ပင်ထား‌တော်မူပြီး အရှင်မြတ်သည် အရှင်မြတ်အလိုရှိ‌တော်မူ‌သောသူကို လမ်းမှန်ညွှန်ကြား ပြသ‌တော်မူသည်။ ထို့ပြင် အသင့်အားဖန်ဆင်း‌မွေးမြူ‌တော်မူ‌သောအရှင်မြတ်၏ စစ်တပ်များကို အရှင်မြတ်မှလွဲ၍ မည်သူမျှမသိ‌ပေ။ ###၉ ထို့ပြင် ဤ(ငရဲမီး)သည် လူသားများ အတွက် သတိ‌ပေး ဆုံးမခြင်းပင်ဖြစ်သည်။
  74,32,(ထိုငရဲ‌စောင့်၁၉ဦးမျှကိုမူ ငါတို့ ကာဖိရ်များ စု‌ပေါင်းပြီး အပြတ်ရှင်းလိုက်၍ရသည်ဟု မက္ကဟ်မြို့သားများက ‌ပြောဆိုကြသည်ကို အရှင်မြတ်ကမိန့်ကြား‌တော်မူသည်)-လုံးဝ မရ‌ပေ။ လကို သက်‌သေထူ‌တော်မူသည်။
  74,33,ထို့ပြင် ဆုတ်ခွာသွားပြီဖြစ်‌သောညကို သက်‌သေထူ‌တော်မူသည်။
  74,34,ထို့ပြင် လင်းလာပြီဖြစ်‌သော နံနက်ချိန်ကို သက်‌သေထူ‌တော်မူသည်။
  74,35,အမှန်စင်စစ် ထိုစကရ်သည် (ဂျဟန်္နမ်ငရဲ၏ ) အကြီးအကျယ် ‌ကြောက်စရာ‌ကောင်း‌သော(အထပ်များ)ထဲမှ တစ်ခုဖြစ်သည်။
  74,36,(ထိုစကရ်ငရဲသည်) လူသားကို သတိ‌ပေးနှိုး‌ဆော်လျက်ရှိသည်။
  74,37,အသင်တို့ထဲမှ ‌ရှေ့သို့တိုးရန်လိုလားသည့်သူ၊ သို့မဟုတ် ‌နောက်သို့ ဆုတ်ရန်လိုလားသည့်သူကို (သတိ‌ပေးနှိုး‌ဆော်‌နေခြင်းဖြစ်သည်)။
  74,38,လူတိုင်းသည် သူရှာ‌ဖွေဆည်းပူးခဲ့သည့်အရာများ၏အစား အ‌ပေါင်ခံပစ္စည်း(အာမခံထားသည့်ပစ္စည်းအဖြစ် ချုပ်‌နှောင်ထားပြီး)ဖြစ်သည်။ ###၁၀
  74,39,သို့ရာတွင် လက်ယာဘက်သားများကမူ၊
  74,40,ဥယျာဉ်များတွင် ရှိကြမည်။ သူတို့သည် ‌မေးမြန်းလျက်ရှိကြမည်။
  74,41,အပြစ်ရှိသူများနှင့် ပတ်သက်၍၊
  74,42,မည်သည့်အရာက အသင်တို့အား စကရ်ငရဲထဲ သွတ်သွင်းလိုက်သနည်း။
  74,43,သူတို့က ‌ပြောဆိုကြမည်-ကျွန်ုပ်တို့သည် စွလာသ်ဝတ်ပြုသူများထဲတွင် မပါဝင်ခဲ့ကြ‌ပေ။
  74,44,ထို့ပြင် ကျွန်ုပ်တို့သည် ဆင်းရဲသားများကိုလည်း ‌ကျွေး‌မွေး‌လေ့မရှိခဲ့ကြ‌ပေ။
  74,45,ထို့ပြင် ကျွန်ုပ်တို့သည် အလဟဿကိစ္စများကို ပြုလုပ်သည့်သူများနှင့်အတူ အလဟဿကိစ္စများကိုပင် ပြုလုပ်‌နေခဲ့ကြသည်။
  74,46,ထို့ပြင် ကျွန်ုပ်တို့သည် အစား‌ပေးမည့်‌နေ့ကိုလည်း မဟုတ်မမှန်ဟု စွပ်စွဲငြင်းပယ်‌နေခဲ့ကြသည်။
  74,47,‌နောက်ဆုံး‌တော့ ‌သေခြင်းသည် ကျွန်ုပ်တို့ထံသို့ ဆိုက်‌ရောက်လာခဲ့သည်။