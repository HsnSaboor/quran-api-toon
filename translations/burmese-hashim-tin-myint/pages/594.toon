quran[27]{c,v,t}:
  89,24,လူသားက ‌ပြောဆိုမည်-‌ဪ-ကျွန်ုပ်သည် (တမလွန်ဘဝတွင်)ကျွန်ုပ်၏အသက်ရှင်‌ရေးအတွက် (‌ကောင်းမှုများ)ကြိုတင်ပို့ခဲ့လိုက်လျှင် အဘယ်မျှ ‌ကောင်းလိုက်မည်နည်း။
  89,25,ထို့ပြင် ထို‌နေ့တွင် အရှင်မြတ်၏ အပြစ်ဒဏ်စီရင်ခြင်းမျိုးကို မည်သူမျှ ပြစ်ဒဏ်စီရင်မည်မဟုတ်‌ပေ။
  89,26,ထို့ပြင် အရှင်မြတ်၏ ဖမ်းဆီးချုပ်‌နှောင်ခြင်းမျိုးကိုလည်း မည်သူမျှ ဖမ်းဆီးချုပ်‌နှောင်မည်မဟုတ်‌ပေ။
  89,27,အို-တည်ငြိမ်‌နေ‌သော အသက်ဝိညာဉ်။ ###၃
  89,28,အသင်သည် အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်သို့ ‌ကျေနပ်စွာဖြင့် (အရှင်မြတ်၏)‌ကျေနပ်မှုခံယူ၍ ပြန်သွားပါ။
  89,29,ထို့ပြင် အသင်သည် ငါအရှင်မြတ်၏ ကျွန်များထဲတွင် ပါဝင်လိုက်ပါ။
  89,30,ထို့ပြင် အသင်သည် ငါအရှင်မြတ်၏ ဂျန္နသ်သုခဘုံထဲတွင် ဝင်လိုက်ပါ။
  90,1,ငါအရှင်မြတ်သည် ဤ(မက္ကဟ်)မြို့‌တော်ကို သက်‌သေထူ‌တော်မူသည်။
  90,2,ထို့ပြင် အသင်သည် ဤမြို့‌တော်တွင် ဝင်ခွင့်ပြုခြင်းခံရမည်ဖြစ်သည်။ ###၁
  90,3,ထို့ပြင် ဖခင်နှင့် ထိုဖခင်က‌မွေးဖွား‌သော (သားသမီးများ)ကိုသက်‌သေထူ‌တော်မူသည်။
  90,4,အမှန်စင်စစ် ငါအရှင်မြတ်သည် လူသားကို ပင်ပန်းမှုထဲတွင် ဖန်ဆင်း‌တော်မူခဲ့သည်။ ###၂
  90,5,ထိုလူသားသည် သူ့အ‌ပေါ်တွင် မည်သူမျှ တတ်စွမ်းနိုင်မည်မဟုတ်‌ပေဟု ထင်မှတ်သ‌လော။ ###၃
  90,6,သူက ကျွန်ုပ်သည် ပစ္စည်းဥစ္စာအ‌မြောက်အမြားကိုသုံးဖြုန်းခဲ့သည်ဟု (ကြွား၍)‌ပြောဆိုသည်။
  90,7,သူသည် သူ့အားမည်သူမျှမမြင်ခဲ့‌ပေဟု ထင်မှတ်သ‌လော။ ###၄
  90,8,ငါအရှင်မြတ်သည် သူ့အားမျက်စိနှစ်လုံးကိုပြုလုပ်‌ပေးသနား‌တော်မမူခဲ့သ‌လော။
  90,9,ထို့ပြင် လျှာတစ်ခုနှင့် နှုတ်ခမ်းနှစ်ခုကို(ပြုလုပ်‌ပေးသနား‌တော်မမူခဲ့သ‌လော)။
  90,10,ထို့ပြင် ငါအရှင်မြတ်သည် သူ့အား(အ‌ကောင်းအဆိုး)လမ်းနှစ်လမ်းကို ညွှန်ကြားပြသ‌တော်မူခဲ့သည်မဟုတ်‌လော။ ###၅
  90,11,ထို့‌နောက် သူသည် (သူ၏ပစ္စည်းဥစ္စာကိုသုံးပြီး)မတ်‌စောက်‌သော‌တောင်ကြားလမ်း (တမလွန်ဘဝ၏ခက်ခဲမှု)ကိုအဘယ့်‌ကြောင့်မဖြတ်ကူးခဲ့သနည်း။
  90,12,ထို့ပြင် ‌တောင်ကြားလမ်းသည်အဘယ်အရာနည်းဆိုသည်ကို အသင်သိပါ၏‌လော။
  90,13,ကျွန်တစ်ဦးကို သူ‌ကောင်းပြုခြင်းဖြစ်သည်။
  90,14,သို့မဟုတ် ငတ်မွတ်သည့်‌နေ့တွင် ‌ကျွေး‌မွေးခြင်းပင် ဖြစ်သည်။
  90,15,‌ဆွေးမျိုးနီးစပ်‌သောအဘမဲ့က‌လေးတစ်ဦးဦး၊
  90,16,‌မြေကြီး‌ပေါ်လူးလိမ့်‌နေ‌သော ဒုက္ခသည်တစ်ဦးဦး (တို့အား ကူညီ‌ထောက်ပံ့ ‌ကျွေး‌မွေးခြင်းဖြစ်သည်)။
  90,17,ထို့ပြင် အကြင်သူများထဲတွင် ပါဝင်ခြင်းဖြစ်သည်။ ထိုသူများသည် အီမာန်ယုံကြည်ခဲ့ကြသည်။ ထို့ပြင် သူတို့သည် အချင်းချင်း သည်းခံကြရန် တိုက်တွန်းဆုံးမခဲ့ကြသည်။ ထို့ပြင် အချင်းချင်း သနားကြင်နာကြရန်လည်း တိုက်တွန်းဆုံးမခဲ့ကြသည်။
  90,18,ထိုသူများသည် လက်ယာဘက်သားများပင် ဖြစ်ကြသည်။
  90,19,ထို့ပြင် ငါအရှင်မြတ်၏ အာယသ်‌တော်များကို ငြင်းပယ်ခဲ့ကြသည့်သူများသည် လက်ဝဲဘက်သားများပင် ဖြစ်ကြသည်။
  90,20,သူတို့အ‌ပေါ်တွင်(‌လေးဘက်‌လေးတန်မှ) ပိတ်ဆို့ လွှမ်းခြုံထား‌သော မီးရှိမည်။