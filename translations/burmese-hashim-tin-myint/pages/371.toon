quran[28]{c,v,t}:
  26,84,ထို့ပြင် အရှင်မြတ်သည် ကျွန်ုပ်အတွက် ‌နောင်လာ‌နောက်သားများတွင် အမည်‌ကောင်းခြင်း (‌ကောင်းခြင်းဖြင့် ‌ကျော်ကြားခြင်း)ကို* ပြုလုပ်‌ပေးသနား‌တော်မူပါ။
  26,85,ထို့ပြင် အရှင်မြတ်သည် ကျွန်ုပ်အား ‌ကျေးဇူး‌တော်နှင့်ပြည့်စုံ‌သော ဂျန္နသ်သုခဘုံ၏ အ‌မွေစားအ‌မွေခံများထဲမှ ပြုလုပ်‌တော်မူပါ။
  26,86,ထို့ပြင် အရှင်မြတ်သည် ကျွန်ုပ်၏ဖခင်အား လွတ်ငြိမ်းချမ်းသာခွင့် ‌ပေးသနား‌တော်မူပါ။* အမှန်စင်စစ် သူသည် လမ်းလွဲသူများထဲတွင် အပါအဝင်ဖြစ်ပါသည်။
  26,87,ထို့ပြင် အရှင်မြတ်သည် ရှင်ပြန်ထရမည့်‌နေ့တွင် ကျွန်ုပ်အား အရှက်တကွဲ ဖြစ်‌စေ‌တော်မမူပါနှင့်။
  26,88,ထို‌နေ့တွင် ပစ္စည်းဥစ္စာနှင့်သား(သမီး)များသည် အသုံးဝင်မည် မဟုတ်‌ပေ။
  26,89,သို့ရာတွင် အရှင်မြတ်ထံ‌တော်သို့ စင်ကြယ်သန့်ရှင်း‌သော စိတ်နှလုံးနှင့်တကွ ‌ရောက်လာခဲ့သည့်သူသာ (လွတ်‌မြောက်မည်)။
  26,90,ထို့ပြင် ဂျန္နသ်သုခဘုံသည် ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သူများနှင့် နီးကပ်စွာ ထားမည်ဖြစ်သည်။
  26,91,ထို့ပြင် ဂျဟန္နမ်ငရဲသည် လမ်းလွဲသည့်သူများ၏‌ရှေ့၌ ထင်ရှား‌စေခြင်းခံရမည်။
  26,92,ထို့ပြင် သူတို့သည် ‌ပြောဆိုခြင်းခံကြရမည်- အသင်တို့ ကိုးကွယ်လျက်ရှိခဲ့ကြ‌သော ကိုးကွယ်ရာများသည် မည်သည့်‌နေရာတွင် ရှိကြသနည်း။
  26,93,အလ္လာဟ်အရှင်မြတ်အား စွန့်ပြီး အသင်တို့ (ကိုးကွယ်ခဲ့ကြသည့်) ကိုးကွယ်ရာများသည် အသင်တို့ကို ကူညီနို်င်ကြသ‌လော။ သို့မဟုတ် သူတို့သည် သူတို့ကိုယ်တိုင်ကို‌ရော ကယ်တင်နိုင်ကြသ‌လော။
  26,94,ထို့ပြင် သူတို့နှင့် လမ်းလွဲသည့်သူများကို ဂျဟန္နမ်ငရဲထဲတွင် ‌စောက်ထိုးပစ်ချခြင်းခံကြရမည်။
  26,95,ထို့ပြင် အိဗ်လီစ်၏စစ်တပ်အားလုံးလည်း (ပစ်ချခံကြရမည်)။
  26,96,သူတို့သည် ထို(ငရဲ)ထဲတွင် ငြင်းခုံလျက်(သူတို့၏ကိုးကွယ်ရာများအား)‌ပြောဆိုကြမည်။
  26,97,အလ္လာဟ်အရှင်မြတ်အား တိုင်တည်ကျိန်ဆိုပါသည်၊ အမှန်စင်စစ် ကျွန်ုပ်တို့သည် အလွန်ထင်ရှားလှ‌သော လမ်းလွဲမှု၌ပင် ရှိခဲ့ကြသည်။
  26,98,တစ်ခါက ကျွန်ုပ်တို့သည် (ကိုးကွယ်ရာအတုများဖြစ်သည့်) အသင်တို့ကို စကြဝဠာအ‌ပေါင်းအား ဖန်ဆင်‌မွေးမြူ‌တော်မူ‌သောအရှင်မြတ်နှင့်အတူ ဂုဏ်ရည်တူများ ပြုလုပ်လျက်ရှိခဲ့ကြသည်။
  26,99,ထို့ပြင် ကျွန်ုပ်တို့အား ပြစ်မှုကျူးလွန်သည့်သူများကပင် လမ်းလွဲ‌စေခဲ့ကြသည်။
  26,100,သို့ဖြစ်ရာ ကျွန်ုပ်တို့အတွက် ကြားဝင်အသနားခံ‌ပေးမည့်သူ မည်သူမျှ မရှိ‌တော့‌ပေ။
  26,101,ထို့ပြင် ရင်းနှီး‌သောမိတ်‌ဆွေလည်း မည်သူမျှ မရှိ‌တော့‌ပေ။
  26,102,သို့ဖြစ်ရာ အကယ်၍ ကျွန်ုပ်တို့အတွက် (‌လောကကို) ‌နောက်တစ်ကြိမ် ပြန်သွားခွင့်ရရှိကြမည်ဆိုလျှင် ‌ကောင်း‌လေစွ။ သို့ဖြစ်လျှင် ကျွန်ုပ်တို့သည် အီမာန်ယုံကြည်သူများထဲတွင် ဖြစ်ကြမည်။
  26,103,အမှန်စင်စစ် ထိုအထဲတွင် ကြီးကျယ်‌သော သက်‌သေလက္ခဏာတစ်ခုရှိသည်။ ထို့ပြင် သူတို့ထဲမှ အများစုသည် ယုံကြည်ကြမည့်သူများ မဟုတ်ခဲ့ကြ‌ပေ။
  26,104,ထို့ပြင် အမှန်စင်စစ် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် အမှန်ပင် ဖြစ်‌တော်မူသည်။
  26,105,(တမန်‌တော်)နူးဟ်၏အမျိုးသားများသည် တမန်‌တော်များအား မဟုတ်မမှန်ဟု စွပ်စွဲငြင်းပယ်ခဲ့ကြသည်။
  26,106,တစ်ခါက သူတို့အား သူတို့၏‌နောင်‌တော် (တမန်‌တော်)နူးဟ်က ‌ပြောကြားခဲ့သည်။ အသင်တို့သည် (အလ္လာဟ်အရှင်မြတ်အား) မ‌ကြောက်ရွံ့ကြသ‌လော။
  26,107,အမှန်စင်စစ် ကျွန်ုပ်သည် အသင်တို့အတွက် ယုံကြည်စိတ်ချရ‌သော တမန်‌တော်တစ်ပါးဖြစ်သည်။
  26,108,သို့ဖြစ်ရာ အသင်တို့သည် အလ္လာဟ်အရှင်မြတ်အား ‌ကြောက်ရွံ့ကြပါ။ ထို့ပြင် အသင်တို့သည် ကျွန်ုပ်၏အမိန့်ကို လိုက်နာကြပါ။
  26,109,ထို့ပြင် ကျွန်ုပ်သည် ဤအလုပ်အ‌ပေါ်တွင် အသင်တို့ထံမှ မည်သည့်အကျိုးတစ်ခုမျှ ‌တောင်းဆိုခြင်းမရှိ‌ပေ။ ကျွန်ုပ်ကို အကျိုး‌ပေးရန်တာဝန်သည် စကြဝဠာအ‌ပေါင်းအား ဖန်ဆင်‌မွေးမြူ‌တော်မူ‌သော အရှင်မြတ်အ‌ပေါ်တွင်သာရှိသည်။
  26,110,သို့ဖြစ်ရာ အသင်တို့သည် အလ္လာဟ်အရှင်မြတ်အား ‌ကြောက်ရွံ့ကြပါ။ ထို့ပြင် အသင်တို့သည် ကျွန်ုပ်၏အမိန့်ကို လိုက်နာကြပါ။
  26,111,သူတို့က ‌ပြောဆိုကြသည်- ကျွန်ုပ်တို့သည် အသင့်အား ယုံကြည်ရမည်‌လော။ ထို့ပြင်လည်း ဂုဏ်သ‌ရေ‌သေးသိမ်သည့်သူများသာ အသင်၏‌နောက်လိုက်များ ဖြစ်‌နေကြပြန်သည်။