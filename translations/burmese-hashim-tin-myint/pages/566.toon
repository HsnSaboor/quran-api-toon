quran[18]{c,v,t}:
  68,43,သူတို့၏ မျက်စိများသည် ‌အောက်သို့စိုက်‌နေကြလိမ့်မည်။ သူတို့အ‌ပေါ် ‌သေးသိမ်မှုသည် ဖုံးလွှမ်း‌နေလိမ့်မည်။ ထို့ပြင် အမှန်စင်စစ် သူတို့သည် ပကတိကျန်းမာ‌ကောင်းမွန်‌နေလျက်ရှိစဉ်က စဂျ်ဒဟ်ဦးချရန် ဖိတ်‌ခေါ်ခြင်းကို ခံခဲ့ကြရပြီးဖြစ်သည်။
  68,44,သို့ဖြစ်ရာ အသင်သည် ဤအာယသ်‌တော်များကို မဟုတ်မမှန်ဟု စွပ်စွဲငြင်းပယ်သူများအား ငါအရှင်မြတ်နှင့်သာ လွှတ်ထားလိုက်ပါ။ မကြာမီ ငါအရှင်မြတ်သည် သူတို့အား သူတို့မသိကြသည့်နည်းဖြင့် (ပြစ်ဒဏ်ခတ်ခံရသည်အထိ)အဆင့်ဆင့်ဆွဲ‌ခေါ်သွား‌တော်မူမည်။
  68,45,ထို့ပြင် ငါအရှင်မြတ်သည် သူတို့အား ဆိုင်းငံ့‌ပေးထား‌တော်မူသည်၊ အမှန်စင်စစ် ငါအရှင်မြတ်၏ အကြံအစည်သည် အလွန်ခိုင်မြဲ‌တောင့်တင်းသည်။
  68,46,အသင်သည် သူတို့ထံ အကျိုး‌ကျေးဇူးတစ်စုံတစ်ခု‌တောင်းဆိုသည့်အတွက် သူတို့သည် ဒဏ်‌ဆောင်ရခြင်း‌ကြောင့် ဝန်ပိ‌နေကြသ‌လော။
  68,47,သို့မဟုတ် သူတို့ထံတွင် အကွယ်ကအရာများကို (အသိ)ရှိ‌နေ၍ သူတို့သည် ‌ရေးမှတ်ထားကြသ‌လော။
  68,48,သို့ဖြစ်ရာ အသင်သည် အသင့်အား ဖန်ဆင်း‌မွေးမြူ‌တော်မူ‌သောအရှင်၏ စီရင်ဆုံးဖြတ်မှုကို ‌စောင့်ဆိုင်းသည်းခံ‌နေပါ။ ထို့ပြင် အသင်သည် ငါးရှင်ကဲ့သို့မဖြစ်ပါနှင့်။ ###၈ တစ်ခါက သူသည် ဒုက္ခကို မျိုသိပ်ခံစားလျက် သူ၏ အရှင်မြတ်ကိုဟစ်‌ခေါ် (တမ်းတ)ခဲ့သည်။
  68,49,အကယ်၍ ထိုငါးရှင်ကို သူ့အားဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်မှ ‌ကျေးဇူး‌တော်ကျ‌ရောက်လာခြင်းမရှိခဲ့လျှင် အမှန်ပင် ထိုငါးရှင်သည် အ‌ခြေမလှဖြစ်၍ လွင်တီး‌ခေါင်ပြင်တွင် အပြစ်တင်ခံရလျက် ပစ်ထားခြင်းကို ခံခဲ့ရမည်ဖြစ်သည်။ ###၉
  68,50,ထို့‌နောက် သူ့အား ဖန်ဆင်း‌မွေးမြူ‌တော်မူ‌သောအရှင်မြတ်က သူ့ကို ‌ရွေးချယ်‌တော်မူပြီး ‌ကောင်းမြတ်သည့်သူများထဲတွင် ပါဝင်‌စေ‌တော်မူခဲ့သည်။
  68,51,ထို့ပြင် အမှန်စင်စစ် ကာဖိရ်များသည် ကုရ်အာန်ကျမ်း‌တော်မြတ်ကို နား‌ထောင်ကြသည့်အခါ သူတို့၏ မျက်စိများနှင့် အသင့်အား ‌ချော်ကျ‌အောင် (မရပ်နိုင်‌လောက်‌အောင်) လုပ်မည့်ဆဲဆဲဖြစ်ကြသည်။ ###၁ဝ ထို့ပြင် သူတို့က အမှန်စင်စစ် ဤသူသည် အရူးဖြစ်သည်ဟု ‌ပြောဆိုကြသည်။
  68,52,ထို ကုရ်အာန်ကျမ်း‌တော်မြတ်သည် စကြဝဠာအားလုံးအတွက် ဆုံးမဩဝါဒဖြစ်လျက်ရှိသည်မှလွဲ၍ အခြားမဟုတ်‌ပေ။
  69,1,အမှန်မုချဖြစ်မည့်အရာ။
  69,2,ထိုအမှန်မုချဖြစ်မည့်အရာဆိုသည်မှာ မည်သည့်အရာနည်း။
  69,3,ထို့ပြင် ထိုအမှန်မုချဖြစ်မည့်အရာသည် မည်သည့်အရာနည်းဆိုသည်ကို အသင်သိပါသ‌လော။ ###၁
  69,4,ဆမူဒ် လူမျိုးများနှင့် အာဒ်လူမျိုးများသည် ဆိုက်‌ရောက်လာမည့်ဒုက္ခ(ကိယာမသ်)အား မဟုတ်မမှန်ဟု စွပ်စွဲငြင်းပယ်ခဲ့ကြသည်။
  69,5,သို့ဖြစ်ရာ ဆမူဒ်လူမျိုးများသည် ပြင်းထန်‌သော အသံနှင့် ‌သေ‌ကြေပျက်စီး‌စေခြင်းကို ခံခဲ့ကြရသည်။
  69,6,ထို့ပြင် အာဒ်လူမျိုးများကမူ ‌သောင်းကျန်း‌သော ပြင်းထန်သည့် ‌လေမုန်တိုင်းနှင့် ဖျက်ဆီးခြင်းကို ခံခဲ့ကြရသည်။
  69,7,အရှင်မြတ်သည် ထို‌လေပြင်း မုန်တိုင်းအား ခုနစ်ညနှင့် ရှစ်ရက် တစ်ဆက်တည်း သူတို့အ‌ပေါ်တွင် ‌စေခိုင်း‌တော်မူခဲ့သည်။ သို့ဖြစ်ရာ အသင်သည် ထိုလူမျိုးများအား ပြိုလဲ ‌နေ‌သောစွန်ပလွံသစ်‌ခေါင်းဖြတ်များကဲ့သို့ ထို‌လေမုန်တိုင်း‌အောက်တွင် လဲကျ‌သေ‌ကျေ‌နေကြသည်ကို ‌တွေ့မြင်ရမည်။
  69,8,ထို့‌နောက် အသင်သည် သူတို့ထဲမှ (မ‌သေဘဲ)မည်သူကျန်‌နေသည်ကို ‌တွေ့ မြင်ရ‌သေး၏‌လော။