quran[15]{c,v,t}:
  23,75,ထို့ပြင် အကယ်၍ ငါအရှင်မြတ်သည် သူတို့အ‌ပေါ်တွင် သနားကြင်နာခဲ့ပြီး ငါအရှင်မြတ်သည် သူတို့အ‌ပေါ်တွင် ကျ‌ရောက်‌နေ‌သော ဒုက္ခကို ဖယ်ရှား‌ပေး‌တော်မူခဲ့လျှင်၊ သူတို့သည် သူတို့၏လမ်းမှားမှု၌ပင် တဝဲလည်လည်ဖြစ်ပြီး ‌ခေါင်းမာမြဲ ‌ခေါင်းမာ‌နေကြဦးမည်မှာ အမှန်ပင်ဖြစ်သည်။
  23,76,ထို့ပြင် အမှန်စင်စစ် ငါအရှင်မြတ်သည် သူတို့အား ပြစ်ဒဏ်နှင့် ဖမ်းဆီးအ‌ရေးယူ‌တော်မူခဲ့သည်။ ထို့‌နောက်လည်း သူတို့သည် သူတို့အား ဖန်ဆင်း‌မွေးမြူ‌တော်မူ‌သော အရှင်မြတ်၏‌ရှေ့၌ ကျိုးနွံလာခဲ့ခြင်း မရှိ‌ပေ။ ထို့ပြင် ‌တောင်းပန်အသနားခံခြင်းလည်း မရှိ‌ပေ။
  23,77,‌နောက်ဆုံးတွင် ငါအရှင်မြတ်က သူတို့အ‌ပေါ်တွင် ပြင်းထန်‌သော အပြစ်ဒဏ်၏တံခါးကို ဖွင့်လိုက်သည့်အခါတွင်မူ သူတို့သည် ၎င်း(ပြစ်ဒဏ်)ထဲတွင် ချက်ချင်း ‌မျှော်လင့်ချက် ကင်းသွားကြမည်ဖြစ်သည်။
  23,78,ထို့ပြင် အရှင်မြတ်ကပင် အသင်တို့အတွက် နားများ၊ မျက်စိများ၊ စိတ်နှလုံးများကို ဖန်ဆင်း‌တော်မူခဲ့သည်။ (သို့ရာတွင်) အသင်တို့သည် အနည်းငယ်သာ ‌ကျေးဇူးသိတတ်ကြသည်။
  23,79,ထို့ပြင် အရှင်မြတ်ကပင် အသင်တို့ကို ‌မြေပထဝီတွင် ဖန်ဆင်းပြီး ပျံ့နှံ့‌စေ‌တော်မူခဲ့သည်။ ထို့ပြင် အသင်တို့သည် အရှင်မြတ်ထံ‌တော်သို့ပင် စုရုံးကြရမည်ဖြစ်သည်။
  23,80,ထို့ပြင် အရှင်မြတ်ကပင် ရှင်‌စေ‌တော်မူသည်၊ ထို့ပြင် ‌သေ‌စေ‌တော်မူသည်၊ ထို့ပြင် ညနှင့်‌နေ့၏ အ‌ပြောင်းအလဲသည်လည်း အရှင်မြတ်(၏ ပိုင်ဆိုင်မှုထဲ)၌ပင် ရှိသည်။ သို့ဖြစ်ပါလျက် အသင်တို့သည် အသိဉာဏ်နှင့် စဉ်းစားဆင်ခြင်မှု မပြုကြ‌လေသ‌လော။
  23,81,ထိုသို့မဟုတ်‌ပေ၊ အမှန်စင်စစ် သူတို့သည် ယခင်ကသူများ ‌ပြောဆိုခဲ့ကြသကဲ့သို့ ‌ပြောဆိုကြခြင်းဖြစ်သည်။
  23,82,ထိုသူများက ‌ပြောဆိုခဲ့ကြသည်- ကျွန်ုပ်တို့သည် ‌သေပြီး‌နောက် ‌မြေကြီးဖြစ်ပြီး အရိုးများပင်ကျန်သည့်အခါ ကျွန်ုပ်တို့သည် အမှန်ပင် ရှင်ပြန်ထ‌စေခြင်းကို ခံကြရဦးမည်‌လော။
  23,83,စင်စစ် ဤသည်ကို ကျွန်ုပ်တို့နှင့်၊ ကျွန်ုပ်တို့၏အဘ၊ ဘိုး၊ ‌ဘေးတို့သည်လည်း ယခင်ကတည်းက ကတိ‌ပေးချိန်းဆိုခြင်းကို ခံခဲ့ကြရပြီးဖြစ်သည်။ ဤသည် ‌ရှေးလူများ၏ပုံပြင်ပင် ဖြစ်သည်။
  23,84,(အို- တမန်‌တော်)အသင် ‌ပြောလိုက်ပါ- ‌မြေပထဝီနှင့် ၎င်းထဲတွင်ရှိသူများကို မည်သူ စိုုးပိုင်သနည်းဆိုသည်ကို အသင်တို့သိကြလျှင် (ငါ့အား ‌ပြောပြကြပါ)။
  23,85,သူတို့က ‌ပြောဆိုကြလိမ့်မည်- အလ္လာဟ်အရှင်မြတ်ပင် စိုးပိုင်‌တော်မူသည်။ (အို- တမန်‌တော်)အသင်‌ပြောလိုက်ပါ- သို့ဖြစ်လျှင် အဘယ့်‌ကြောင့် အသင်တို့ သတိတရားမရကြသနည်း။
  23,86,(အို- တမန်‌တော်)အသင်‌ပြောလိုက်ပါ- မိုးခုနစ်ထပ်ကို စိုးပိုင်‌တော်မူ‌သောအရှင်နှင့် အလွန်ကြီးကျယ်မြင့်မြတ်‌သော အရ်ရှ်ပလ္လင်‌တော်ကို စိုုးပိုင်‌တော်မူ‌သောအရှင်သည် မည်သူနည်း။
  23,87,သူတို့က ‌ပြောကြလိမ်မည်- ဤအရာများကိုလည်း အလ္လာဟ်အရှင်မြတ်ပင် စိုးပိုင်‌တော်မူသည်။ (အို- တမန်‌တော်)အသင်‌ပြောလိုက်ပါ- သို့ဖြစ်လျှင် အဘယ့်‌ကြောင့် အသင်တို့သည် (ထိုအရှင်ကို) မ‌ကြောက်ကြသနည်း။
  23,88,(အို- တမန်‌တော်)အသင်‌ပြောလိုက်ပါ- ထိုအရှင်သည် မည်သူနည်း၊ အရာအားလုံး၏ စိုးပိုင်ခွင့်သည် ထိုအရှင်၏လက်ထဲ၌ပင် ရှိသည်။ ထို့ပြင် ထိုအရှင်သည် ကာကွယ်‌စောင့်‌ရှောက်‌တော်မူသည်။ ထို့ပြင် ထိုအရှင်နှင့် ဆန့်ကျင်ပြီး မည်သူမျှ ကာကွယ်‌စောင့်‌ရှောက်နိုင်ခြင်း မရှိ‌ပေ။ အကယ်၍ အသင်တို့သိကြလျှင် (ထိုအရှင်သည် မည်သူနည်းဆိုသည်ကို ငါ့အား ‌ပြောပြကြပါ)။
  23,89,သူတိုုု့က ‌ပြောကြလိမ့်မည်- ထိုအရာများသည်လည်း အလ္လာဟ်အရှင်မြတ်၌ပင် ရှိသည်။ (အို- တမန်‌တော်)အသင်‌ပြောလိုက်ပါ- သို့ဖြစ်လျှင် အသင်တို့သည် မည်သို့ စုန်းပြုစားခြင်း(လှည့်စားမှု)ကို ခံလိုက်ရသနည်း။