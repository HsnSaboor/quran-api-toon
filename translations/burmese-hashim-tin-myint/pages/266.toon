quran[20]{c,v,t}:
  15,71,၎င်းက ‌ပြောဆိုခဲ့သည်- အကယ်၍ အသင်တို့သည် အမှန်ပင် ပြုလုပ်ကြ‌တော့မည့်သူများဖြစ်ကြလျှင် ဤသည် ငါ၏သမီးများပင်၊ (အသင်တို့သည် သူမတို့နှင့် ထိမ်းမြားနိုင်ကြသည်)။
  15,72,(အို- တမန်‌တော်မုဟမ္မဒ်-ဆွ) အသင်၏အသက်ဝိညာဉ်ကို တိုင်တည်‌ပြောဆိုသည်၊* အမှန်စင်စစ် သူတို့သည် သူတို့၏မူးယစ်မှု(မာန်တက်မှု)ထဲ၌ပင် ‌တွေ‌ဝေ‌နေကြသည်။
  15,73,သို့ဖြစ်ရာ ကျယ်‌လောင်‌သောအသံသည် သူတို့အား ‌နေထွက်ချိန်၌ ဖမ်းဆီးကွပ်မျက်ခဲ့သည်။
  15,74,ထို့‌နောက် ငါအရှင်မြတ်သည် ထိုမြ့ို၏မျက်နှာပြင်အ‌ပေါ်ပိုင်းကို ‌အောက်ပိုင်းပြုလုပ်‌တော်မူခဲ့သည်။ (အထက်‌အောက်လှန်‌တော်မူလိုက်သည်)။ ထို့ပြင် ငါအရှင်မြတ်သည် သူတို့အ‌ပေါ်တွင် ရွှံ့‌စေးနှင့်ပြုလုပ်ထား‌သော ‌ကျောက်ခဲများကို ရွာသွန်း‌စေ‌တော်မူခဲ့သည်။
  15,75,အမှန်စင်စစ် ထိုအထဲတွင် စဉ်းစားဆင်ခြင်တတ်သူများအတွက် သက်‌သေလက္ခဏာများ အမှန်စင်စစ် ရှိသည်။
  15,76,ထို့ပြင် အမှန်စင်စစ် ထို(မြို့ရွာ)သည် စည်ကား‌နေ‌သောလမ်းတွင် အမှန်ပင် တည်ရှိသည်။
  15,77,အမှန်စင်စစ် ထိုအထဲတွင် အီမာန်ယုံကြည်သူများအတွက် သက်‌သေလက္ခဏာ အမှန်ပင်ရှိသည်။
  15,78,ထို့ပြင် အမှန်စင်စစ် အိုင်ကဟ်‌တောအုပ်တွင် ‌နေထိုင်‌သောသူများသည်လည်း* မတရားကျူးလွန်သူများဖြစ်ကြသည်။
  15,79,သို့ဖြစ်ရာ ငါအရှင်မြတ်သည် သူတို့ကို တန်ပြန်အ‌ရေးယူ‌တော်မူခဲ့သည်။ ထို့ပြင် အမှန်စင်စစ် ထိုမြို့ရွာနှစ်ခုစလုံးသည် ထင်ရှား‌သောလမ်း‌ပေါ်၌ အမှန်ပင်ရှိ‌နေကြသည်။
  15,80,ထို့ပြင် အမှန်စင်စစ် ဟိဂျ်ရ်တွင် ‌နေထိုင်‌သောသူများသည်လည်း* ‌စေလွှတ်ခြင်းခံရ‌သော တမန်‌တော်များကို မဟုတ်မမှန်ဟု ငြင်းပယ်ခဲ့ကြသည်။
  15,81,ထို့ပြင် ငါအရှင်မြတ်သည် ငါအရှင်မြတ်၏သက်‌သေလက္ခဏာ‌တော်များကို သူတို့အား ‌ပေးသနား‌တော်မူခဲ့သည်။ ထို့‌နောက် သူတို့သည် ထိုသက်‌သေလက္ခဏာ‌တော်များမှ မျက်နှာလွှဲဖယ်သူများပင် ဖြစ်ခဲ့ကြသည်။
  15,82,ထို့ပြင် သူတို့သည် ‌တောင်များကို အိမ်များအဖြစ် ‌ဖောက်ထွင်း၍ ငြိမ်းချမ်စွာ ‌နေထိုင်ခဲ့ကြသည်။
  15,83,ထို့‌နောက် သူတို့အား နံနက်မိုးလင်းချိန်တွင် ကျယ်‌လောင်‌သောအသံက ဖမ်းဆီးကွပ်မျက်ခဲ့သည်။
  15,84,သို့ဖြစ်ရာ သူတို့ရှာ‌ဖွေဆည်းပူးခဲ့သမျှသည် သူတို့အတွက် အသုံးမဝင်ခဲ့‌ပေ။
  15,85,ထို့ပြင် ငါအရှင်မြတ်သည် မိုး‌ကောင်းကင်များနှင့် ‌မြေပထဝီသာမက ထိုမိုးနှင့်‌မြေစပ်ကြားတွင်ရှိသမျှအရာများကိုလည်း မှန်ကန်‌သောရည်ရွယ်ချက်နှင့် ဖန်ဆင်း‌တော်မူခဲ့သည်။ ထို့ပြင် အမှန်စင်စစ် ကိယာမသ်သည် အမှန်ပင် ဆိုက်‌ရောက်လာမည်ဖြစ်သည်။ သို့ဖြစ်ရာ အသင်(တမန်‌တော်)သည် (သူတို့၏ ‌နှောက်ယှက်မှုများအား) ‌ကောင်း‌သောခွင့်လွှတ်နည်းဖြင့် ခွင့်လွှတ်လိုက်ပါ။
  15,86,အမှန်စင်စစ် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည်ပင် အရာအားလုံးကို အကြိမ်ကြိမ် ဖန်ဆင်း‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။
  15,87,ထို့ပြင် အမှန်စင်စစ် ငါအရှင်မြတ်သည် အသင့်အား အကြိမ်ကြိမ်အဖန်ဖန်ရွတ်ဖတ်ရ‌သော(အာယသ်‌တော်)ခုနစ်ပါးနှင့်* အလွန်ကြီးကျယ်မြင့်မြတ်လှ‌သော ကုရ်အာန်ကျမ်း‌တော်မြတ်ကို ‌ပေးသနား‌တော်မူခဲ့သည်။
  15,88,အသင်(တမန်‌တော်)သည် အကြင်အရာများဘက်သို့ လုံးဝ ‌မော်မကြည့်ပါနှင့်၊* ထိုအရာများအား ငါအရှင်မြတ်သည် ထို(ကာဖိရ်)များထဲမှ လူအမျိုးမျိုးကို စည်းစိမ်ခံရန်‌ပေးထား‌တော်မူခဲ့သည်။ ၎င်း‌နောက် အသင်(တမန်‌တော်)သည် သူတို့အ‌ပေါ်တွင် ဝမ်းနည်းပူ‌ဆွေးမှု မဖြစ်ပါနှင့်၊* ၎င်း‌နောက် အသင်သည် အသင်၏ပုခုံးအား ယုံကြည်သူများအတွက် နှိမ့်ချ(သနားကြင်နာ)ပါ။
  15,89,ထို့ပြင် (အို-တမန်‌တော်)အသင် ‌ပြောလိုက်ပါ- အမှန်စင်စစ် ငါသည် ထင်ရှားစွာ သတိ‌ပေးနှိုုး‌ဆော်သူပင်* ဖြစ်သည်။
  15,90,ငါအရှင်မြတ်သည် (ချ‌ပေး‌တော်မူထား‌သော ကျမ်းဂန်အချို့ကို လက်ခံပြီး အချို့ကိုငြင်းပယ်) ခွဲ‌ဝေသူများအ‌ပေါ်တွင် (ပြစ်ဒဏ်)ချ‌ပေး‌တော်မူသကဲ့သို့ (သူတို့အ‌ပေါ်တွင်လည်း အပြစ်ဒဏ်ချ‌ပေး‌တော်မူမည်)။