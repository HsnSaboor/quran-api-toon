quran[23]{c,v,t}:
  26,137,ဤသည် ‌ရှေးယခင်ကလူများ၏ ဓ‌လေ့ထုံးစံမျှသာဖြစ်သည်။
  26,138,ထို့ပြင် ကျွန်ုပ်တို့သည် ပြစ်ဒဏ်‌ပေးခြင်းခံရမည့်သူများ မဟုတ်‌ပေ။
  26,139,ထို့‌နောက် သူတို့သည် (တမန်‌တော်)ဟူဒ်အား မဟုတ်မမှန်ဟု စွပ်စွဲငြင်းပယ်ခဲ့ကြသည့်အတွက် ငါအရှင်မြတ်သည် သူတို့အား ဖျက်ဆီး‌တော်မူခဲ့သည်။အမှန်စင်စစ် ထိုအထဲတွင် ကြီးကျယ်‌သော သက်‌သေသာဓကတစ်ခုရှိသည်။ ထို့ပြင် သူတို့ထဲမှ အများစုသည် အီမာန်ယုံကြည်ကြမည့်သူများ မဟုတ်ခဲ့ကြ‌ပေ။
  26,140,ထို့ပြင် အမှန်စင်စစ် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။
  26,141,ဆမူဒ်အမျိုးသားများသည်လည်း တမန်‌တော်များအား မဟုတ်မမှန်ဟု စွပ်စွဲငြင်းပယ်ခဲ့ကြသည်။
  26,142,တစ်ခါက သူတို့အား သူတို့၏‌နောင်‌တော် (တမန်‌တော်)စွာလိဟ်က ‌ပြောဆိုခဲ့သည်- အသင်တို့သည် (အလ္လာဟ်အရှင်မြတ်အား) မ‌ကြောက်ကြ‌လေသ‌လော။
  26,143,အမှန်စင်စစ် ကျွန်ုပ်သည် အသင်တို့အတွက် ယုံကြည်စိတ်ချရ‌သော တမန်‌တော်တစ်ပါးဖြစ်သည်။
  26,144,သို့ဖြစ်ရာ အသင်တို့သည် အလ္လာဟ်အရှင်မြတ်အား ‌ကြောက်ရွံ့ကြပါ။ ထို့ပြင် အသင်တို့သည် ကျွန်ုပ်၏အမိန့်ကို လိုက်နာကြပါ။
  26,145,ထို့ပြင် ကျွန်ုပ်သည် ဤအလုပ်အ‌ပေါ်တွင် အသင်တို့ထံမှ မည်သည့်အကျိုးတစ်ခုမျှ ‌တောင်းဆိုခြင်းမရှိ‌ပေ။ ကျွန်ုပ်အား အကျိုး‌ပေးရန်တာဝန်မှာ စကြဝဠာအ‌ပေါင်းအား ဖန်ဆင်‌မွေးမြူ‌တော်မူ‌သော အရှင်မြတ်အ‌ပေါ်တွင်သာရှိသည်။
  26,146,အသင်တို့သည် ဤဘဝ၌ရှိသည့်အရာများထဲတွင် ‌အေးချမ်းစွာ(နှင့် အမြဲ‌နေထိုင်ရန်) စွန့်လွှတ်ထားခြင်းကို ခံကြရမည်‌လော။
  26,147,ဥယျာဉ်များနှင့် စမ်း‌ချောင်းများတွင်။
  26,148,ထို့ပြင် လယ်ယာများနှင့် စွန်ပလွံသီးအခိုင်များပြွတ်‌နေ‌သော စွန်ပလွံခြံများတွင်။
  26,149,ထို့ပြင် အသင်တို့သည် ‌တောင်များကို အိမ်များဖြစ်‌အောင် ကျွမ်းကျင်စွာ ထွင်းကြသည်။
  26,150,သို့ဖြစ်ရာ အသင်တို့သည် အလ္လာဟ်အရှင်မြတ်အား ‌ကြောက်ရွံ့ကြပါ။ ထို့ပြင် အသင်တို့သည် ကျွန်ုပ်၏အမိန့်ကို လိုက်နာကြပါ။
  26,151,ထို့ပြင် အသင်တို့သည် စည်းကမ်းကျူးလွန်သူများ၏ အမိန့်ကို မလိုက်နာကြနှင့်။
  26,152,ထိုသူများသည် တိုင်းပြည်တွင် ဖျက်လိုဖျက်ဆီးပြုလုပ်ကြသည်။ ထို့ပြင် (တိုင်းပြည်ကို)‌ကောင်းမွန်‌အောင် မပြုပြင်ကြ‌ပေ။
  26,153,သူတို့က ‌ပြောဆိုခဲ့ကြသည်- အသင်သည် ပြင်းထန်စွာ စုန်းပြုစားခြင်းခံရသူတစ်ဦးသာဖြစ်သည်။
  26,154,အသင်သည် ကျွန်ုပ်တို့ကဲ့သို့ လူသားတစ်ဦးမှလွဲ၍ မည်သည့်အရာမျှ မဟုတ်‌ပေ။ သို့ဖြစ်ရာ အသင်သည် မှန်ကန်သူတစ်ဦးဖြစ်ခဲ့လျှင် သက်‌သေသာဓကတစ်ခု ယူ‌ဆောင်လာခဲ့ပါ။
  26,155,၎င်း(တမန်‌တော်စွာလိဟ်)က ‌ပြောဆိုခဲ့သည်- ဤသည် ကုလားအုတ်မတစ်‌ကောင်ဖြစ်သည်။ သူ့အတွက် ‌ရေ‌သောက်ရန် အလှည့်တစ်လှည့်ရှိပြီး အသင်တို့အတွက်လည်း သတ်မှတ်ထား‌သော ‌နေ့တစ်‌နေ့တွင် ‌ရေ‌သောက်ရန် အလှည့်တစ်လှည့်ရှိသည်။
  26,156,ထို့ပြင် အသင်တို့သည် ထိုကုလားအုတ်မကို မ‌ကောင်း(သာရည်ရွယ်ချက်)နှင့် မထိပါးကြနှင့်။ ထိုသို့ ထိပါးခဲ့လျှင် ကြီးကျယ်သည့်‌နေ့၏ပြစ်ဒဏ်သည် အသင်တို့ကို ဖမ်းဆီးကွပ်မျက်လိမ့်မည်။
  26,157,ထို့‌နောက် သူတို့သည် ကုလားအုတ်မ၏‌ခြေများကို ဖြတ်‌တောက်ခဲ့ကြသည်။ သို့ဖြစ်ရာ သူတို့သည် အရှက်တကွဲ ‌နောင်တရမည့်သူများ ဖြစ်သွားခဲ့ကြသည်။
  26,158,သို့ဖြစ်ရာ ပြင်ဒဏ်သည် သူတို့ကို ဖမ်းဆီးကွပ်မျက်ခဲ့သည်။ အမှန်စင်စစ် ထိုအထဲတွင် ကြီးကျယ်‌သော သက်‌သေသာဓကတစ်ခုရှိသည်။ ထို့ပြင် သူတို့ထဲမှ အများစုသည် အီမာန်ယုံကြည်ကြမည့်သူများ မဟုတ်ခဲ့ကြ‌ပေ။
  26,159,ထို့ပြင် အမှန်စင်စစ် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် အမှန်ပင် ဖြစ်‌တော်မူသည်။