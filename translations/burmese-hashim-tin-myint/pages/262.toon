quran[15]{c,v,t}:
  15,1,အလိဖ် လာမ် ရာ။ ဤသည် ကျမ်းဂန်၏ အာယသ်‌တော်များဖြစ်ပြီး ထင်ရှား‌သော ကုရ်အာန်ကျမ်း‌တော်မြတ်၏ အာယသ်‌တော်များလည်းဖြစ်သည်။
  15,2,ကာဖိရ်ငြင်းပယ်သူများက (ကိယာမသ်‌နေ့တွင်) အကယ်၍ သူတို့သည် မွတ်စ်လင်မ်များဖြစ်ခဲ့ကြလျှင် ‌ကောင်း‌လေစွဟု အကြိမ်ကြိမ် ‌တောင့်တကြလိမ့်မည်။
  15,3,အသင်သည် သူတို့အား လွှတ်ထားလိုက်ပါ။ သူတို့သည် စားပါ‌စေ၊ အကျိုးခံစားပါ‌စေ၊ (သူတို့၏)‌မျှော်လင့်ချက်များက သူတို့အား နစ်မွန်း‌နေ‌အောင် လုပ်ပါ‌စေ။ မကြာမီ သူတို့သည် သိကြရလိမ့်မည်။
  15,4,ထို့ပြင် ငါအရှင်မြတ်သည် မည်သည့်မြို့ရွာကိုမှ ထိုမြို့ရွာနှင့်ပတ်သက်၍ သတ်မှတ်ထား‌သောအချိန်(ဆိုက်‌ရောက်ခြင်း)မရှိဘဲ ဖျက်ဆီး‌တော်မမူခဲ့‌ပေ။
  15,5,မည်သည့်လူမျိုးမှ သူတို့၏အချိန်ထက်‌စောပြီး သွားနိုင်ကြမည် မဟုတ်‌ပေ၊ ထို့ပြင် ‌နောက်ဆိုင်း၍လည်း ‌နေနိုင်ကြမည် မဟုတ်‌ပေ။
  15,6,ထို့ပြင် သူတို့က(အသင့်အား)- “အို- ကျမ်းစာချ‌ပေးခြင်းခံရသူ၊ စင်စစ် အသင်သည် အရှုးပင်ဖြစ်သည်“ဟု ‌ပြောဆိုကြသည်။
  15,7,“အကယ်၍ အသင်သည် မှန်ကန်စွာ ‌ပြောဆိုသူဖြစ်လျှင် အဘယ့်အတွက်‌ကြောင့် အသင်သည် ‌ကောင်းကင်တမန်များကို ကျွန်ုပ်တို့ထံ ‌ခေါ်မလာသနည်း။“
  15,8,ငါအရှင်မြတ်သည် မှန်ကန်‌သော(ဆုံးဖြတ်ချက်)မရှိဘဲ ‌ကောင်းကင်တမန်များအား ချ‌ပေး‌တော်မမူ‌ပေ။ ထို့ပြင် သူတို့သည် ထို(‌ကောင်းကင်တမန်များ ‌ရောက်လာ‌သော)အခါ ဆိုင်းငံ့ခွင့် ‌ပေးခံရမည်မဟုတ်‌တော့‌ပေ။
  15,9,အမှန်စင်စစ် ငါအရှင်မြတ်သည်ပင် ထိုဆုံးမဩဝါဒ(ကုရ်အာန်ကျမ်း‌တော်မြတ်)ကို ချ‌ပေး‌တော်မူခဲ့သည်။ ထို့‌နောက် အမှန်စင်စစ် ငါအရှင်မြတ်သည်ပင် ထိုဆုံးမဩဝါဒကို ထိန်းသိမ်း‌စောင့်‌ရှောက်‌တော်မူမည့်အရှင် အမှန်ပင်ဖြစ်‌တော်မူသည်။
  15,10,ထို့ပြင် အမှန်စင်စစ် ငါအရှင်မြတ်သည် အသင်၏မတိုင်မီ အုပ်စုများတွင်လည်း (တမန်‌တော်များ)‌စေလွှတ်‌တော်မူခဲ့သည်။
  15,11,ထို့ပြင် သူတို့ထံသို့ တမန်‌တော်တစ်ပါးပါး‌ရောက်လာတိုင်း သူတို့သည် ထိုတမန်‌တော်ကို ‌ပြောင်‌လှောင်‌လေ့ရှိခဲ့ကြသည်။
  15,12,ဤသို့ပင် ငါအရှင်မြတ်သည် အပြစ်ကျူးလွန်သူများ၏ စိတ်နှလုံးများထဲ၍ ထို(‌ပြောင်‌လှောင်မှု)ကို ထည့်‌ပေး‌တော်မူသည်။
  15,13,(သို့ဖြစ်ရာ) သူတို့သည် ထို(ကုရ်အာန်ကျမ်း‌တော်မြတ်)ကို မယုံကြည်ကြ‌ပေ။ ထို့‌နောက် ‌ရှေး‌ဟောင်းလူများ၏ အစဉ်အလာသည်လည်း အမှန်စင်စစ် (ဤအတိုင်းပင်)ကုန်လွန်ပြီးဖြစ်သည်။
  15,14,ထို့ပြင် အကယ်၍ ငါအရှင်မြတ်သည် သူတို့အ‌ပေါ်တွင် မိုး‌ကောင်းကင်တံခါး‌ပေါက်တစ်စုံတစ်ခုကို ဖွင့်‌ပေး‌တော်မူခဲ့လျှင် ၎င်း‌နောက် သူတို့သည် ‌နေ့ခင်း‌ကြောင်‌တောင်၌ ထိုတံခါး‌ပေါက်မှ တက်သွားခဲ့ကြမည်ဆိုလျှင်လည်း။
  15,15,“ကျွန်ုပ်တို့၏မျက်စိများသည် (လှည့်စား)ပိတ်ဆို့ထားခြင်းကို ခံလိုက်ကြရပြီဖြစ်သည်။ အမှန်စင်စစ် ကျွန်ုပ်တို့သည် စုန်းပြူးစားခြင်းကို ခံခဲ့ကြရ‌သော လူများပင်ဖြစ်ကြသည်“*ဟု သူတို့က ‌ပြောဆိုကြမည် အမှန်ပင်။