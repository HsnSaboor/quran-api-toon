quran[10]{c,v,t}:
  2,154,ထို့ပြင် အသင်တို့သည် အလ္လာဟ်အရှင်မြတ်၏လမ်း‌တော်တွင် အသတ်ခံရသူများကို ‌သေသူများဟုမ‌ပြောကြနှင့်။ အမှန်စင်စစ် သူတို့သည် (အရှင်မြတ်ထံတွင်)ရှင်‌နေသူများသာ ဖြစ်ကြသည်။ သို့ရာတွင် အသင်တို့ မသိနိုင်ကြ‌ပေ။
  2,155,ထို့ပြင် အမှန်စင်စစ် ငါအရှင်မြတ်သည် အသင်တို့အား တစ်စုံတစ်ခု‌သောအရာဖြင့် စမ်းသပ်‌တော်မူမည်။ ‌ကြောက်ရွံ့စိုးရိမ်မှုဖြင့်လည်း‌ကောင်း၊ ငတ်မွတ်မှုဖြင့်လည်း‌ကောင်း၊ ပစ္စည်းဥစ္စာ‌လျော့နည်းဆုံးရှုံးမှုဖြင့်လည်း‌ကောင်း၊ အသက်ဆုံးရှုံးဖြင့်လည်း‌ကောင်း၊ ‌ကောက်ပဲသီးနှံများ ပျက်စီးမှုဖြင့်လည်း‌ကောင်း စမ်းသပ်‌တော်မူမည်။ ၎င်း‌နောက် အသင်(တမန်‌တော်)သည် သည်းခံသူများအား သတင်း‌ကောင်း‌ပေးလိုက်ပါ။
  2,156,ထိုသူများသည် သူတို့အ‌ပေါ် ဒုက္ခတစ်စုံတစ်ခုကျ‌ရောက်လာသည့်အခါ (ဤသို့)‌ပြောဆိုကြသည်၊ အမှန်စင်စစ် ကျွန်ုပ်တို့သည် အလ္လာဟ်အရှင်မြတ်အတွက်သာ ဖြစ်ကြပြီး အမှန်စင်စစ် ကျွန်ုပ်တို့သည် အရှင်မြတ်ထံသို့ ပြန်သွားကြရမည့်သူများသာ ဖြစ်ကြသည်။
  2,157,ထိုသူများအ‌ပေါ်၌ပင် သူတို့ကို ဖန်ဆင်း‌မွေးမြူ‌တော်မူ‌သောအရှင်ထံမှ ‌ကောင်းချီးမဂင်္လာများနှင့် သနားကရုဏာရှိသည်။ ထို့ပြင် သူတို့ပင် တရားလမ်းမှန်ကို ရရှိသူများဖြစ်ကြသည်။
  2,158,အမှန်စင်စစ် စဖွာနှင့် မရ်ဝဟ်‌တောင်*သည် အလ္လာဟ်အရှင်မြတ်၏ ထင်ရှား‌သောအထိမ်းအမှတ်များ*အနက်မှဖြစ်သည်။ သို့ဖြစ်ရာ မည်သူမဆို အလ္လာဟ်အရှင်မြတ်၏အိမ်‌တော်(ကအ်ဗဟ်‌ကျောင်း‌တော်)သို့ ဟဂျ်ပြုလုပ်*ရန် သို့မဟုတ် အွမ္မရဟ်ပြုလုပ်*ရန်သွားလျှင် ထိုသူတို့အ‌ပေါ်တွင် ထို‌တောင်နှစ်ခုကြား(စအီပြုလုပ်)သွားလာခြင်း*သည် မည်သည့်အပြစ်မျှ မရှိ‌ပေ။ ထို့ပြင် မည်သူမဆို ‌စေတနာအ‌လျောက် ‌ကောင်းမှုတစ်ခုခုပြုလုပ်လျှင် အမှန်ပင် အလ္လာဟ်အရှင်မြတ်သည် အမိန့်နာခံသူကို အလွန်‌ကျေးဇူးပြု အစား‌ပေး‌တော်မူ‌သောအရှင်၊ အကြွင်းမဲ့သိ‌တော်မူ‌သောအရှင် ဖြစ်‌တော်မူသည်။
  2,159,အမှန်စင်စစ် အကြင်သူများသည် ငါအရှင်မြတ်ချ‌ပေး‌တော်မူ‌သော ထင်ရှားသည့်အ‌ထောက်အထားများနှင့် လမ်းမှန်ညွှန်ကြားပြသချက်များကို ငါအရှင်မြတ်သည် လူများအတွက် ကျမ်းဂန်ထဲတွင် ရှင်းလင်းစွာ ‌ဖော်ပြထားပြီး‌နောက်မှပင် ထိမ်ချန်လျှို့ဝှက်ထားကြသည်။ ထိုသူများအား အလ္လာဟ်အရှင်မြတ်သည် ကရုဏာ‌တော်မှ ကင်း‌ဝေး‌စေ‌တော်မူသည်။ ထို့ပြင် ကျိန်ဆဲသူများကလည်း သူတို့အား ကျိန်ဆဲကြသည်။
  2,160,သို့ရာတွင် အကြင်သူများသည် ဝန်ချ‌တောင်းပန်ကြမည်၊ ထို့‌နောက် ပြုပြင်ပြီး‌နေကြမည်၊ ၎င်းပြင် (အမိန့်‌တော်များကို) ရှင်းလင်းထုတ်‌ဖော်‌ပြောကြမည်ဆိုလျှင် ငါအရှင်မြတ်သည် ထိုသို့‌သောသူများ၏ ‌သောင်ဗဟ်အမှားဝန်ချ‌တောင်းပန်မှုကို လက်ခံ‌တော်မူသည်။ အမှန်စင်စစ် ငါအရှင်မြတ်သည် အမှားဝန်ခံမှုကို အကြိမ်ကြိမ်လက်ခံ‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။
  2,161,အမှန်စင်စစ် အကြင်သူများသည် ‌သွေဖည်ငြင်းပယ်ပြီး ကာဖိရ်အဖြစ်နှင့် ‌သေဆုံးခဲ့ကြသည်။ (သို့ဖြစ်လျှင်) အလ္လာဟ်အရှင်မြတ်အပြင် ‌ကောင်းကင်တမန်များနှင့် လူများအားလုံးတို့၏ ကျိန်ဆဲခြင်းတို့သည် ထိုသူများအ‌ပေါ်တွင်ရှိသည်။
  2,162,သူတို့သည် ထိုအထဲ၌ပင် အမြဲ‌နေရမည့်သူများဖြစ်ကြသည်။ သူတို့ထံမှ အပြစ်ဒဏ်သည် ‌ပေါ့ပါးသွားမည်လည်းမဟုတ်သည့်အပြင် အချိန်ဆိုင်းငံ့ခြင်းလည်းခံရမည် မဟုတ်‌ပေ။
  2,163,ထို့ပြင် တစ်ပါးတည်းတည်ရှိ‌တော်မူသည့် ကိုးကွယ်ထိုက်‌သောအရှင်သာ အသင်တို့၏အရှင်ဖြစ်‌တော်မူသည်။ ထိုအရှင်မှလွဲ၍ ကိုးကွယ်ထိုက်‌သောအရှင် မရှိ‌ပေ။ ထိုအရှင်မြတ်သည် အနန္တကရုဏာ‌တော်ရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။