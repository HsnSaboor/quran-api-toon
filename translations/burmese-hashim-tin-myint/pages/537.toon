quran[23]{c,v,t}:
  56,77,အမှန်စင်စစ် ထိုအရာသည် ဂုဏ်ကျက်သ‌ရေနှင့် ပြည့်စုံ‌သော ကုရ်အာန်ကျမ်း‌တော်မြတ်ပင်ဖြစ်သည်။
  56,78,မှတ်တမ်းစာအုပ်တစ်ခုတွင် ထိန်းသိမ်း‌စောင့်‌ရှောက်ထားရှိပြီးဖြစ်သည်။
  56,79,ထိုမှတ်တမ်းစာအုပ်ကို စင်ကြယ်သန့်ရှင်းသည့်သူများမှလွဲ၍ မည်သူမျှမထိ‌တွေ့ကြ‌ပေ။ ###၁၅
  56,80,စကြဝဠာအ‌ပေါင်းအား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်မှ ချ‌ပေး‌တော်မူခြင်းခံရခြင်းဖြစ်သည်။
  56,81,ထို့‌နောက်လည်း အသင်တို့သည် ဤအာယသ်‌တော်များကို ဂရုမစိုက်ဘဲ လျစ်လျူရှု‌နေကြသ‌လော။
  56,82,ထို့ပြင် အမှန်စင်စစ် အသင်တို့သည် မဟုတ်မမှန်ဟု ငြင်းပယ်မှုကိုပင် အသင်တို့၏ စားနပ်ရိက္ခာရှာ‌ဖွေ‌သော အလုပ်အကိုင်အဖြစ် ပြုလုပ်‌နေကြသ‌လော။###၁၆
  56,83,သို့ဖြစ်လျှင် အသက်ဝိညာဉ်သည် လည်မျိုသို့‌ရောက်ရှိလာသည့်အခါ အသင်တို့သည် အဘယ့်‌ကြောင့်(မဟုတ်မမှန်ဟု ငြင်းပယ်ခြင်း)မပြုကြ‌တော့သနည်း။
  56,84,ထိုအချိန်တွင် အသင်တို့သည်ကြည့်‌နေလျက်ရှိကြသည်။
  56,85,ထို့ပြင် ငါအရှင်မြတ်သည် အသင်တို့ထက်ပို၍ပင်ထိုသူနှင့် နီးကပ်လျက်ရှိ‌နေ‌တော်မူသည်။ သို့ရာတွင် အသင်တို့သည်မြင်ကြသည်မဟုတ်‌ပေ။
  56,86,ထို့ပြင် အသင်တို့သည် အစား‌ပေးခြင်းခံရမည့်သူများမဟုတ်ကြလျှင်၊
  56,87,အသင်တို့သည်အမှန်‌ပြောဆိုသူများဖြစ်ကြလျှင်၊ အဘယ့်‌ကြောင့် ထိုအသက်ဝိညာဉ်ကို ပြန်သွင်းမထားလိုက်ကြသနည်း။ (ပြန်လည်ယူမထားလိုက်ကြသနည်း။) ###၁၇
  56,88,ထို့‌နောက် မည်သို့ပင်ဖြစ်‌စေ၊ အကယ်၍(‌သေဆုံး)သူသည် နီးကပ်သူများထဲမှဖြစ်ခဲ့လျှင်၊
  56,89,သို့ဖြစ်လျှင်(သူ ့အတွက်) သက်သာအနားရမှု၊ အစားအစာနှင့် ‌ပျော်‌မွေ့ရာ‌နေရာဂျန်္နသ်ရှိလိမ့်မည်။
  56,90,ထို့ပြင် အကယ်၍သူသည် လက်ယာဘက်သားများထဲမှ ဖြစ်ခဲ့လျှင်၊
  56,91,သို့ဖြစ်လျှင်(အသင်သည်) လက်ယာဘက်သားများထဲမှဖြစ်၍ အသင့်အတွက် ငြိမ်းချမ်းသာယာမှုရှိမည် (ဟု သတင်း‌ပြောကြားခြင်းခံရမည်)။
  56,92,ထို့ပြင် အကယ်၍ ထိုသူသည်လမ်းမှား‌သောသူ၊ မဟုတ်မမှန်ဟု ငြင်းပယ်ကြသူများထဲမှဖြစ်ခဲ့လျှင်မူ၊
  56,93,ပွက်ပွက်ဆူ‌နေ‌သော ‌ရေ‌နွေးပူဖြင့် ဧည့်ခံမှုရှိမည်၊
  56,94,‌တောက်‌လောင်‌နေ‌သောမီးထဲသို့လည်း ဝင်‌ရောက်‌စေခြင်းရှိမည်။
  56,95,အမှန်စင်စစ် ဤ(အ‌ကြောင်းအရာ)သည် ထင်ရှားလှ‌သော မှန်ကန်မှုပင်ဖြစ်သည်။
  56,96,သို့ဖြစ်ရာ အသင် (တမန်‌တော်)သည် အသင့်အား ဖန်ဆင်း‌မွေးမြူ‌တော်မူ‌သော အလွန်ကြီးကျယ်မြင့်မြတ်‌သော အရှင်မြတ်၏ နာမ‌တော်ဖြင့် စင်ကြယ်‌တော်မူ‌ကြောင်းရွတ်ဆိုပါ။
  57,1,မိုး‌ကောင်းကင်များတွင် ရှိသမျှနှင့် ‌မြေပထဝီတွင်ရှိသမျှသည် အလ္လာဟ်အရှင်မြတ်သန့်ပြန့်စင်ကြယ်‌တော်မူ‌ကြောင်း ရွတ်ဆိုချီးမွမ်းကြသည်။ ထို့ပြင် အရှင်မြတ်သည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင်ဖြစ်‌တော်မူသည်။
  57,2,မိုး‌ကောင်းကင်များနှင့်၊ ‌မြေပထဝီ၏ စိုးမိုးအုပ်ချုပ်မှုအာဏာကို အရှင်မြတ်ပင် စိုးပိုင်‌တော်မူသည်။ အရှင်မြတ်ပင် အသက်ရှင် ‌စေ‌တော်မူသည်။ ထို့ပြင် အရှင်မြတ်ပင် အသက်‌သေ‌စေ‌တော်မူသည်။ ထို့ပြင် အရှင်မြတ်ပင် အရာအားလုံးအ‌ပေါ် အလွန်စွမ်း‌ဆောင်နိုင်‌တော်မူ‌သောအရှင် ဖြစ်‌တော်မူသည်။
  57,3,အရှင်မြတ်ပင် အစအဦးဆုံး တည်ရှိ‌တော်မူ‌သောအရှင်၊ အဆုံးစွန်‌နောက်ဆုံးတိုင်တည်ရှိ‌တော်မူမည့်အရှင်၊ ထင်ရှားစွာ ရှိ‌နေ‌တော်မူ‌သောအရှင်၊ အကွယ်တွင် လျှို့ဝှက်စွာ တည်ရှိ‌နေ‌တော်မူ‌သောအရှင်ဖြစ်‌တော်မူသည်။ ထို့ပြင် အရှင်မြတ်ပင် အရာအားလုံးကို အကြွင်းမဲ့သိ‌တော်မူ‌သောအရှင်ဖြစ်‌တော်မူသည်။