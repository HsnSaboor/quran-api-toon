quran[21]{c,v,t}:
  26,207,(ထိုအခါ) သူတို့အတွက် သူတို့ အကျိုးခံစားခွင့်ရရှိခဲ့ကြသည့်အရာများသည် မည်သည့်အရာမျှ အသုံးဝင်မည် မဟုတ်‌ပေ။
  26,208,ထို့ပြင် ငါအရှင်မြတ် ဖျက်ဆီး‌တော်မူခဲ့‌သောမြို့ရွာတိုင်းတွင် သတိ‌ပေးနှိုး‌ဆော်သူများ ‌ရောက်ရှိခဲ့ကြသည်ချည်းသာဖြစ်သည်။
  26,209,သတိ‌ပေးဆုံးမဩဝါဒ(‌ပေးရန်ဖြစ်သည်)။ ထို့ပြင် ငါအရှင်မြတ်သည် မတရားနှိပ်စက်ညှဉ်းပန်း‌တော်မူ‌သောအရှင် မဟုတ်‌ပေ။
  26,210,ထို့ပြင် ၎င်း(ကုရ်အာန်ကျမ်း‌တော်မြတ်)ကို ရှိုန်သွာန်များက ယူ‌ဆောင်လာသည် မဟုတ်‌ပေ။
  26,211,ထို့ပြင် ၎င်း(ကုရ်အာန်ကျမ်း‌တော်မြတ်ကို ယူ‌ဆောင်လာခြင်း)ကိစ္စသည် သူတို့နှင့် အပ်စပ်ခြင်းလည်း မရှိ‌ပေ။ ထို့ပြင် သူတို့သည် (ယူ‌ဆောင်လာရန်) တတ်စွမ်းနိုင်သည်လည်း မဟုတ်‌ပေ။
  26,212,အမှန်စင်စစ် ထိုသူ(ရှိုန်သွာန်)များသည် (ဝဟီအမိန့်‌တော်ကို)ကြားနာမှုမှ အမှန်ပင် ဖယ်ရှားခြင်း ခံခဲ့ကြရပြီးဖြစ်သည်။
  26,213,သို့ဖြစ်ရာ အသင်သည် အလ္လာဟ်အရှင်မြတ်နှင့်အတူ မည်သည့်ကိုးကွယ်ရာကိုမှ ဟစ်‌ခေါ်တသခြင်း မပြုနှင့်။ ထိုသို့ပြုခဲ့လျှင် အသင်လည်း ပြစ်ဒဏ်‌ပေးခြင်းခံရသူများထဲတွင် အပါအဝင်ဖြစ်သွားမည်။
  26,214,ထို့ပြင် အသင်သည် အသင်၏နီးစပ်‌သော ‌ဆွေမျိုးသားချင်းများကို သတိ‌ပေးနှိုး‌ဆော်ပါ။
  26,215,ထို့ပြင် အသင်သည် အသင်၏‌နောက်သို့လိုက်ကြ‌သော အီမာန်ယုံကြည်သူများ၏‌ရှေ့၌ (ကရုဏာသက်သည့်‌နေဖြင့်)ကျိုးနွံပါ။
  26,216,ထို့‌နောက် အကယ်၍ သူတို့သည် အသင်(တမန်‌တော်)၏အမိန့်ကို ဖီဆန်ခဲ့ကြလျှင် (အို- တမန်‌တော်)အသင်သည် (သူတို့အား) ငါသည် အသင်တို့၏လုပ်ရပ်များမှ အမှန်စင်စစ် ကင်းလွတ်သည်ဟု ‌ပြောလိုက်ပါ။
  26,217,ထို့ပြင် အသင်(တမန်‌တော်)သည် တန်ခိုး‌တော်နှင့် အလွန်လွှမ်းမိုး‌တော်မူ‌သော အလွန်ကြင်နာသနား‌တော်မူ‌သော အရှင်မြတ်အ‌ပေါ်တွင် ယုံပုံလွှဲအပ်ထားပါ။
  26,218,ထိုအရှင်မြတ်သည် အသင်(အိဗာဒသ်အတွက်)မတ်တတ်ရပ်သည့်အခါ အသင့်အား မြင်‌တော်မူသည်။
  26,219,ထို့ပြင် (အရှင်မြတ်သည်) စွလာသ်ဝတ်ပြုသူများထဲတွင် အသင်၏ပါဝင် ‌နေထိုင်သွားလာမှုကိုလည်း (မြင်‌တော်မူသည်)။
  26,220,အမှန်စင်စစ် အရှင်မြတ်ပင် အကြွင်းမဲ့ကြား‌တော်မူ‌သောအရှင်၊ အကြွင်းမဲ့မြင်‌တော်မူ‌သောအရှင် ဖြစ်‌တော်မူသည်။
  26,221,ငါသည် မည်သူ၏အ‌ပေါ်တွင် ရှိုင်သွာန်များဆင်းသက်ကြသည်ကို အသင်တို့အား ‌ပြောပြရမည်‌လော။
  26,222,ထိုရှိုင်သွာန်များသည် အလွန်အပြစ်ကျူးလွန်သည့်သူ၊ အလွန်လိမ်လည်သည့်သူတိုင်းအ‌ပေါ်တွင် ဆင်းသက်ကြသည်။
  26,223,အကြင်သူများသည် (ရှိုင်သွာန်ဘက်သို့)နားစွင့်ပြီး‌နေကြသည်၊ ထို့ပြင် ထိုအထဲမှ အများစုသည် လိမ်လည်သူများပင်ဖြစ်ကြသည်။
  26,224,ထို့ပြင် ကဗျာဆရာများမှာမူ သူတို့‌နောက်သို့ လမ်းလွဲသူများသာ လိုက်ကြသည်။
  26,225,အမှန်စင်စစ် သူတို့သည် (စိတ်ကူးယဉ်)လျှို‌မြောင်‌ချောင်းရိုးတိုင်း၌ ‌ခြေဦးလှည့်ရာ(စိတ်ကူးတည့်ရာ) သွားလာ‌နေကြသည်ကို အသင် မမြင်‌လေသ‌လော။
  26,226,ထို့ပြင် သူတို့သည် သူတို့ မပြုလုပ်သည့်ကိစ္စကို (ပြုလုပ်ကြသည်ဟု) ‌ပြောဆို‌လေ့ရှိကြသည်။
  26,227,သို့ရာတွင် (ကဗျာဆရာများထဲမှ) အကြင်သူများသည် ခြွင်းချက်ဖြစ်သည်၊ ထိုသူများသည် အီမာန်ယုံကြည်ခဲ့ကြပြီး ‌ကောင်းမြတ်‌သော အကျင့်သီလများကိုလည်း ‌ဆောက်တည်ခဲ့ကြသည်။ ထို့ပြင် အလ္လာဟ်အရှင်မြတ်အားလည်း များစွာ သတိရခဲ့ကြသည်။ ထို့ပြင် သူတို့သည် သူတို့ မတရားနှိပ်စက်မှုခံခဲ့ကြရပြီး‌နောက် လက်စား‌ချေခဲ့ကြသည်။* ထို့ပြင် မတရားနှိပ်စက်ကြသည့်သူများသည် သူတို့ မည်သည့်‌နေရာ ပြန်လှည့်ကြမည်ကို မကြာမီ သိရှိကြလိမ့်မည်။