quran[22]{c,v,t}:
  54,50,ထို့ပြင် ငါအရှင်မြတ်၏ အမိန့်‌တော်သည် တစ်ကြိမ်တည်း အမိန့်‌ပေးလိုက်သည်နှင့် မျက်စိတစ်မှိတ်အတွင်း ဖြစ်‌မြောက်သွားမည်။ ###၆
  54,51,ထို့ပြင် အမှန်စင်စစ် ငါအရှင်မြတ်သည် အသင်တို့နှင့် အယူအဆတူ‌သောသူများကို ဖမ်းဆီးကွပ်မျက်‌တော်မူခဲ့သည်။ သို့ဖြစ်ရာ တရားရယူသူတစ်ဦးတစ်‌ယောက်ရှိပါ၏‌လော။ ###၇
  54,52,ထို့ပြင်သူတို့ပြုလုပ်ခဲ့သမျှသည် မှတ်တမ်းများတွင်ရှိသည်။
  54,53,ထို့ပြင် အကြီးအ‌သေးဟူသမျှသည် ‌ရေးမှတ်ထားပြီးဖြစ်သည်။
  54,54,အမှန်စင်စစ် မုသ်သကီ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သူများသည် ဥယျာဉ်များနှင့် စမ်း‌ချောင်းများတွင်ရှိကြမည်။
  54,55,တန်ခိုး‌တော်နှင့်ပြည့်စုံ‌တော်မူ‌သောအရာရာကို စိုးပိုင်‌တော်မူ‌သော ရှင်ဘုရင်အစစ်အမှန်၏ထံတွင် မြင့်မြတ်မှန်ကန်သည့်‌နေရာတွင် ရှိကြမည်။
  55,1,ရဟ်မာန် အနန္တ ကရုဏာ‌တော်ရှင်ပင်၊ ###၁
  55,2,ကုရ်အာန်ကျမ်း‌တော်မြတ်ကို သင်ကြားပို့ချ‌တော်မူခဲ့သည်။
  55,3,အရှင်မြတ်သည် လူသားအား ဖန်ဆင်း‌တော်မူခဲ့သည်။
  55,4,အရှင်မြတ်သည်ပင် လူသားအား စကားရှင်းလင်းစွာ‌ပြောဆိုမှုကို သင်‌ပေး‌တော်မူခဲ့သည်။ ###၂
  55,5,‌နေနှင့်လသည် အချိန်ဇယားနှင့် (သွားလာ‌နေကြသည်)ဖြစ်သည်။
  55,6,ကြယ်များနှင့် သစ်ပင်များသည် အမိန့်နာခံ ဦးချလျက်ရှိကြသည်။
  55,7,မိုး‌ကောင်းကင်ကို အရှင်မြတ်ကပင် အလွန်မြင့်မား‌စေ‌တော်မူခဲ့သည်။ ထို့ပြင် အရှင်မြတ်ကပင်(‌မြေပထဝီတွင် တရားမျှတသည့်)ချိန်ခွင်ကို တီထွင်စီစဉ်‌ပေး‌တော်မူခဲ့သည်။
  55,8,အသင်တို့သည် ချိန်တွယ်ရာတွင် မတရားမပြုလုပ်ကြရန်အတွက်ဖြစ်သည်။
  55,9,ထို့ပြင် အသင်တို့သည် မျှတစွာ ချိန်တွယ်မှုကို ‌ဆောင်ရွက်ကြပါ၊ ထို့ပြင် အ‌လေးချိန်တွင် မ‌လျှော့ကြ(မခိုးကြ)နှင့်။
  55,10,ထို့ပြင် အရှင်မြတ်သည် ‌မြေပထဝီကို အဖန်ဆင်းခံများ၏ အကျိုးအတွက်ထားရှိ‌တော်မူခဲ့သည်။
  55,11,ထို ‌မြေပထဝီတွင် သစ်သီးဝလံများ၊ အဖူး၊ အငုံ၊ အစွပ်များနှင့် အုပ်ထား‌သော စွန်ပလွံပင်များ၊
  55,12,ဖွဲနုပါ‌သော ‌ကောက်ပဲသီးနှံများ၊ အရွက်ရှိ‌သောအ‌စေ့များ၊ ‌မွှေးကြိုင်သည့်ပန်းများရှိကြသည်။
  55,13,ထို့‌နောက် (အို-ဂျင်န် နှင့် လူသားအ‌ပေါင်းတို့)၊ အသင်တို့သည် အသင်တို့အား ဖန်ဆင်း‌မွေးမြူ‌တော်မူ‌သောအရှင်မြတ်၏ မည်သည့်‌ကျေးဇူး‌တော်များကို မဟုတ်မမှန်ဟု ငြင်းပယ်ကြဦးမည်နည်း။ ###၃
  55,14,အရှင်မြတ်သည် လူသားအား အိုးခြမ်းကွဲ(ပဲ့)ကဲ့သို့ အသံမြည်‌သော ရွှံ့‌ခြောက်ဖြင့် ဖန်ဆင်း‌တော်မူခဲ့သည်။
  55,15,ထို့ပြင် အရှင်မြတ်သည် ဂျင်န်များအား မီးခိုးမရှိ‌သော မီး‌တောက်ဖြင့် ဖန်ဆင်း‌တော်မူခဲ့သည်။
  55,16,ထို့‌နောက် (အို-ဂျင်န် နှင့် လူသား အ‌ပေါင်းတို့)၊ အသင်တို့သည် အသင်တို့အား ဖန်ဆင်း‌မွေးမြူ‌တော်မူ‌သောအရှင်မြတ်၏ မည်သည့်‌ကျေးဇူး‌တော်များကို မဟုတ်မမှန် ဟု ငြင်းပယ်ကြဦးမည်နည်း။