quran[24]{c,v,t}:
  37,103,ထို့‌နောက် ၎င်းတို့နှစ်ဦးစလုံးသည် အမိန့်‌တော်ကို လိုက်နာ၍ ၎င်းက(လှီးဖြတ်ရန်) သား‌တော်ကို ‌မှောက်လှဲချခဲ့သည့်အခါ။
  37,104,ငါအရှင်မြတ်သည် ၎င်းအား အသံပြု‌တော်မူခဲ့သည်- အို- အိဗ်ရာဟီမ်၊
  37,105,အမှန်စင်စစ် အသင်သည် အိပ်မက်ကို အမှန်‌ဆောင်ရွက်ခဲ့လိုက်ပြီဖြစ်သည်။ အမှန်စင်စစ် ငါအရှင်မြတ်သည် ‌ကောင်းမြတ်သည့်သူများအား ဤသို့ပင် အစား‌ပေး‌လေ့ရှိ‌တော်မူသည်။
  37,106,အမှန်စင်စစ် ဤသည် ထင်ရှား‌သော စမ်းသပ်မှုတစ်ခု အမှန်ပင်ဖြစ်သည်။
  37,107,ထို့ပြင် ငါအရှင်မြတ်သည် ကြီးမားမြင့်မြတ်‌သော သတ်ဖြတ်ရမည့် သား‌ကောင်တစ်‌ကောင်နှင့် (အစားထိုးပြီး) ထိုသား‌တော်ကို ‌ရွေးယူ‌တော်မူခဲ့သည်။
  37,108,ထို့ပြင် ငါအရှင်မြတ်သည် ၎င်း၏အ‌ပေါ် ‌နောင်လာ‌နောက်သားများထဲတွင် (သတိရခြင်းကို)ချန်ထားခဲ့သည်။
  37,109,(တမန်‌တော်)အိဗ်ရာဟီမ်၏အ‌ပေါ်တွင် စလာမ်ငြိမ်းချမ်းသာယာမှု ကျ‌ရောက်ပါ‌စေ။
  37,110,ငါအရှင်မြတ်သည် ‌ကောင်းမြတ်သည့်သူများကို ဤသို့ပင် အစား‌ပေး‌လေ့ရှိ‌တော်မူသည်။
  37,111,အမှန်စင်စစ် ၎င်းသည် ငါအရှင်မြတ်၏အီမာန်ယုံကြည်သည့် ကျွန်များထဲမှဖြစ်သည်။
  37,112,ထို့ပြင် ငါအရှင်မြတ်သည် ၎င်းအား ‌ကောင်းမြတ်သည့်သူများထဲမှ တမန်‌တော်တစ်ဦးဖြစ်‌သော အစ္စဟာက်နှင့် ဝမ်း‌မြောက်ဖွယ်သတင်း‌ပေး‌တော်မူခဲ့သည်။
  37,113,ထို့ပြင် ငါအရှင်မြတ်သည် ၎င်း(တမန်‌တော် အိဗ်ရာဟီမ်)နှင့် (တမန်‌တော်)အစ္စဟာက်အ‌ပေါ်တွင် ‌ကောင်းချီးမဂင်္လာကို ချ‌ပေး‌တော်မူခဲ့သည်။ ထို့ပြင် ၎င်းတို့နှစ်ဦး၏သား‌မြေးများထဲတွင် ‌ကောင်းမြတ်‌သောသူနှင့် မိမိကိုယ်မိမိ အထင်အရှား နှိပ်စက်သည့်သူလည်း ရှိသည်။
  37,114,ထို့ပြင် အမှန်စင်စစ် ငါအရှင်မြတ်သည် (တမန်‌တော်)မူစာနှင့် (တမန်‌တော်)ဟာရူန်အ‌ပေါ်တွင် ‌ကျေးဇူးပြု‌တော်မူခဲ့သည်။
  37,115,ထို့ပြင် ငါအရှင်မြတ်သည် ၎င်းတို့နှစ်ဦးနှင့် ၎င်းတို့နှစ်ဦး၏ အမျိုးသားများကို ကြီးမား‌သော ပူပင်‌သောကမှ ကယ်တင်‌တော်မူခဲ့သည်။
  37,116,ထို့ပြင် ငါအရှင်မြတ်သည် ၎င်းတို့အား ကူညီ‌တော်မူခဲ့သည့်အတွက် ၎င်းတို့ပင် ‌အောင်မြင်သူများဖြစ်ခဲ့ကြသည်။
  37,117,ထို့ပြင် ငါအရှင်မြတ်သည် ၎င်းတို့နှစ်ဦးစလုံးကို ရှင်းလင်းပြတ်သား‌သော (‌သောင်ရာသ်)ကျမ်း‌တော်ကို ‌ပေးသနား‌တော်မူခဲ့သည်။
  37,118,ထို့ပြင် ငါအရှင်မြတ်သည် ၎င်းတို့နှစ်ဦးစလုံးအား ‌ဖြောင့်မတ်မှန်ကန်‌သော တရားလမ်းကို ညွှန်ကြားပြသ‌တော်မူခဲ့သည်။
  37,119,ထို့ပြင် ငါအရှင်မြတ်သည် ‌နောင်လာ‌နောက်သားများထဲတွင် ၎င်းတို့နှစ်ဦးစလုံးအ‌ပေါ်တွင် (သတိရခြင်းကို)ချန်ထား‌တော်မူခဲ့သည်။
  37,120,စလာမ်ငြိမ်းချမ်းသာယာမှုသည် (တမန်‌တော်)မူစာနှင့် (တမန်‌တော်)ဟာရူန်အ‌ပေါ်တွင် ကျ‌ရောက်ပါ‌စေ။
  37,121,အမှန်စင်စစ် ငါအရှင်မြတ်သည် ဤသို့ပင် ‌ကောင်းမြတ်သည့်သူများကို အစား‌ပေး‌လေ့ရှိ‌တော်မူသည်။
  37,122,အမှန်စင်စစ် ထိုနှစ်ဦးစလုံးသည် ငါအရှင်မြတ်၏ အီမာန်ယုံကြည်‌သော ကျွန်များထဲမှဖြစ်ကြသည်။
  37,123,ထို့ပြင် အမှန်စင်စစ် အိလ်ယာစ်သည် တမန်‌တော်များထဲမှ ဖြစ်သည်။
  37,124,တစ်ခါက ၎င်းသည် ၎င်း၏အမျိုးသားများကို ‌ပြောကြားခဲ့သည်- အသင်တို့သည် (အလ္လာဟ်အရှင်မြတ်ကို) မ‌ကြောက်ကြသ‌လော။
  37,125,အသင်တို့သည် အ‌ကောင်းဆုံးဖန်ဆင်း‌တော်မူ‌သော အရှင်မြတ်အား စွန့်ထားပြီး ဗအ်လ်(ရုပ်တု)ကို ဟစ်‌ခေါ်(ကိုးကွယ်)ကြသ‌လော။
  37,126,အသင်တို့အား ဖန်ဆင်‌မွေးမြူ‌တော်မူ‌သော အရှင်၊ ထို့ပြင် အသင်တို့၏ အဘ၊ ဘိုး၊ ‌ဘေးများအား ဖန်ဆင်း‌မွေးမြူ‌တော်မူ‌သောအရှင်ဖြစ်‌တော်မူ‌သော အလ္လာဟ်အရှင်မြတ်အား (စွန့်ထားကြသ‌လော)။