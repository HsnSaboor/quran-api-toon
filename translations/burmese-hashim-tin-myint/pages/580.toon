quran[25]{c,v,t}:
  76,26,ထို့‌နောက် အသင်သည် ညပိုင်းတွင်လည်း အရှင်မြတ်ကို စဂျ်ဒဟ် ဦးချရမည့်အပြင် အသင်သည် ည၏ ရှည်လျားသည့်အစိတ်အပိုင်းတွင် အရှင်မြတ် စင်ကြယ်သန့်ရှင်း‌တော်မူ‌ကြောင်းကို ရွတ်ဆိုပါ။
  76,27,အမှန်စင်စစ် ဤသူများသည် ဤဘဝကိုပင် နှစ်သက်ကြသည်။ ထို့ပြင် သူတို့သည် ကြီး‌လေးလှ‌သော ‌နေ့ကိုမူ သူတို့၏ ‌နောက်တွင် စွန့်ပစ်ထားကြသည်။
  76,28,ငါအရှင်မြတ်သည်ပင် သူတို့အား ဖန်ဆင်း‌တော်မူခဲ့သည့်အပြင် ငါအရှင်မြတ်သည်ပင် သူတို့၏ အဆစ်အမြစ်များ (အ‌ကြောများကြွက်သားများ)ကို ခိုင်ခံ့‌စေ‌တော်မူခဲ့သည်။ ထို့ပြင် ငါအရှင်မြတ်သည် အလိုရှိ‌တော်မူ‌သောအခါ သူတို့၏ အစားသူတို့ကဲ့သို့ လူများကို လဲလှယ်‌တော်မူမည်။
  76,29,အမှန်စင်စစ် ဤသည် ဆုံးမဩဝါဒပင်ဖြစ်သည်။ သို့ဖြစ်ရာ မည်သူမဆို အလိုရှိလျှင် သူ့အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်သို့ (သွားသည့်)လမ်းကို‌ရွေးချယ်ရမည် ဖြစ်သည်။
  76,30,ထို့ပြင် အလ္လာဟ်အရှင်မြတ် အလိုရှိ‌တော်မမူဘဲ အသင်တို့သည် အလိုရှိနိုင်ကြမည်မဟုတ်‌ပေ။ အမှန်စင်စစ် အလ္လာဟ်အရှင်မြတ်သည် အကြွင်းမဲ့သိ‌တော်မူ‌သောအရှင်၊ ဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင် ဖြစ်‌တော်မူသည်။
  76,31,အရှင်မြတ်သည် အရှင်မြတ်အလိုရှိ‌တော်မူ‌သောသူကို အရှင်မြတ်၏ ကရုဏာ‌တော်ထဲသို့ ဝင်‌ရောက်‌စေ‌တော်မူသည်။ ထို့ပြင် မတရားသူများအတွက်ကမူ အရှင်မြတ်သည် အလွန်နာကျင်‌စေသည့်ပြစ်ဒဏ်ကို အဆင်သင့်ပြုလုပ်ထား‌တော်မူပြီးဖြစ်သည်။
  77,1,ဆက်တိုက်‌စေလွှတ်ခြင်းခံရ‌သောအရာ(‌လေများ၊ တမန်‌တော်များ)ကို သက်‌သေထူ‌တော်မူသည်။
  77,2,ထို့ပြင် ပြင်းထန်စွာ တိုက်ခတ်သည့်‌လေများကို သက်‌သေထူ‌တော်မူသည်။
  77,3,ထို့ပြင် (တိမ်များကို)ပျံ့ နှံ့‌စေ‌သော ‌လေများကို သက်‌သေထူ‌တော်မူသည်။
  77,4,ထို့ပြင် အမှန်နှင့်အမှား ခွဲခြား‌ပေးသည့်အရာ(တမန်‌တော်များ၊ ‌ကောင်းကင်တမန်များ)ကိုသက်‌သေထူ‌တော်မူသည်။
  77,5,ထို့ပြင် ဆုံးမဩဝါဒများ ချ‌ပေးသည့်သူ (‌ကောင်းကင်တမန်)များကို သက်‌သေထူ‌တော်မူသည်။
  77,6,အ‌ကြောင်းပြ ‌စောဒကမတက်နိုင်‌အောင်နှင့် သတိ‌ပေးနှိုး‌ဆော်နိုင်‌အောင် အတွက်ဖြစ်သည်။
  77,7,အမှန်စင်စစ် အသင်တို့ ချိန်းဆိုခြင်းခံကြရ‌သောအရာသည် အမှန်ပင် ဆိုက်‌ရောက်လာမည်ဖြစ်သည်။
  77,8,ထို့‌နောက် ကြယ်များသည် ‌မှေးမှိန်သွားသည့်အခါ (ထိုအဖြစ်အပျက်ကြီးသည် ဖြစ်ပျက်လိမ့်မည်)။
  77,9,ထို့ပြင် မိုး‌ကောင်းကင်သည် အက်ကွဲသွားသည့်အခါ။
  77,10,ထို့ပြင် ‌တောင်များသည် လွင့်ပါးသွားသည့်အခါ။
  77,11,ထို့ပြင် တမန်‌တော်များသည် သတ်မှတ်ချိန်တွင်စုရုံးခြင်းခံကြရသည့်အခါ။
  77,12,(သူတို့အားလုံးကို) မည်သည့်‌နေ့အတွက် ‌ရွှေ့ဆိုင်းခြင်းခံခဲ့ရသနည်း။
  77,13,စီရင်ဆုံးဖြတ်မည့်‌နေ့သို့(‌ရွှေ့ဆိုင်းခြင်း ခံခဲ့ရခြင်းဖြစ်သည်)။ ###၁
  77,14,ထို့ပြင် စီရင်ဆုံးဖြတ်မည့်‌နေ့ဆိုသည်မှာ မည်သည့်အရာနည်းဟု အသင်သိပါ၏‌လော။
  77,15,ထို‌နေ့တွင် မဟုတ်မမှန်ဟု စွပ်စွဲငြင်းပယ်ကြသည့်သူများအတွက် ပျက်စီးမှုရှိမည်။
  77,16,ငါအရှင်မြတ်သည် ‌ရှေးကသူများကို ဖျက်ဆီး‌တော်မူခဲ့သည်မဟုတ်‌လော။
  77,17,ထို့‌နောက် ထပ်ပြီး ‌နောက်ကသူများကို သူတို့‌နောက်သို့ လိုက်‌စေ‌တော်မူမည်ဖြစ်သည်။###၂
  77,18,ငါအရှင်မြတ်သည် အပြစ်ကျူးလွန်သူများကို ဤသို့ပင် ပြုလုပ်‌တော်မူ‌လေ့ရှိသည်။
  77,19,ထို‌နေ့တွင်မဟုတ်မမှန်ဟု စွပ်စွဲငြင်းပယ်ကြသည့်သူများအတွက် ပျက်စီးမှုရှိမည်။