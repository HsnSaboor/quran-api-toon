quran[32]{c,v,t}:
  86,1,(ငါအရှင်မြတ်သည်) မိုး‌ကောင်းကင်နှင့် ညအချိန်တွင် ‌ပေါ်လာသည့်အရာကို သက်‌သေထူ‌တော်မူသည်။
  86,2,ထို့ပြင် ညအချိန်တွင်‌ပေါ်လာသည့်အရာသည် မည်သည့်အရာဆိုသည်ကို အသင်(တမန်‌တော်)သိပါ၏‌လော။
  86,3,(ထိုအရာသည်) လင်းဝင်း‌တောက်ပ‌သော ကြယ်ဖြစ်သည်။
  86,4,လူတိုင်း တွင် ထိန်းသိမ်း‌စောင့်‌ရှောက်သူ (‌ကောင်းကင်တမန်) တစ်ဦးစီရှိသည်။ ###၁
  86,5,သို့ဖြစ်ရာ လူသားသည် သူမည်သည့်အရာမှ ဖန်ဆင်းခြင်းခံရသည်ဆိုသည်ကို ကြည့်ရမည်ဖြစ်သည်။
  86,6,ထိုလူသားသည် ပန်းထွက်သည့်အရည်မှ ဖန်ဆင်းခြင်းခံခဲ့ရသည်။
  86,7,ထိုအရည်သည် ‌ကျောရိုးနှင့် နံရိုးများ၏ အကြားမှ ထွက်သည်။
  86,8,အမှန်စင်စစ် အရှင်မြတ်သည် ထိုလူသားကို အမှန်ပင် ရှင်ပြန်ထ‌စေနိုင်‌သော အရှင်မြတ်ပင် ဖြစ်‌တော်မူသည်။
  86,9,လျှို့ဝှက်ချက်များ စစ်‌ဆေးခြင်း‌ဖော်ထုတ်ခြင်းခံရမည့်‌နေ့တွင်၊
  86,10,ထိုလူသားတွင် မည်သည့်အင်အားမျှ ရှိမည်မဟုတ်သည့်အပြင် မည်သည့်ကူညီမည့်သူမျှလည်းရှိမည်မဟုတ်‌ပေ။
  86,11,(ငါအရှင်မြတ်သည်) မိုးရွာသွန်း‌သော မိုး‌ကောင်းကင်ကိုသက်‌သေထူ‌တော်မူသည်။
  86,12,ထို့ပြင် (အပင်‌ပေါက်သည့်အခါ၊ ‌ရေထွက်သည့်အခါ၊ လူများရှင်ပြန်ထသည့်အခါ) အက်ကွဲ‌သော ‌မြေပထဝီကိုသက်‌သေထူ‌တော်မူသည်။
  86,13,အမှန်စင်စစ် ဤ(ကုရ်အာန်)သည် ပြတ်သား‌သော အဆုံးအဖြတ်စကားဖြစ်သည်။
  86,14,ထို့ပြင် ထိုစကား(ကုရ်အာန်)သည် ရယ်စရာအကျိုးမဲ့စကားမဟုတ်‌ပေ။
  86,15,အမှန်စင်စစ် ထိုသူ(ကာဖိရ်)များသည် အကြံအစည်များကို ကြံစည်‌နေကြသည်။
  86,16,ငါအရှင်မြတ်လည်း အကြံအစည်များကို ကြံစည်‌နေ‌တော်မူသည်။
  86,17,သို့ဖြစ်ရာ အသင်သည် ထို ကာဖိရ် များကို ဆိုင်းငံ့ခွင့်‌ပေးလိုက်ပါ။ အသင်သည် သူတို့အား အနည်းငယ် အချိန်ဆွဲ လွှတ်ထားလိုက်ပါ။
  87,1,အသင်(တမန်‌တော်)သည် အသင့်အား ဖန်ဆင်း‌မွေးမြူ‌တော်မူ‌သော၊ အမြင့်မားဆုံးဖြစ်‌တော်မူ‌သော အရှင်မြတ်၏ နာမ‌တော်သန့်ရှင်းစင်ကြယ်‌ကြောင်း ရွတ်ဆိုပါ။
  87,2,ထိုအရှင်မြတ်သည် (အရာရာကို)ဖန်ဆင်း‌တော်မူပြီး‌နောက် အ‌နေအထားမှန်ကန်စွာ ဖြစ်‌အောင်လည်း ပြုလုပ်‌တော်မူခဲ့သည်။
  87,3,ထို့ပြင် အရှင်မြတ်သည် ကြိုတင်စီမံခန့်ခွဲ‌တော်မူပြီး‌နောက် လမ်းဩန်‌တော်မူခဲ့သည်။
  87,4,ထို့ပြင် အရှင်မြတ်သည် မြက်ပင် (‌ကောက်ပဲသီးနှံပင်၊ စားကျက်)ကို ‌ပေါက်‌ရောက်‌စေ‌တော်မူခဲ့သည်။
  87,5,ထို့ပြင် အရှင်မြတ်သည် ထိုမြက်ပင်များကို မည်းနက်‌သော မြက်‌ခြောက်ဖြစ်‌စေ‌တော်မူခဲ့သည်။
  87,6,မကြာမီ ငါအရှင်မြတ်သည် အသင့်အား ရွတ်ဖတ်‌စေ‌တော်မူမည်၊ ထို့‌နောက် အသင်သည် ‌မေ့‌လျော့မည် မဟုတ်‌တော့‌ပေ။ ###၁
  87,7,အလ္လာဟ်အရှင်မြတ်အလိုရှိ‌တော်မူ‌သောအရာမှလွဲ၍ အခြားကို(‌မေ့‌လျော့‌တော့မည်မဟုတ်‌ပေ)။ အမှန်စင်စစ် အရှင်မြတ်သည် ‌ပေါ်လွင်ထင်ရှားသည့်အရာနှင့် ဖုံးကွယ်‌နေသည့်အရာများကို သိရှိ‌တော်မူသည်။
  87,8,ထို့ပြင် ငါအရှင်မြတ်သည် အသင့်အား တဖြည်းဖြည်း လွယ်ကူမှုဖြစ်‌အောင် ပြုလုပ်‌ပေး‌တော်မူမည်။ ###၂
  87,9,သို့ဖြစ်ရာ အကယ်၍ ဆုံးမခြင်းသည် အကျိုးဖြစ်‌စေလျှင် အသင်သည် ဆုံးမပါ။
  87,10,(အရှင်မြတ်ကို)‌ကြောက်ရွံ့သည့်သူသည် မကြာမီတရားရမည်။
  87,11,ထို့ပြင် (အ‌ကြောင်းမလှ)နဖူးစာဆိုးသူကမူ ထို ဆုံးမဩဝါဒမှ ‌သွေဖည်‌နေလိမ့်မည်။
  87,12,ထိုနဖူးစာဆိုးသူသည် အလွန်ကြီးကျယ်‌သော မီးထဲသို့ ဝင်‌ရောက်ရမည်။
  87,13,ထို့ပြင် ထိုသူသည် ထိုမီးထဲတွင် ‌သေဆုံးမည်လည်း မဟုတ်‌ပေ၊ အသက်ရှင်‌နေမည်လည်းမဟုတ်‌ပေ။
  87,14,အမှန်စင်စစ် အကြင်သူသည် ‌အောင်မြင်ခဲ့ပြီဖြစ်သည်။ ထိုသူသည်(ကုဖ်ရ်၊ ရှိရ်က်များကို‌ရှောင်ပြီး )စင်ကြယ်သန့်ရှင်းခဲ့သည်။
  87,15,ထို့ပြင် ထိုသူသည် သူ့အားဖန်ဆင်း‌မွေးမြူ‌တော်မူ‌သောအရှင်မြတ်၏ နာမ‌တော်ကိုတသပြီး‌နောက် စွလာသ်ဝတ်ပြုခဲ့သည်။