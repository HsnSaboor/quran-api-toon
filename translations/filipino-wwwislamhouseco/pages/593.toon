quran[23]{c,v,t}:
  89,1,Sumpa man sa madaling-araw
  89,2,sumpa man sa Sampung Gabi
  89,3,sumpa man sa tukol at gansal
  89,4,"sumpa man sa gabi kapag naglalakbay ito; [talagang bubuhayin nga kayo]"
  89,5,Sa gayon ba ay may panunumpa para sa may pang-unawa
  89,6,"Hindi mo ba napag-alaman kung papaano ang ginawa ng Panginoon mo sa [liping] `Ād"
  89,7,"ang [lipi ni] Irām na may mga haligi"
  89,8,na hindi nilikha ang tulad ng mga iyon sa bayan
  89,9,"at sa [liping] Thamūd na pumutol ng mga malaking bato sa lambak"
  89,10,at kay Paraon na may mga tulos
  89,11,"[Silang lahat ay] ang mga nagmalabis sa bayan"
  89,12,sapagkat nagparami sila sa mga iyon ng katiwalian
  89,13,kaya nagbuhos sa kanila ang Panginoon mo ng hagupit ng pagdurusa
  89,14,Tunay na ang Panginoon mo ay talagang nasa pantambang
  89,15,"Kaya tungkol naman sa tao, kapag sumubok dito ang Panginoon nito saka nagparangal dito at nagpaginhawa rito, nagsasabi ito: \"Ang Panginoon ko ay nagparangal sa akin"
  89,16,"At tungkol naman sa kapag sumubok Siya rito saka naghigpit Siya rito sa panustos dito, nagsasabi ito: \"Ang Panginoon ko ay humamak sa akin"
  89,17,Aba’y hindi! Bagkus hindi kayo nagpaparangal sa ulila
  89,18,at hindi kayo naghihimukan sa pagpapakain sa dukha
  89,19,Lumalamon kayo ng pamana nang paglamong masidhi
  89,20,Umiibig kayo sa yaman nang pag-ibig na labis
  89,21,Aba’y hindi! Kapag dinurog ang lupa nang durog na durog
  89,22,at dumating ang Panginoon mo at ang mga anghel nang hanay-hanay
  89,23,"at dadalhin sa Araw na iyon ang Impiyerno. Sa Araw na iyon ay magsasaalaala ang tao, at paano na para sa kanya ang paalaala"