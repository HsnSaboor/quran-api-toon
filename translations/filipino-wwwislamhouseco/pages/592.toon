quran[30]{c,v,t}:
  87,16,Bagkus nagtangi kayo sa pangmundong buhay
  87,17,samantalang ang Kabilang-buhay ay higit na mabuti at higit na nananatili
  87,18,Tunay na ito ay talagang nasa mga unang kalatas
  87,19,sa mga kalatas nina Abraham at Moises
  88,1,Nakarating ba sa iyo ang sanaysay ng Tagalukob
  88,2,May mga mukha sa Araw na iyon na nagpapakababa
  88,3,"gumagawa, nagpapakapagal"
  88,4,papasok ang mga ito sa isang Apoy na napakainit
  88,5,na paiinumin mula sa isang bukal na pagkainit-init
  88,6,Wala silang pagkain maliban sa mula sa isang matinik na halaman
  88,7,na hindi nagpapataba at hindi nakasasapat para sa gutom
  88,8,May mga mukha sa Araw na iyon na nagiginhawahan
  88,9,na dahil sa pinagpunyagian ng mga ito ay nalulugod
  88,10,sa isang harding mataas
  88,11,na hindi sila makaririnig doon ng isang nagkakaluskus-balungos
  88,12,Doon ay may bukal na dumadaloy
  88,13,Doon ay may mga kamang iniangat
  88,14,at may mga kopang nakalagay
  88,15,at may mga almohadon na nakahanay
  88,16,at mga alpombrang ikinalat
  88,17,Kaya hindi ba sila tumitingin sa mga kamelyo kung papaanong nilikha ang mga ito
  88,18,At sa langit kung papaanong inangat ito
  88,19,At sa mga bundok kung papaanong itinirik ang mga ito
  88,20,At sa lupa kung papaanong inilatag ito
  88,21,Kaya magpaalaala ka; ikaw ay isang tagapaalaala lamang
  88,22,Hindi ka sa kanila isang tagapanaig
  88,23,Subalit ang sinumang tumalikod at tumangging sumampalataya
  88,24,ay pagdurusahin siya ni AllÄh ng pagdurusang pinakamalaki
  88,25,Tunay na tungo sa Amin ang pag-uwi nila
  88,26,Pagkatapos tunay na sa Amin ang pagtutuos sa kanila