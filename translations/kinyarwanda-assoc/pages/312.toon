quran[15]{c,v,t,f}:
  19,96,"Mu by’ukuri abemeye bakanakora ibyiza, (Allah) Nyirimpuhwe azabahundagazaho urukundo rwe, (anabahe gukundwa n’abagaragu be).",""
  19,97,"Mu by’ukuri (Qur’an) twayoroheje gusobanuka mu rurimi rwawe (yewe Muhamadi) kugira ngo uyikoreshe ugeza inkuru nziza ku bagandukira (Allah), ndetse unayikoreshe uburira abantu (b’abahakanyi) bagira izima.",""
  19,98,"None se ni ibisekuru bingahe twarimbuye mbere yabo! Ese hari n’umwe muri bo ukibona cyangwa ngo wumve akoma?",""
  20,1,"Twa Ha.<sup>1</sup>","[1] Twa Haa: Inyuguti nk’izi twazivuzeho mu masura yatambutse."
  20,2,"(Yewe Muhamadi) ntabwo twaguhishuriye Qur’an kugira ngo ikubere umuzigo.",""
  20,3,"Ahubwo (twayihishuye kugira ngo ibe) urwibutso kuri ba bandi bagandukira Allah.",""
  20,4,"(Iyo Qur’an) yahishuwe iturutse ku waremye isi n’ibirere bihanitse.",""
  20,5,"(Allah) Nyirimpuhwe uganje hejuru ya Ar’shi.<sup>1</sup>","[1] Nkuko iyi nkuru yaje muri Surat Al Qaswasw"
  20,6,"Ibiri mu birere n’ibiri mu isi, n’ibiri hagati yabyo ndetse n’ibiri munsi y’ubutaka ni ibye.",""
  20,7,"Kandi n’ubwo warangurura ijwi (cyangwa ukavuga bucece, byose ni kimwe kuko) mu by’ukuri (Allah) azi amabanga ndetse n’ibyihishe cyane (kurenza ayo mabanga).",""
  20,8,"Allah! Nta yindi mana iriho ikwiye gusengwa by’ukuri uretse We. Afite amazina meza.",""
  20,9,"Ese (yewe Muhamadi) waba waragezweho n’inkuru ya Musa?",""
  20,10,"Ubwo yabonaga umuriro nuko akabwira ab’iwe ati “Mugume aha! Mu by’ukuri ndabutswe umuriro, hari ubwo nabazaniraho igishirira, cyangwa kuri uwo muriro nkahasanga uwatuyobora (inzira).”<sup>1</sup>","[1] Ubwo Musa yari amaze kurangiza igihe yasezeranye na Sebukwe cyo kumuragirira ihene, yagarutse mu Misiri ava i Madiyani, ari kumwe n’umugore we. Kubera ko yari amaze igihe gisaga imyaka icumi atahagera, yaje kuyobera mu butayu mu ijoro ry’umwijima n’ubukonje, ari bwo yarabukwaga umuriro."
  20,11,"Nuko awugezeho, yumva ijwi rimuhamagara riti “Yewe Musa!”",""
  20,12,"“Mu by’ukuri ndi Nyagasani wawe, bityo kwetura inkweto zawe kuko uri mu kibaya gitagatifu cya Tuwa”,<sup>1</sup>","[1] Twuwa: Ni ikibaya gitagatifu kiri mu majyepfo y’umusozi wa Sinayi."
