quran[9]{c,v,t,f}:
  41,12,"Tada ih je u dva dana, kao sedam nebesa stvorio, i odredio što će se na svakom nebu nalaziti. A najbliže nebo smo svjetiljkama ukrasili i njih kao zaštitu učinili. To je odredba Silnoga i Sveznajućeg.",""
  41,13,"A ako glave okrenu, ti reci: “Opominjem vas munjom onakvom kakva je pogodila Ada i Semuda,",""
  41,14,"kad su im sa svih strana poslanici njihovi dolazili i govorili: “Ne obožavajte nikoga osim Allaha!” a oni odgovarali: “Da je Gospodar naš htio, On bi anđele poslao! Doista, mi ne vjerujemo u ono što je po vama poslano!”",""
  41,15,"Ad se bez ikakva osnova bio na Zemlji uzoholio. “Tko je od nas jači?” govorili su. A zar nisu znali da je Allah, Koji ih je stvorio, jači od njih – a i znamenja su Naša poricali.",""
  41,16,"I Mi poslasmo protiv njih, u danima nesretnim, vjetar ledeni, da bismo im još na ovom svijetu dali da osjete sramnu patnju – patnja na onom svijetu bit će, zaista, još sramnija – i nitko im neće u pomoć priteći.",""
  41,17,"I Semudu smo na Pravi put ukazivali, ali njima je bila milija sljepoća od Pravog puta, pa ih je stigao udar ponižavajuće patnje, prema onome kako su zaslužili,",""
  41,18,"a one koji su vjerovali i Allaha se bojali Mi smo spasili.",""
  41,19,"A na Dan kad Allahovi neprijatelji u Vatru budu potjerani – oni prvi bit će zadržani, da bi ih sustigli ostali,",""
  41,20,"i kad dođu do nje, uši njihove, i oči njihove, i kože njihove svjedočit će protiv njih o onom što su radili.",""
