quran[5]{c,v,t,f}:
  5,46,"Poslije njih smo Isusa, sina Marijina, poslali, koji je priznavao Toru, prije njega objavljenu, a njemu smo dali Evanđelje, u kojem je bila uputa i svjetlo, te da potvrdi Toru, prije njega objavljenu, u kome je također bila uputa i pouka bogobojaznima,",""
  5,47,"i sljedbenicima Evanđelja smo bili naredili da sude prema onome što je Allah objavio u njemu. Oni koji nisu sudili prema onome što je Allah objavio – baš su prema Allahu buntovni.",""
  5,48,"A tebi objavljujemo Knjigu, s istinom, da potvrdi knjige prije objavljene i da nad njima bdi. I ti im sudi prema onome što Allah objavljuje i ne povodi se za prohtjevima njihovim, i ne odstupaj od Istine koja ti dolazi; svima vama smo zakon i pravac propisali. A da je Allah htio, On bi vas sljedbenicima jedne vjere učinio, ali, On hoće da vas iskuša u onome što vam propisuje, zato se natječite tko će više dobra učiniti; Allahu ćete se svi vratiti, pa će vas On o onome u čemu ste se razilazili obavijestiti.",""
  5,49,"I sudi im prema onome što Allah objavljuje i ne povodi se za prohtjevima njihovim, i čuvaj ih se da te ne odvrate od nečega što ti Allah objavljuje. A ako se okrenu, ti onda znaj da ih Allah želi zbog nekih grijeha njihovih kazniti. A mnogi ljudi su, zaista, buntovnici.",""
  5,50,"Zar oni da traže da im se kao u neznabožačko doba sudi!? A tko je od Allaha bolji sudac narodu koji čvrsto vjeruje?!",""
