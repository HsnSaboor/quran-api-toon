quran[4]{c,v,t,f}:
  2,102,"I povedoše se za onim što su đavoli o Solomonovoj vladavini lažno kazivali. A Solomon nije bio nevjernik – đavoli su nevjernici: učili su ljude vradžbini i onome što je bilo nadahnuto dvojici anđela, Harutu i Marutu, u Babilonu. Njih dvojica nikoga nisu učili dok mu ne bi rekli: ""Mi samo iskušavamo, a ti nemoj biti nevjernik!"" I ljudi su od njih dvojice učili kako će muža od žene rastaviti, ali oni nisu mogli nikome bez Allahove dozvole nauditi. Učili su ono što će im nauditi i od čega koristi neće imati, iako su znali da onaj tko to sebi u zamjenu za vjerovanje kupi, na onom svijetu nikakvog udjela neće imati. A doista je jadno ono za što su se prodali, kada bi samo oni to znali!",""
  2,103,"A da su oni vjerovali i čuvali se, pa sigurno nagrada od Allaha bolja je – samo da su to oni znali!",""
  2,104,"O vi koji vjerujete, ne govorite: “Ra'ina – Čuvaj nas!” nego recite: “Unzurna – Pazi nas!” i slušajte.<sup>3</sup> A nevjernicima bolna patnja pripada.","[3] Uzvišeni Allah upućuje vjernike da biraju lijepe izraze koje će upotrebljavati, pa im kaže: ""O vi koji vjerujete, ne govorite: 'Ra'ina'"", a to znači: vodi računa o nama, jer židovi iskrivljuju značenje te dvosmislene riječi i njome ciljaju ružno značenje, a to je ""raina"" u značenju: lakomisleno, glupo. Uzvišeni Allah je zabranio ashabima da koriste ovu riječ kako bi zatvorio ova vrata, i naredio je Svojim robovima da umjesto nje kažu: ""Unzurna – Pogledaj nas"", tj. sačekaj da razumijemo što nam govoriš. To je riječ koja izvršava cilj prvobitne riječi koju su koristili, ali bez problematične dvosmislenosti. A nevjernicima u Allaha pripada bolna kazna."
  2,105,"Nevjernici kojima je data Knjiga, a ni mnogobošci, ne vole da se vama od Gospodara vašeg bilo kakvo dobro objavi. Allah Svojom milošću odlikuje koga hoće, i Allah je posjednik obilja velikog.",""
