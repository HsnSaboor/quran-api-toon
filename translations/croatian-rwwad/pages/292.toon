quran[8]{c,v,t,f}:
  17,97,"Onaj kome Allah ukaže na Pravi put – na Pravom je putu, a onom koga u zabludu odvede – tome, mimo Njega, nećeš naći zaštitnika. Mi ćemo ih, na Sudnjem danu, sakupiti, licem zemlji okrenute, slijepe, nijeme i gluhe. Boravište njihovo bit će Pakao – kad god mu plamen jenja, pojačat ćemo im oganj.",""
  17,98,"To će im biti kazna zato što u dokaze Naše nisu vjerovali i što su govorili: “Zar kad postanemo kosti i prah, zar ćemo kao nova stvorenja, doista, biti oživljeni?”",""
  17,99,"Zar oni ne znaju da je Allah, Stvoritelj nebesa i Zemlje, kadar stvoriti slične njima i da im je već odredio čas oživljenja u koji nema sumnje? A nevjernici samo poriču.",""
  17,100,"Reci: “Da vi posjedujete riznice milosti Gospodara moga, i tad biste škrtarili iz straha da ne potrošite."" Čovjek je, uistinu, tvrdica.",""
  17,101,"Mi smo Mojsiju devet očevidnih znamenja dali, pa upitaj sinove Izraelove kad je predcima njihovim došao i kada mu je faraon rekao: “Ja mislim, o Mojsije, da si ti, doista, opčinjen.”",""
  17,102,"A Mojsije odgovori: “Ti znaš da ovo nije dao nitko drugi nego Gospodar nebesa i Zemlje, kao očigledna znamenja, i ja mislim da ćeš ti, o faraone, sigurno, nastradati.”",""
  17,103,"I faraon odluči da ih iz zemlje istjera, pa Mi potopismo i njega i one koji su bili s njime – sve.",""
  17,104,"I poslije toga rekosmo sinovima Izraelovim: ""Naselite se u zemlji, pa kad vrijeme Smaka svijeta nastupi, sve ćemo vas zajedno dovesti.""",""
