quran[6]{c,v,t,f}:
  14,19,"Zar ne vidiš da je Allah nebesa i Zemlju s Istinom stvorio? Ako htjedne vas će ukloniti i nova stvorenja dovesti.",""
  14,20,"To Allahu nije teško.",""
  14,21,"I izići će svi pred Allaha, pa će oni koji su bili nemoćni reći svojim glavešinama, onima koji su osioni bili: ""Mi smo bili vaše pristalice, pa jeste li u stanju da nas bar malo od Allahove kazne zaštitite?"" ""Da je nas Allah uputio"", odgovorit će oni, ""i mi bismo bili vas uputili. Žalili se mi ili trpjeli, svejedno nam je, spasa nama više neće biti.""",""
  14,22,"I kada bude sve riješeno, sotona će reći: ""Allah vam je istinsko obećanje dao, a ja sam vam obećavao i svoja obećanja iznevjerio; ali, ja nisam nikakvu vlast nad vama imao, samo sam vas pozivao i vi ste mi se odazivali; zato ne korite mene, već sami sebe; niti ja mogu vama pomoći, niti vi možete pomoći meni. Ja nemam ništa s tim što ste me prije Njemu u obožavanju pridruživali. One koji si nepravedni sigurno čeka bolna patnja.""",""
  14,23,"A oni koji su vjerovali i dobra djela činili bit će uvedeni, s dozvolom Gospodara njihova, u rajske vrtove kroz koje rijeke teku i u njima će vječno boraviti, njihov pozdrav će u njima ""selam""<sup>1</sup> biti.","[1] Selam znači spas i mir."
  14,24,"Zar ne vidiš kako Allah navodi primjer – lijepa je riječ kao lijepo drvo: korijen mu je čvrsto u zemlji, a grane prema nebu.",""
