quran[8]{c,v,t,f}:
  28,14,"I kad se on opasa snagom i stasa, dadosmo mu mudrost i znanje; tako Mi nagrađujemo one koji dobra djela čine.",""
  28,15,"I on uđe u grad neopažen od stanovnika njegovih i u njemu zateče dvojicu ljudi kako se tuku – jedan je pripadao njegovu, a drugi neprijateljskom narodu – pa ga zovnu u pomoć onaj iz njegova naroda protiv onog iz neprijateljskog naroda, i Mojsije ga udari šakom i usmrti. “Ovo je đavolji posao,” uzviknu, “on je, zaista, otvoreni neprijatelj koji u zabludu odvodi!”",""
  28,16,"“Gospodaru moj,” reče onda, “ja sam sebi zlo nanio, oprosti mi!” I On mu oprosti, On, uistinu, prašta i On je milostiv.",""
  28,17,"""O Gospodaru moj,"" reče, ""zato što si mi blagodati dao, nikada prestupnicima neću biti od pomoći.""",""
  28,18,"I Mojsije u gradu osvanu prestrašen, očekujući što će biti, kad ga onaj isti od jučer pozva ponovo u pomoć. “Ti si, zbilja, u pravoj zabludi!” reče.",""
  28,19,"I kad htjede ščepati zajedničkog im neprijatelja, reče mu njegov sunarodnik: “O Mojsije, zar ćeš ubiti i mene kao što si jučer ubio čovjeka? Ti hoćeš na Zemlji silu provoditi, a ne želiš miriti.”",""
  28,20,"I jedan čovjek s kraja grada dotrča: “O Mojsije,” reče, “glavešine se dogovaraju da te ubiju; zato bježi, ja sam ti zbilja iskren savjetnik.”",""
  28,21,"I Mojsije izađe iz grada, ustrašen, iščekujući što će se desiti. “Gospodaru moj,” reče, “spasi me naroda koji ne vjeruje!”",""
