quran[7]{c,v,t,f}:
  7,31,"O sinovi Adamovi, kad god u džamiju pođete odjeću pristojnu – ukras vaš – nosite! I jedite i pijte, samo ne pretjerujte; On, zaista, ne voli one koji pretjeruju.",""
  7,32,"Reci: ""Tko je zabranio Allahove ukrase koje je On za robove Svoje stvorio, i ukusna jela?"" Reci: ""To je za vjernike na ovome svijetu, a i na onome svijetu jesu samo za njih."" Eto, tako Mi podrobno izlažemo ajete ljudima koji znaju.",""
  7,33,"Reci: ""Gospodar moj zabranjuje gnusna djela, i javna i tajna, i grijehe, i bespravnu upotrebu sile, i da Allahu u obožavanju pridružujete one za koje On nikakav dokaz objavio nije, i da o Allahu govorite ono što ne znate.""",""
  7,34,"Svaki narod ima svoj rok, i kada dođe njihov rok, neće ga moći ni za tren jedan ni odložiti ni ubrzati.",""
  7,35,"O sinovi Adamovi, kad vam između vas budu dolazili poslanici koji vam kazuju ajete Moje – onda za one koji budu bogobojazni i dobra djela činili nema straha niti će za bilo čim tugovati.",""
  7,36,"A oni koji ne budu vjerovali i dokaze i ajete Naše budu iz oholosti poricali bit će stanovnici Vatre; u njoj će vječno ostati.",""
  7,37,"Ima li, onda, većeg nepravednika od onoga koji o Allahu govori laži ili poriče Njegove ajete i znakove?! Takvi će dobiti sve ono što im je zapisano. Ali, kada im izaslanici Naši dođu da im duše uzmu, upitat će: ""A gdje su oni koje ste, umjesto Allaha, prizivali?"" ""Izgubili su nam se"", odgovorit će, i sami protiv sebe posvjedočiti da su nevjernici bili.",""
