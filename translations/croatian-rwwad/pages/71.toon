quran[8]{c,v,t,f}:
  3,158,"I bilo da umrete ili poginete, vi ćete pred Allaha sigurno sakupljeni biti.",""
  3,159,"S Allahovom milošću ti si blag prema njima; a da si grub i tvrda srca bio, sigurno bi pobjegli na sve strane od tebe. Zato im praštaj i moli da im bude oprošteno, i dogovaraj se s njima. A kada se odlučiš, na Allaha se osloni; Allah, doista voli one koji se na Njega oslanjaju.",""
  3,160,"Ako vas Allah pomogne, nitko vas pobijediti neće; a ako vas napusti, pa tko je taj koji vam, osim Njega, može pomoći?! Pa, na Allaha neka se zato oslanjaju vjernici!",""
  3,161,"Nije moguće da Vjerovjesnik što utaji! A onaj tko što utaji, doći će na Sudnji dan s tim što je utajio. Zatim će svakome u potpunosti biti dato ono što je zaslužio, i nikome neće nepravda biti učinjena.",""
  3,162,"Zar je onaj koji je Allahovo zadovoljstvo slijedio isti kao onaj koji je Allahovu srdžbu navukao i čije prebivalište je Pakao?! A užasno je to konačno odredište!",""
  3,163,"Oni su kod Allaha na različitim razinama i Allah dobro vidi što oni rade!",""
  3,164,"Allah je vjernike milošću Svojom darovao kada im je poslanika između njih poslao, da im ajete Njegove kazuje, da ih očisti, i da ih Knjizi i mudrosti pouči, iako su prije u očitoj zabludi bili.",""
  3,165,"Zar niste rekli, kada vas je snašla nevolja koju ste vi njima dvostruko nanijeli: ""Odakle sada ovo?"" Reci: ""To je od vas samih!"" Allah, doista, nad svime ima moć.",""
