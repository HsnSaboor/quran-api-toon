quran[9]{c,v,t,f}:
  61,6,"A kada Isus, sin Marijin, reče: ""O sinovi Izraelovi, ja sam vam Allahov poslanik, da vam potvrdim prije mene objavljenu Toru i da vam donesem radosnu vijest o poslaniku čije je ime Ahmed, koji će poslije mene doći"", i kad im je donio jasne dokaze, oni rekoše: ""Ovo je očita vradžbina!""",""
  61,7,"A ima li većeg nepravednika od onoga koji o Allahu laži iznosi dok se u islam poziva?! A Allah neće uputiti narod nepravedni.",""
  61,8,"Oni žele utrnuti Allahovo svjetlo ustima svojim, a Allah će upotpuniti svjetlo Svoje, makar to mrzili nevjernici.",""
  61,9,"On je Onaj Koji je poslao Svog Poslanika s Uputom i Vjerom Istine da bi je uzdigao iznad svih vjera, makar to mnogobošci mrzili.",""
  61,10,"O vi koji vjerujete, hoćete li da vam ukažem na trgovinu, koja će vas iz patnje bolne spasiti?",""
  61,11,"U Allaha i Poslanika Njegova vjerujte i imetcima svojim i životima svojim na Allahovu putu se borite – to vam je, da znate, bolje.",""
  61,12,"On će vam grijehe vaše oprostiti i uvesti vas u rajske vrtove, kroz koje rijeke teku, i u divne dvorove u vrtovima Edena; to je uspjeh veliki.",""
  61,13,"A dat će vam i drugu blagodat koju volite – Allahovu pomoć i skoru pobjedu! Zato obraduj vjernike!",""
  61,14,"O vi koji vjerujete, budite pomagači Allahovi, kao što je rekao Isus, sin Marijin, prisnim sljedbenicima: ""Tko su moji pomagači u pozivanju Allahu?"" Prisni sljedbenici odgovoriše: ""Mi smo Allahovi pomagači!"" Onda je jedna skupina iz potomaka Izraelovih povjerovala, a druga skupina uznevjerovala! Pa smo one koji su vjerovali protiv njihovih neprijatelja osnažili pa su postali nadmoćni.",""
