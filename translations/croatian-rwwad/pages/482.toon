quran[8]{c,v,t,f}:
  41,47,"Samo On zna kad će Smak svijeta nastupiti. A ni plodovi ne izlaze iz cvjetnih čaški svojih, i nijedno žensko ne zanese i ne rodi, a da On to ne zna. A na Dan kad ih On upita: “Gdje su oni koje ste Meni u obožavanju pridruživali?” oni će odgovoriti: “Javljamo Ti da nitko od nas to ne tvrdi.”",""
  41,48,"I neće biti onih koje su prije molili i uvjerit će se da nikud ne mogu umaći.",""
  41,49,"Čovjeku ne dosadi da dobro traži, a kada ga zlo zadesi, onda očajava i nadu gubi.",""
  41,50,"Kad ga obaspemo milošću Našom, poslije nesreće koja ga zadesi, on govori: “Ovo sam i zaslužio, i ja ne mislim da će Čas sudnji doći. A ako budem Gospodaru svome vraćen, kod Njega me čeka samo dobro i Raj.” A Mi ćemo one koji nisu vjerovali, sigurno, o onom što su radili obavijestiti i da iskuse patnju tešku – doista ćemo im dati.",""
  41,51,"Kada čovjeku blagodat Svoju darujemo, on se okreće i udalji se oholo, a kad ga nevolja dotakne, onda se dugo moli.",""
  41,52,"Reci: “Što mislite, ako je Kuran od Allaha, a vi u njega nećete vjerovati – tko je onda u većoj zabludi od onoga koji je u proturječju dalekom od Istine?”",""
  41,53,"Mi ćemo im pokazati znakove Naše u daljini – na obzorjima, a i u njima samim, dok im ne bude sasvim jasno da je Kuran istina. A zar nije dovoljno to što je Gospodar tvoj svemu svjedok?",""
  41,54,"Oni sumnjaju da će pred Gospodara svoga stati, a On, zaista, obuhvata sve.",""
