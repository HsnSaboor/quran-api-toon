quran[13]{c,v,t,f}:
  20,52,"Mojsije reče: “Znanje o njima je kod Gospodara moga, u Knjizi! Gospodaru mome ništa skriveno nije i On ne zaboravlja.”",""
  20,53,"On je za vas Zemlju posteljom učinio i po njoj vam prolaze utro, i On spušta s neba kišu da uz njenu pomoć u parovima niče bilje raznovrsno.",""
  20,54,"Jedite i napasajte stoku svoju! To su dokazi za one koji pameti imaju.",""
  20,55,"Od zemlje vas stvaramo i u nju vas vraćamo i iz nje ćemo vas po drugi put izvesti.",""
  20,56,"I Mi smo faraonu sve dokaze Naše pokazali, ali je on ipak porekao i povjerovati odbio.",""
  20,57,"“Zar si došao da nas pomoću vradžbine svoje iz zemlje naše izvedeš, o Mojsije?” upitao je.",""
  20,58,"“I mi ćemo tebi vradžbinu sličnu ovoj, doista, pripremiti! Zakaži nam ročište kojeg ćemo se i mi i ti pridržavati, onako kako odgovara i nama i tebi!”",""
  20,59,"Reče: ""Neka ročište bude za praznik i neka se narod izjutra sakupi.”",""
  20,60,"I faraon se okrenu, sakupi čarobnjake svoje i poslije dođe.",""
  20,61,"“Teško vama!” reče im Mojsije. “Ne iznosite laži o Allahu, pa da vas On kaznom uništi; a, sigurno, neće uspjeti onaj koji laži iznosi!”",""
  20,62,"I oni se, tiho šapćući, stadoše o svom poslu između sebe raspravljati.",""
  20,63,"“Ova dvojica su čarobnjaci,” rekoše jedni drugima, “žele vas vradžbinama svojim iz zemlje vaše izvesti i uništiti vaš pravac najčasniji;",""
  20,64,"zato lukavstvo svoje pametno pripremite, a onda u red stanite. Tko danas pobijedi, sigurno će postići što želi!”",""
