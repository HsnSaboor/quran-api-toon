quran[9]{c,v,t,f}:
  11,109,"Zato ne sumnjaj da je lažno ono što oni obožavaju; oni obožavaju upravo ono što su, još prije, obožavali predci njihovi. Mi ćemo im, doista, ono što su zaslužili – bez odbitka dati!",""
  11,110,"I Mojsiju smo Knjigu dali, pa su se o njoj u mišljenju podvojili. I da nije riječi Gospodara tvoga ranije izrečene, bilo bi s njima svršeno, jer oni u nju sumnjaju mnogo.",""
  11,111,"I svima njima će Gospodar tvoj prema djelima platiti, On u potpunosti zna ono što su radili.",""
  11,112,"Budi ustrajan na Pravom putu, kao što ti je naređeno, i neka tako postupe i vjernici koji su uz tebe, i obijesni ne budite, On dobro vidi ono što radite.",""
  11,113,"I ne naginjite onima koji nepravdu čine, pa da vas Vatra prži, da nemate drugih zaštitnika osim Allaha, i da zatim nemate pomoći!",""
  11,114,"I klanjaj početkom i krajem dana, i u prvim časovima noći! Dobra djela zaista poništavaju hrđava. To je opomena za one koji se opomene prisjećaju.",""
  11,115,"I strpljiv budi! Allah, doista, neće uskratiti nagradu onima koji dobra djela čine.",""
  11,116,"A da je barem među narodima prije vas bilo čestitih koji su branili da se na Zemlji nered čini, osim malo njih koje smo Mi spasili! A oni koji su nepravdu činili odavali su se onome u čemu su uživali, a prestupnici su bili.",""
  11,117,"Gospodar tvoj ne bi nikada uništavao naselja nepravedno, ako su stanovnici njihovi čestiti bili i stanje među sobom popravljali.",""
