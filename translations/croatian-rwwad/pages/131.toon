quran[8]{c,v,t,f}:
  6,28,"Ne, naprotiv, njima će očevidno postati ono što su prije krili; a kada bi ponovo bili vraćeni, opet bi nastavili raditi ono što im je bilo zabranjeno, jer oni su, doista, lažljivci,",""
  6,29,"i rekli bi: ""Nema života osim na ovome svijetu i mi oživljeni biti nećemo.""",""
  6,30,"A da ti je vidjeti kako će, kada pred Gospodarem svojim budu zaustavljeni i kad ih On upita: ""Zar ovo nije istina?"" odgovoriti: ""Jest, tako nam Gospodara našeg!"" a i kako će On reći: ""E, pa iskusite onda patnju zbog toga što niste vjerovali!""",""
  6,31,"Oni koji ne vjeruju da će pred Allaha stati nastradat će kad im iznenada Čas oživljenja dođe, i reći će: ""O žalosti naše, što smo sve na Zemlji propustili!"" i grijehe će svoje na leđima nositi, a užasno je ono što će uprtiti.",""
  6,32,"Život na ovome svijetu samo je igra i zabava, a onaj svijet je, zaista, bolji za one koji se nastoje zabranjenog čuvati. Zar ne razumijete?!",""
  6,33,"Mi znamo da tebe zaista žalosti što oni govore. Oni, uistinu, ne smatraju da si lažac, nego nepravednici poriču Allahove riječi.",""
  6,34,"A poslanici su prije tebe lažnim smatrani, pa su trpjeli što su ih u laž ugonili i mučili sve dok im ne bi došla pomoć Naša – a nitko ne može Allahove riječi zamijeniti – i do tebe su doprle o poslanicima neke vijesti.",""
  6,35,"Ako je tebi teško to što se oni okreću, onda, ako možeš, potraži kakav otvor u Zemlji ili kakve ljestve za nebo, pa im donesi drugi znak?! Da Allah hoće, On bi ih sve na pravom putu sakupio; zato, nikako ne budi od onih koji ne znaju.",""
