quran[6]{c,v,t,f}:
  7,38,"Reći će On: ""Ulazite u Vatru sa zajednicama džina i ljudi koje su prije vas bile i nestale!"" I kad god neka zajednica uđe, proklinjat će onu sebi sličnu – za kojom se u nevjerovanju povela. A kad se svi u njemu iskupe, tada će oni iz druge reći za one iz prve: ""Gospodaru naš, ovi su nas u zabludu odveli, zato im daj dvostruku patnju u Vatri!"" ""Za sve će biti dvostruka,"" reći će On, ""ali vi ne znate!""",""
  7,39,"A oni iz prve reći će onima iz druge: ""Vi nemate nikakve prednosti nad nama! Zato iskusite patnju za ono što ste radili.""",""
  7,40,"Doista, onima koji ajete i znakove Naše budu poricali i prema njima se budu oholo odnosili – kapije nebeske neće se otvoriti, niti će oni u Raj ući sve dok se deva kroz iglene uši ne provuče! Eto tako ćemo Mi prestupnike kazniti.",""
  7,41,"Od paklene vatre će im ležaji, a i pokrivači, iznad njih biti. Eto, tako ćemo Mi nepravedne kazniti.",""
  7,42,"Oni koji budu vjerovali i dobra djela činili – a Mi nikog ne zadužujemo mimo njegovih mogućnosti, bit će stanovnici Raja, u njemu će vječno ostati.",""
  7,43,"Iz njihovih ćemo grudi zlobu odstraniti; ispod njih će rijeke teći i oni će govoriti: “Sva hvala neka je Allahu, Koji nas je uputio na ono zbog čega smo ovdje; mi se ne bismo sami na to uputili da nas Allah nije uputio, poslanici Gospodara našeg Istinu su donosili.” I doviknut će im se: “Taj ste Raj u nasljedstvo dobili za ono što ste činili!”",""
