quran[7]{c,v,t,f}:
  2,120,"Ni židovi, ni kršćani neće biti tobom zadovoljni sve dok ne budeš slijedio vjeru njihovu. Reci: ""Allahova Uputa jest Prava uputa!"" A ako bi se ti poveo za željama njihovim, nakon znanja koje si dobio, od Allaha te nitko ne bi mogao zaštititi, niti pomoći ti.",""
  2,121,"Oni kojima smo objavili Knjigu, pa je čitaju onako kako treba, to su oni koji u nju vjeruju. A oni koji u nju ne budu vjerovali, to su sigurni gubitnici.",""
  2,122,"O sinovi Izraelovi, sjetite se blagodati Mojih koje sam vam darovao, i da sam vas nad drugim svjetovima bio odlikovao.",""
  2,123,"I bojte se Dana kada nitko ni za koga neće moći ništa učiniti, kada se ni od koga otkup neće primiti, kada nikome zagovor neće koristiti i kada im nitko neće pomoći.",""
  2,124,"I kada je Abrahama Gospodar njegov s nekoliko riječi na iskušenje stavio, pa ih je on potpuno izvršio, Allah je rekao: ""Učinit ću da ti budeš ljudima vođa."" On je upitao: ""A i neki iz mog potomstva?"" Odgovorio mu je: ""Obećanje Moje ne obuhvata nepravedne!""",""
  2,125,"I kada Mi Kabu učinismo utočištem i sigurnim mjestom za ljude: ""Neka vam mjesto na kojem je Abraham stajao bude prostor gdje ćete molitvu obavljati!"" I Abrahamu i Išmaelu stavili smo u obavezu: ""Kabu Moju vas dvojica očistite za one koji je budu obilazili, za one koji u njoj budu boravili i molitvu budu obavljali.""",""
  2,126,"A kada je Abraham zamolio: ""Gospodaru moj, učini ovo mjesto sigurnim boravištem i snabdij plodovima stanovnike njegove, one između njih koji budu u Allaha i Posljednji dan vjerovali!"" On je rekao: ""Onome koji ne bude vjerovao, dat ću da neko vrijeme uživa, a onda ću ga prisiliti da u patnju vatrenu uđe. A užasno je to konačno odredište!""",""
