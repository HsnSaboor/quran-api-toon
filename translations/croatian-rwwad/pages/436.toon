quran[7]{c,v,t,f}:
  35,12,"Ni dva mora nisu jednaka: jedno je slatko i prijatno – voda mu se lako pije, a drugo je slano i gorko. Vi iz svakog jedete svježe meso i vadite nakit kojim se kitite. Ti vidiš lađe kako po njemu sijeku vodu da stječete iz obilja njegova, da biste bili zahvalni.",""
  35,13,"On uvodi noć u dan i uvodi dan u noć, On je podčinio Sunce i Mjesec – svako plovi do roka određenog; to vam je, eto, Allah, Gospodar vaš; sve je u posjedu Njegovom! A oni koje, pored Njega, molite ne posjeduju ništa, ni koliko je opna na hurminoj košpici.",""
  35,14,"Ako im se molite, ne čuju vašu molbu. A da i čuju, ne bi vam se odazvali. Na Sudnjem danu će poreći da ste ih Njemu ravnim smatrali. I nitko te neće obavijestiti kao Onaj Koji zna.",""
  35,15,"O ljudi, vi ste siromasi, vi trebate Allaha, a Allah je nezavisan i hvale dostojan.",""
  35,16,"Ako On hoće, uklonit će vas i nova stvorenja dovesti.",""
  35,17,"To Allahu nije teško.",""
  35,18,"I nijedan grešnik neće tuđe grijehe nositi; ako grijesima pretovareni pozove da mu oni budu poneseni, nitko mu ih neće ponijeti, pa ni bližnji. A ti ćeš upozoriti samo one koji se Gospodara svoga boje i kada ih nitko ne vidi, i koji obavljaju molitvu – onaj tko se očisti, očistio se za svoje dobro – a kod Allaha je konačno odredište!",""
