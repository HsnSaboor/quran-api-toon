quran[8]{c,v,t,f}:
  2,30,"A kada Gospodar tvoj reče melecima: ""Ja ću na Zemlji nasljednika – halifu postaviti!"" oni upitaše: ""Zar ćeš na Zemlji postaviti onoga koji će na njoj nered širiti i krv prolijevati?! A mi Tebe veličamo hvalom i kako Tebi dolikuje štujemo."" On reče: ""Ja, doista, znam ono što vi ne znate.""",""
  2,31,"I pouči On Adama nazivima svih stvari, a onda ih predoči melecima i reče: ""Kažite Mi nazive njihove, ako istinu govorite!""",""
  2,32,"""Uzvišen si,"" rekoše oni, ""mi znamo samo ono čemu si nas Ti poučio! Zasigurno si Ti Sveznajući i Mudri.""",""
  2,33,"""O Adame,"" reče On, ""kaži im nazive njihove!"" I kada im on kaza nazive njihove, Allah reče: ""Zar vam nisam rekao da samo Ja znam tajne nebesa i Zemlje i da samo Ja znam ono što pokazujete i što krijete?""",""
  2,34,"A kad rekosmo melecima: ""Sedždu učinite Adamu!"" oni sedždu učiniše svi izuzev Iblisa. On ne htjede i uzoholi se, a nevjernik bio je.",""
  2,35,"I Mi rekosmo: ""O Adame, nastanite se ti i supruga tvoja u rajskim vrtovima i jedite u njima gdje god želite, ali se ovome drvetu ne približavajte da ne budete od nepravednih.""",""
  2,36,"Ali, sotona ih navede na grijeh zbog tog drveta i izvede ih iz onoga u čemu su bili. ""Siđite!"" rekosmo Mi. ""Jedni drugima bit ćete neprijatelji. Do određenog vremena na Zemlji je vaše boravište i uživanje do određenog roka.""",""
  2,37,"I Adam primi neke riječi od Gospodara svoga, pa mu On oprosti; On, doista, mnogo pokajanje prima i milostiv je.",""
