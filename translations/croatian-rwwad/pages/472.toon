quran[9]{c,v,t,f}:
  40,41,"O narode moj, što je ovo!? Ja vas pozivam da vas spasim, a vi mene pozivate u Vatru,",""
  40,42,"pozivate me da ne vjerujem u Allaha i da prihvatim Njemu ravnim onog o kome baš ništa ne znam, a ja vas pozivam Silnom, Onom Koji mnogo prašta.",""
  40,43,"Nema nimalo sumnje u to da se ono čemu vi mene pozivate neće nikom ni na ovom ni na onom svijetu odazvati, i da je naš povratak Allahu i da će oni koji su pretjerivali stanovnici u Ognju biti.",""
  40,44,"Tad ćete se sigurno mojih riječi sjetiti! A ja Allahu prepuštam svoj slučaj. Allah, uistinu, robove Svoje vidi.”",""
  40,45,"I Allah ga je sačuvao od zala onog što su spletkarili, a faraonove pristalice zla patnja zadesi,",""
  40,46,"oni će se ujutro i navečer u vatri pržiti. A kad nastupi Čas: “Uvedite faraonove ljude u patnju najtežu!”",""
  40,47,"I kad se u Vatri budu prepirali, pa oni koji su bili potlačeni reknu glavešinama svojim: “Mi smo se za vama povodili, možete li nas makar malo Vatre osloboditi?”",""
  40,48,"Onda će glavešine reći: “Evo nas, svi smo u njoj, jer Allah je presudio robovima Svojim.”",""
  40,49,"I oni koji će u Vatri biti govorit će stražarima paklenim: “Zamolite Gospodara svog da nam bar jedan dan patnju ublaži!”",""
