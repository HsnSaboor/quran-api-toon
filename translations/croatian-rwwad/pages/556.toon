quran[9]{c,v,t,f}:
  64,1,"Allaha slavi i veliča sve što je na nebesima i sve što je na Zemlji. Njemu sva vlast i Njemu sva pohvala pripada; On nad svime ima moć!",""
  64,2,"On je Onaj Koji vas stvara, pa ima među vama i nevjernika, a ima među vama i vjernika. Sve što vi radite Allah dobro vidi.",""
  64,3,"On je nebesa i Zemlju s Istinom stvorio i uobličio vas i likove vaše čini najljepšim, i kod Njega je konačno odredište.",""
  64,4,"On zna što na nebesima i na Zemlji postoji i zna što krijete i što pokazujete! Allah dobro zna što grudi kriju.",""
  64,5,"Nije li do vas doprla vijest o onima koji još davno nisu vjerovali, pa su kobnost postupka svoga iskusili – a još ih i kazna bolna čeka?",""
  64,6,"To je zato što su govorili, kad su im poslanici njihovi jasne dokaze donosili: “Zar da nas ljudi upućuju?” Pa nisu vjerovali i okretali su se; a Allahu nije nitko potreban, Allah je neovisan i hvaljen!",""
  64,7,"Nevjernici misle da neće biti oživljeni. Reci: “Hoćete, Gospodara mi moga, sigurno ćete biti oživljeni, pa ćete o onom što ste radili, doista, biti obaviješteni!” a to je Allahu lako.",""
  64,8,"Zato, vjerujte u Allaha i Poslanika Njegova i u Svjetlo koje objavljujemo, a Allah u potpunosti zna ono što vi radite.",""
  64,9,"Na Dan kad vas On sakupi, na Dan zbora, to je Dan međusobne obmane. Tko bude vjerovao i dobra djela činio, On će mu prekriti loša djela njegova i uvest će ga u rajske bašče, kroz koje rijeke teku, u njima će vječno, zanavijek boraviti. To će uspjeh veliki biti!",""
