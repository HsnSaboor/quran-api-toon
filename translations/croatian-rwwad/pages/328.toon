quran[9]{c,v,t,f}:
  21,73,"I učinismo ih vođama da upućuju prema zapovijedi Našoj, i objavismo im da čine dobra djela, i da molitvu obavljaju, i da zekat udjeljuju, i samo su Nas obožavali.",""
  21,74,"I Lotu mudrost i znanje dadosmo i iz grada ga, u kome su stanovnici njegovi odvratne stvari činili, izbavismo – to, uistinu, bijaše narod razvratan i zao,",""
  21,75,"i u milost Našu ga uvedosmo; on je, doista, od onih dobrih.",""
  21,76,"I Noi se, kad u davno vrijeme zavapi, odazvasmo i njega i čeljad njegovu od jada velikog spasismo,",""
  21,77,"i od naroda ga, koji je smatrao neistinitim dokaze Naše, zaštitismo. To bijahu opaki ljudi, pa ih sve potopismo.",""
  21,78,"I Davidu i Solomonu, kad su sudili o usjevu što su ga noću ovce nečije opasle – i Mi smo bili svjedoci suđenju njihovu,",""
  21,79,"i učinismo da Solomon pronikne u to, a obojici smo mudrost i znanje dali. I podčinismo planine i ptice da s Davidom Allaha slave – sve to Mi smo učinili.",""
  21,80,"I naučismo ga da izrađuje pancire za vas da vas štite u borbi s neprijateljem – pa zašto niste zahvalni?",""
  21,81,"A Solomonu vjetar jaki poslušnim učinismo, po zapovijedi njegovoj je puhao prema zemlji koju smo blagoslovili, a Mi sve dobro znamo.",""
