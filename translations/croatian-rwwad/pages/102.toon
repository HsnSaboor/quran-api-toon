quran[7]{c,v,t,f}:
  4,148,"Allah ne voli da se o zlu glasno govori, to može samo onaj kome je nepravda učinjena. A Allah je Onaj Koji sve čuje i Onaj Koji sve zna.",""
  4,149,"Bilo da vi dobro djelo javno učinite, ili ga sakrijete, ili nepravdu oprostite – pa Allah je Onaj Koji stalno poništava grijehe i svemoćan je.",""
  4,150,"Oni koji u Allaha i poslanike Njegove ne vjeruju i žele između Allaha i poslanika Njegovih u vjerovanju napraviti razliku, te govore: ""U neke vjerujemo, a u neke ne vjerujemo"", i žele između to dvoje iznaći put neki,",""
  4,151,"oni su zbilja pravi nevjernici, a Mi smo nevjernicima pripremili ponižavajuću patnju.",""
  4,152,"A one koji u Allaha i poslanike Njegove vjeruju i ni jednoga od njih ne izdvajaju – On će, sigurno, nagraditi. A Allah je Onaj Koji oprašta grijehe i milostiv je.",""
  4,153,"Oni kojima je dana Knjiga traže od tebe da im s neba spustiš Knjigu. Pa od Mojsija su tražili i više od toga, kad su rekli: ""Pokaži nam Allaha!"" Pa ih je, zbog nepravde njihove munja ošinula. Poslije su, kada su im očigledni dokazi pokazani, tele za božanstvo prihvatili, ali smo i to oprostili, a Mojsiju smo protiv njih očiti dokaz dali.",""
  4,154,"I iznad njih smo brdo digli, zbog zavjeta koji su dali, i rekli smo im: ""Na kapiju pognutih glava uđite!"" I još smo rekli: ""Subotu ne oskrnavite!"" I od njih smo čvrsto obećanje uzeli.",""
