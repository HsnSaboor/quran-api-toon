quran[11]{c,v,t,f}:
  20,88,"Potom im je od nakita oblikovao tele koje je mukalo, i oni su onda rekli: “Ovo je vaš bog i Mojsijev bog, a on ga je zaboravio.”",""
  20,89,"Zar oni nisu vidjeli da im ono ni riječi ne odgovara i da od njih ne može nikakvu nevolju otkloniti niti im ikakvu korist pribaviti?",""
  20,90,"A njima je Aron još prije govorio: “O narode moj, vi ste njime samo u iskušenje dovedeni. Gospodar vaš je Milostivi, zato slijedite mene i slušajte naređenje moje!”",""
  20,91,"“Mi ćemo mu u obožavanju privrženi biti sve dok nam se ne vrati Mojsije”, rekoše oni.",""
  20,92,"“O Arone,” povika Mojsije, “što te je spriječilo, kad si ih vidio da su zalutali,",""
  20,93,"da za mnom nisi pošao? Zašto nisi naređenje moje poslušao?”",""
  20,94,"“O sine majke moje,” reče Aron, “ne hvataj me za bradu i za kosu moju! Ja sam se plašio da ti ne rekneš: ‘Razdor si među sinovima Izraelovim posijao i nisi postupio onako kako sam ti rekao.’”",""
  20,95,"“A što si ti to htio, o Samirija?” upita Mojsije.",""
  20,96,"“Ja sam vidio ono što oni nisu vidjeli”, odgovori on, “pa sam šaku zemlje ispod izaslanikove stope uzeo i to bacio – i eto tako je u mojoj duši ponikla zla misao.”",""
  20,97,"“E onda se gubi!” reče Mojsije. “Čitavog svog života govorit ćeš: ‘Neka me nitko ne dotiče!’ – a čeka te još i određeni čas koji te neće mimoići. Pogledaj samo ovog tvog ‘boga’ kojem si se klanjao; mi ćemo ga, sigurno, spaliti i po moru mu prah rasuti.",""
  20,98,"Vaš Bog je Allah, drugog boga osim Njega nema! On znanjem sve obuhvata.”",""
