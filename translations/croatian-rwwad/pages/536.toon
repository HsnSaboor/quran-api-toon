quran[26]{c,v,t,f}:
  56,51,"i tada ćete vi, o zabludjeli, koji poričete oživljavanje,",""
  56,52,"sigurno, s drveta zekkum jesti,",""
  56,53,"i njime ćete trbuhe puniti,",""
  56,54,"pa zatim na to vodu ključalu piti,",""
  56,55,"poput deva koje ne mogu žeđ ugasiti.",""
  56,56,"To će im na Dan polaganja računa ugošćenje biti!",""
  56,57,"Mi smo vas stvorili – pa zašto ne povjerujete?",""
  56,58,"Što mislite: sjemenu koje ubacujete",""
  56,59,"dajete li vi oblik ili Mi to činimo?",""
  56,60,"Mi određujemo kad će tko od vas umrijeti i nitko Nas ne može spriječiti",""
  56,61,"da likove vaše izmijenimo i da vas iznova u likovima koje vi ne poznajete stvorimo.",""
  56,62,"Poznato vam je kako ste prvi put stvoreni, pa zašto se ne urazumite?",""
  56,63,"Što mislite: što biva s onim što posijete?",""
  56,64,"Dajete li mu vi snagu da niče ili to Mi činimo?",""
  56,65,"Ako hoćemo, možemo ga u suho raslinje pretvoriti, pa biste se snebivali:",""
  56,66,"“Mi smo, doista, oštećeni,",""
  56,67,"čak smo svega lišeni!”",""
  56,68,"Što mislite: vodu koju pijete –",""
  56,69,"Spuštate li ju vi ili je Mi iz oblaka spuštamo?",""
  56,70,"Ako želimo, možemo je slanom učiniti – pa zašto niste zahvalni?",""
  56,71,"Što mislite: vatru koju palite –",""
  56,72,"stvaramo li drvo za nju Mi ili vi?",""
  56,73,"Mi činimo da ona podsjeća i da bude korisna putnicima kada konače;",""
  56,74,"zato slavi i veličaj ime Gospodara svoga Veličanstvenog!",""
  56,75,"I kunem se položajima zvijezda,",""
  56,76,"a to je, da znate, zakletva velika!",""
