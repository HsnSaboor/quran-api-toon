quran[8]{c,v,t,f}:
  57,4,"On je Onaj Koji je i nebesa i Zemlju za šest dana stvorio, a zatim se nad Aršom uzvisio; On zna što u zemlju ulazi i što iz nje izlazi i što s neba silazi i što se prema njemu diže, On je s vama gdje god bili, i sve što radite Allah vidi.",""
  57,5,"Njegova je vlast na nebesima i na Zemlji, i Allahu će se sve vratiti!",""
  57,6,"On uvodi noć u dan i dan u noć, i On zna što se u grudima skriva.",""
  57,7,"Vjerujte u Allaha i Poslanika Njegova i udjeljujte iz onoga što vam je dao da naslijedite, jer one od vas koji budu vjerovali i udjeljivali čeka nagrada velika.",""
  57,8,"Kako da ne vjerujete u Allaha, a Poslanik vas zove da vjerujete u Gospodara svoga – a On je od vas već zavjet uzeo – ako ste vjernici.",""
  57,9,"On robu Svome objavljuje jasne ajete da bi vas iz tmina na svjetlo izveo – a Allah je, uistinu, prema vama milosrdan i milostiv.",""
  57,10,"I kako da ne trošite na Allahovu putu, a Allahu pripada nasljedstvo nebesa i Zemlje?! Nisu jednaki oni među vama koji su davali priloge prije pobjede i osobno se borili – oni su na višem stupnju od onih koji su poslije davali priloge i osobno se borili, a Allah svima obećava nagradu najljepšu; Allah u potpunosti zna ono što radite.",""
  57,11,"Tko je taj tko će Allahu lijep zajam dati da bi mu ga On mnogostruko vratio, a uz to će on i nagradu divnu imati?",""
