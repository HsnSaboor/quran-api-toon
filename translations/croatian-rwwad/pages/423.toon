quran[8]{c,v,t,f}:
  33,36,"Kad Allah i Poslanik Njegov nešto odrede, onda ni vjernik ni vjernica nemaju pravo po svom nahođenju postupiti. A tko Allaha i Njegovog Poslanika ne posluša, taj je sigurno skrenuo s Pravog puta.",""
  33,37,"A kad ti reče onome kome je Allah milost darovao i kome si i ti dobro učinio: “Zadrži suprugu svoju i boj se Allaha!” u sebi si skrivao ono što će Allah objelodaniti i ljudi si se bojao, a preče je da se Allaha bojiš. I pošto je Zejdova potreba za njom prestala i on se od nje razveo, Mi smo je za tebe udali kako se vjernici ne bi ustručavali više da se žene ženama posinaka svojih kad se oni od njih razvedu. A Allahova se zapovijed izvršava!",""
  33,38,"Vjerovjesniku nije grijeh učiniti ono što mu Allah naloži, jer takav je bio Allahov propis i za one koji su prije bili i nestali – a Allahova zapovijed je odredba konačna –",""
  33,39,"za one koji su Allahove poslanice dostavljali i od Njega strahovali, i koji se nikog, osim Allaha, nisu bojali. A dovoljno je to što će se pred Allahom račun polagati!",""
  33,40,"Muhammed nije roditelj nijednom od vaših ljudi, nego je Allahov Poslanik i posljednji Vjerovjesnik – a Allah sve dobro zna.",""
  33,41,"O vjernici, često Allaha spominjite i hvalite,",""
  33,42,"i ujutro i navečer Ga veličajte.",""
  33,43,"On vas blagosilja, a i anđeli Njegovi, da bi vas iz tmina na svjetlo izveo – On je prema vjernicima samilostan.",""
