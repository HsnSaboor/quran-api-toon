quran[8]{c,v,t,f}:
  8,26,"I sjetite se kad vas je bilo malo, kad ste na zemlji bili potlačeni – bojali ste se da vas ljudi ne pohvataju, pa vam je On sklonište dao i Svojom pomoći vas ojačao i ljepotama vas opskrbio da biste bili zahvalni.",""
  8,27,"O vjernici, Allaha i Poslanika ne varajte i svjesno međusobno povjerenje ne proigravajte.",""
  8,28,"I neka znate da su imetci vaši i djeca vaša samo iskušenje, i da je samo u Allaha nagrada velika.",""
  8,29,"O vi koji vjerujete, ako se budete Allaha bojali, On će vam ono što istinu od neistine razdvaja dati i preko ružnih postupaka vaših će preći i oprostiti vam. A Allahova je dobrota neizmjerna.",""
  8,30,"I kad su ti nevjernici zamke pleli da bi te u tamnicu bacili ili da bi te ubili, ili da bi te prognali; oni su zamke pleli pa je i Allah njima zamke pleo, a Allah najbolje zamke plete.",""
  8,31,"Kada im se ajeti Naši čitaju, govore: ""Već smo čuli! Da hoćemo, i mi bismo tako nešto rekli; to su samo izmišljotine naroda drevnih.""",""
  8,32,"A kad su oni rekli: ""Bože, ako je ovo zbilja istina Tvoja, Ti pusti na nas kamenje s neba kao kišu ili nam pošalji patnju bolnu!""",""
  8,33,"Allah ih nije kaznio dok si ti među njima bio; i Allah ih neće kazniti sve dok oni za oprost mole.",""
