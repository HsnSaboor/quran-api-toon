quran[7]{c,v,t,f}:
  29,24,"Odgovor naroda njegova bijaše: “Ubijte ga ili spalite!” ali Allah ga je iz vatre izbavio. To su, uistinu, dokazi za narod koji vjeruje.",""
  29,25,"“Vi ste”, reče on, “mimo Allaha kumire prihvatili da biste u životu na ovom svijetu međusobne prijateljske odnose održavali, a poslije, na Sudnjem danu, jedni drugih ćete se odricati i jedni druge ćete proklinjati, Vatra će vaše boravište biti i nitko vam u pomoć neće moći priteći.”",""
  29,26,"I Lot mu jedini povjerova! A Abraham reče: “Ja se selim onamo kuda mi je Gospodar moj naredio, jer je On, uistinu, silan i mudar.”",""
  29,27,"I Mi smo mu Izaka i Jakova podarili i među potomcima njegovim vjerovjesništvo i Knjigu dali; njemu smo na ovome svijetu njegovu nagradu dali, a na onome svijetu će, doista, među čestitim biti.",""
  29,28,"I sjeti se Lota. Kada narodu svome reče: “Vi činite takav razvrat kakav prije vas nitko od svih svjetova nije činio,",""
  29,29,"s muškarcima općite, po drumovima presrećete i na skupovima svojim najodvratnije stvari činite.” A odgovor naroda njegova bijaše: “Učini da nas Allahova kazna stigne, ako istinu govoriš!”",""
  29,30,"“Gospodaru moj,” reče on, “pomozi mi protiv iskvarenih ljudi!”",""
