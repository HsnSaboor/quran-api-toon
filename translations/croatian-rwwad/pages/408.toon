quran[9]{c,v,t,f}:
  30,33,"A kad ljude nevolja snađe, oni se Gospodaru svom pokajnički obraćaju, a poslije, kad im On dadne da okuse milost Njegovu, odjednom neki od njih Gospodaru svom druge ravnim smatraju,",""
  30,34,"da bi bili nezahvalni na onom što im Mi dajemo. Pa uživajte, a saznat ćete!",""
  30,35,"Zar smo im Mi poslali kakav dokaz koji govori u prilog onih koje Njemu ravnim smatraju?",""
  30,36,"Kad dopustimo ljudima da se blagodatima naslađuju, oni im se obraduju, a kad ih pogodi nevolja, zbog onog što su ruke njihove činile, odjednom očajavaju.",""
  30,37,"Zar oni ne vide da Allah u obilju daje opskrbu onome kome On hoće i da je uskraćuje?! To su, uistinu, znakovi za ljude koji vjeruju.",""
  30,38,"Pa daj bližnjem pravo njegovo, i siromahu, i putniku namjerniku. To je bolje za one koji žele lice Allahovo. To su oni uspješni.",""
  30,39,"A ono što dajete da se uveća imovinom drugih ljudi neće se kod Allaha uvećati, a zekat koji udijelite iz želje za licem Allahovim – upravo takvi će nagradu svoju umnogostručiti.",""
  30,40,"Allah vas stvara i opskrbljuje. On će vam život oduzeti i na kraju vas oživiti. Postoji li ijedno božanstvo vaše koje bilo što od toga čini? Uzvišen neka je On i vrlo visoko iznad onih koje Njemu smatraju ravnim!",""
  30,41,"Nered se pojavio na kopnu i na moru zbog onog što ljudske ruke urade, da bi im On dao da iskuse kaznu za nešto od onoga što urade, ne bi li se iz grijeha povratili.",""
