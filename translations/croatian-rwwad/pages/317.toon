quran[11]{c,v,t,f}:
  20,77,"I Mi objavismo Mojsiju: “Noću izvedi robove Moje i s njima suhim putem kroz more prođi, ne strahujući da će te oni stići i da ćeš se utopiti.”",""
  20,78,"A faraon je za njima s vojskama svojim krenuo, ali su ih valovi mora prekrili,",""
  20,79,"a faraon je narod svoj u zabludu odveo, a nije na Pravi put izveo.",""
  20,80,"O sinovi Izraelovi, Mi smo vas od neprijatelja vašeg izbavili, i na desnu stranu Tura vas doveli, i manu i prepelice vam slali.",""
  20,81,"“Jedite ukusna jela kojima vas opskrbljujemo i ne budite u tome obijesni da vas ne bi snašla srdžba Moja; a koga snađe srdžba Moja – nastradao je!",""
  20,82,"Ja ću sigurno oprostiti onom koji se pokaje i uzvjeruje i dobra djela čini i koji zatim na Pravom putu istraje.”",""
  20,83,"“A zašto si prije naroda svog požurio, o Mojsije?”",""
  20,84,"“Evo idu za mnom,” odgovori on, “a požurio sam Tebi, Gospodaru moj, da budeš zadovoljan.”",""
  20,85,"“Mi smo narod tvoj poslije tvoga odlaska u iskušenje doveli,” reče On, “njega je zaveo Samirija.”",""
  20,86,"I Mojsije se narodu svome vrati srdit i žalostan. “O narode moj,” reče, “zar vam Gospodar vaš nije dao lijepo obećanje? Zar vam se vrijeme oduljilo ili hoćete da vas stigne srdžba Gospodara vašeg, pa se zato niste držali obećanja koje ste mi dali!”",""
  20,87,"“Nismo od svoje volje prekršili obećanje koje smo ti dali”, odgovoriše. “Bili smo natovareni teretima, nakitom faraonova naroda, pa smo to pobacali.” A to je uradio i Samirija.",""
