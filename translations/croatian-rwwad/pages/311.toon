quran[19]{c,v,t,f}:
  19,77,"Zar nisi vidio onoga koji u dokaze Naše ne vjeruje i govori: “Zacijelo će mi biti dato bogatstvo i djeca!”",""
  19,78,"Ili je on budućnost prozreo ili je od Milostivog obećanje primio?",""
  19,79,"Nijedno! Mi ćemo ono što on govori zapisati i patnju mu veoma produžiti,",""
  19,80,"a Mi ga naslijeđujemo u onom što govori, i sam samcat će Nam se vratiti.",""
  19,81,"Oni kao zagovornike nekakva božanstva, a ne Allaha, uzimaju.",""
  19,82,"A ne valja tako! Božanstva će poreći da su ih obožavali, i bit će im protivnici.",""
  19,83,"Zar ne vidiš da Mi nevjernike vrazima prepuštamo da ih što više na zlo navraćaju?",""
  19,84,"Zato ne traži da što prije stradaju, Mi im polako dane odbrojavamo!",""
  19,85,"Onoga Dana kad čestite kao uzvanike pred Milostivim sakupimo,",""
  19,86,"a kad u Pakao žedne grešnike potjeramo,",""
  19,87,"neće se moći ni za koga zauzimati, osim onog kome Milostivi dopusti.",""
  19,88,"Oni govore: “Milostivi je uzeo dijete!”",""
  19,89,"Vi, doista, nešto odvratno govorite!",""
  19,90,"Gotovo da se nebesa raspadnu, a Zemlja provali i planine zdrobe,",""
  19,91,"što Milostivom pripisuju dijete.",""
  19,92,"Nezamislivo je da Milostivi ima dijete.",""
  19,93,"Svi će, i oni na nebesima i oni na Zemlji, kao robovi u Milostivog tražiti utočište!",""
  19,94,"On ih je sve zapamtio i točno izbrojio,",""
  19,95,"i svi će Mu na Sudnjem danu doći pojedinačno.",""
