quran[11]{c,v,t,f}:
  17,76,"A oni su te toliko na zemlji uznemiravali da bi te iz nje istjerali, ali tad ni oni u njoj ne bi dugo, poslije tebe, ostali,",""
  17,77,"jer tako je bilo sa svima onima koji su poslanike protjerali, koje smo prije tebe poslali, i ni ti nećeš naići na odstupanje od zakona Našeg.",""
  17,78,"Obavljaj molitvu kad Sunce s polovine neba krene, pa do noćne tmine, i molitvu u zoru, jer molitvi u zoru mnogi prisustvuju.",""
  17,79,"I bdij dio noći u molitvi – tebi dodatnoj; na onome svijetu Gospodar tvoj će te na hvaljeni položaj postaviti.",""
  17,80,"I reci: ""Gospodaru moj, uvedi me uvodom Istine i izvedi me ishodom Istine! I daruj mi od Sebe moć koja će mi pomoći!""",""
  17,81,"I reci: “Došla je istina, a nestalo je laži – laž, zaista, nestaje!”",""
  17,82,"Mi objavljujemo u Kuranu ono što je lijek i milost vjernicima, a nevjernicima on samo povećava propast.",""
  17,83,"Kad čovjeku kakvu blagodat darujemo, on se okreće i oholo udaljava, a kad ga zadesi zlo, onda očajava.",""
  17,84,"Reci: “Svatko po svom radi, a samo Gospodar vaš zna tko je na Pravom putu.”",""
  17,85,"Pitaju te o duši. Reci: “Što je duša samo Gospodar moj zna, a vama je dato samo malo znanja.”",""
  17,86,"A da hoćemo, Mi bismo učinili da iščezne ono što smo ti objavili, i ti, poslije, ne bi nikog našao tko bi ti protiv Nas pomogao,",""
