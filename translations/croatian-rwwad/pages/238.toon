quran[8]{c,v,t,f}:
  12,23,"I poče ga na grijeh navoditi ona u čijoj je kući bio, pa zaključa sva vrata i reče: ""Dođi!"" ""Allahovu zaštitu tražim,"" uzviknu on, ""gospodar me moj lijepo pazi; a nepravedni neće nikad uspjeti!""",""
  12,24,"I ona je bila poželjela njega, a i on bi nju poželio da od Gospodara svoga nije jasan znak ugledao – tako bi, da odvratimo od njega zlo i blud. Uistinu je on među Našim odabranim robovima.",""
  12,25,"I njih dvoje prema vratima potrčaše – a ona razdera straga košulju njegovu – i muža njezina kraj vrata zatekoše. ""Kakvu kaznu zaslužuje onaj koji je htio ženi tvojoj zlo učiniti"", reče ona, ""ako ne tamnicu ili kaznu bolnu?""",""
  12,26,"""Ona je pokušala da me zavede"", reče Josip. I posvjedoči jedan svjedok iz porodice njene: ""Ako je košulja njegova sprijeda razderana, onda ona istinu govori, a on je među lažljivcima,",""
  12,27,"a ako je košulja njegova straga razderana, onda ona laže, a on govori istinu.""",""
  12,28,"I kad on vidje da je košulja njegova straga razderana, reče: ""To je jedno od vaših – ženskih lukavstava; vaša lukavstva su, zaista, velika!",""
  12,29,"Ti, Josipe, zaboravi i ne spominji ovo, a ti traži oproštenje za grijeh svoj; ti si, uistinu, jedna od grešnica bila!”",""
  12,30,"I žene u gradu počeše govorkati: ""Velikaševa supruga zavodi mladića, slugu svoga, u njega se ludo zaljubila! Mi mislimo da je ona u zabludi očitoj.""",""
