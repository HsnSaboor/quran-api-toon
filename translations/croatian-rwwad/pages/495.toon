quran[16]{c,v,t,f}:
  43,74,"Doista će prestupnici u patnji paklenoj vječno ostati,",""
  43,75,"ona im neće ublažena biti i nikakve nade u spas neće imati. Oni će u njoj očajni biti.",""
  43,76,"Nismo im Mi nepravdu učinili, nego su oni baš nepravedni bili.",""
  43,77,"Oni će dozivati: “O Malik! Neka nas Gospodar tvoj dokrajči!” a on će reći: “Doista vi tu ostajete!”",""
  43,78,"Mi smo vam slali Istinu, ali većina vas istinu prezire.",""
  43,79,"Ako oni pletu zamke, i Mi ćemo zamke njima postaviti.",""
  43,80,"Zar oni misle da Mi ne čujemo što oni nasamo razgovaraju i kako se među sobom dogovaraju? Čujemo Mi, a izaslanici Naši, koji su uz njih, zapisuju.",""
  43,81,"Reci: “Kad bi Svemilosni imao dijete, ja bih Ga i tada prvi obožavao!”",""
  43,82,"Neka je slavljen i uzvišen Gospodar nebesa i Zemlje, i Gospodar Arša, od onoga kako Ga oni opisuju!",""
  43,83,"Pa, ti ih ostavi neka se upuštaju u zabludu i zabavljaju dok ne dožive Dan kojim im se prijeti.",""
  43,84,"On je Onaj Koji je i na nebu Bog, a i na Zemlji Bog. On je Mudri i Sveznajući!",""
  43,85,"I neka je uzvišen Onaj Čija je vlast na nebesima i na Zemlji, i između njih, On jedini zna kada će Smak svijeta biti i Njemu ćete se svi vratiti!",""
  43,86,"Oni koje oni, pored Njega, mole – neće se moći za druge zauzimati; moći će samo oni koji Istinu priznaju, oni koji znaju.",""
  43,87,"A ako ih zapitaš tko ih je stvorio, sigurno će reći: “Allah!” Pa kuda se, onda, odmeću?!",""
  43,88,"A Poslanik reče: “Gospodaru moj, ovo su, zaista, ljudi koji ne vjeruju!”",""
  43,89,"Pa ti se okreni od njih i reci: “Selam!” Sigurno će oni znati!",""
