quran[7]{c,v,t,f}:
  17,1,"Uzvišen neka je Onaj Koji je u jednom času noći preveo Svog roba iz Hrama časnog u Hram daleki, čiju smo okolinu blagoslovili kako bismo mu neka znamenja Naša pokazali. On, uistinu, sve čuje i sve vidi.",""
  17,2,"A Mojsiju smo Knjigu dali i uputom je sinovima Izraelovim učinili: “Osim Mene zaštitnika ne tražite,",""
  17,3,"o potomci onih koje smo sa Noom nosili!” On je, doista, bio rob zahvalni.",""
  17,4,"I Mi smo u Knjizi objavili sinovima Izraelovim: “Vi ćete, doista, dva puta nered na Zemlji učiniti i preko mjere oholi postati.",""
  17,5,"I kad dođe vrijeme prve od dvije prijetnje, poslat ćemo protiv vas robove Naše, silno moćne, oni će uzduž i poprijeko zemlju vašu pregaziti, i prijetnja će se ispuniti.",""
  17,6,"Zatim ćemo vam dati pobjedu protiv njih i pomoći ćemo vas imetcima i sinovima i učinit ćemo vas brojnijim.",""
  17,7,"Sve što činite – činite sebi, dobro i zlo. A kad dođe vrijeme druge prijetnje, poslat ćemo ih da na licima vašim tugu i jad ostave i da u Hram kao i prvi put, ponovo provale i da sve što osvoje do temelja poruše.",""
