quran[15]{c,v,t,f}:
  23,90,"Da, Mi im istinu donosimo, a oni su zaista lažljivci.",""
  23,91,"Allah nije uzeo Sebi sina, i s Njime nema drugog boga! Inače, svaki bi bog, s onim što je stvorio, radio što bi htio, i jedan drugog bi pobjeđivao. – Uzvišen neka je Allah Koji je daleko od onog što oni iznose,",""
  23,92,"Koji zna i nevidljivi i vidljivi svijet i On je vrlo visoko iznad onih koje Njemu ravnim smatraju!",""
  23,93,"Reci: “Gospodaru moj, ako mi hoćeš pokazati ono čime se njima prijeti,",""
  23,94,"onda me, Gospodaru moj, ne ostavi s narodom nepravednim!”",""
  23,95,"A Mi ti, zaista,možemo pokazati ono čime im prijetimo.",""
  23,96,"Ti lijepim na zlo uzvrati, Mi dobro znamo šta oni iznose,",""
  23,97,"i reci: “Tebi se ja, Gospodaru moj, obraćam za zaštitu od priviđenja sotonskih,",""
  23,98,"i Tebi se, Gospodaru moj, obraćam da me od njihova prisustva zaštitiš!”",""
  23,99,"Kad nekom od njih smrt dođe, on uzvikne: “Gospodaru moj, povrati me,",""
  23,100,"da uradim kakvo dobro u onom što sam ostavio!” Nikad! To su riječi koje će on uzalud govoriti – pred njima će prepreka biti sve do Dana kad će oživljeni biti.",""
  23,101,"Pa kad se u rog puhne, tad rodbinskih veza među njima neće biti i jedni druge neće ništa pitati.",""
  23,102,"Oni čija dobra djela budu teška, oni će želje svoje ostvariti,",""
  23,103,"a oni čija dobra djela budu laka, oni će posve izgubljeni biti, u Paklu će vječno boraviti,",""
  23,104,"vatra će im lica pržiti i iskeženih zuba će u njemu ostati.",""
