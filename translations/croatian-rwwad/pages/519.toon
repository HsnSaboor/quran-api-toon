quran[20]{c,v,t,f}:
  50,16,"Mi stvaramo čovjeka i znamo što mu sve duša njegova šapće, jer Mi smo njemu bliži od vratne žile kucavice.",""
  50,17,"Kad se dvojica sastanu i sjednu jedan s desne, a drugi s lijeve strane,",""
  50,18,"on ne izusti ni jednu riječ, a da pored njega nije prisutan onaj koji bdije.",""
  50,19,"Smrtne će muke zbilja doći – to je nešto od čega ne možeš pobjeći,",""
  50,20,"i u rog će se puhnuti, to je Dan kojim se prijeti.",""
  50,21,"I svatko će doći, a s njime i vodič i svjedok.",""
  50,22,"“Ti nisi mario za ovo, pa smo ti skinuli koprenu tvoju, danas ti je oštar vid.”",""
  50,23,"A drug će njegov reći: “Ovo što je kod mene spremno je.”",""
  50,24,"“Bacite vas dvojica u Pakao svakog nezahvalnika, inadžiju,",""
  50,25,"koji je branio da se čine dobra djela i koji je nasilnik i sumnjičav bio,",""
  50,26,"koji je pored Allaha u drugog boga vjerovao – zato ga bacite u patnju najtežu!”",""
  50,27,"A drug će njegov reći: “Gospodaru naš, ja ga nisam silom zaveo, sam je u velikoj zabludi bio.”",""
  50,28,"“Ne prepirite se preda Mnom,” reći će On, “još davno sam vam zaprijetio,",""
  50,29,"Moja se Riječ ne mijenja i Ja nisam prema robovima Svojim nepravičan.”",""
  50,30,"Na Dan kad upitamo Pakao: “Jesi li se napunio?” on će odgovoriti: “Ima li još?”",""
  50,31,"A Raj će biti primaknut čestitima, neće biti ni od jednog daleko.",""
  50,32,"“Ovo je ono što vam je obećano, svakom onom koji se kajao i čuvao,",""
  50,33,"koji se Milostivog bojao, iako Ga nije vidio, i koji je srce odano donio.",""
  50,34,"Uđite u njega, u miru, ovo je Dan vječni!”",""
  50,35,"U njemu će imati što god zažele – a od Nas i više.",""
