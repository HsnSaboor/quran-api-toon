quran[9]{c,v,t,f}:
  7,179,"Mi smo za Pakao mnoge džine i ljude stvorili; oni srca imaju – a njima ne shvaćaju, oni oči imaju – a njima ne vide, oni uši imaju – a njima ne čuju; oni su kao stoka, čak i gori – oni su baš nemarni.",""
  7,180,"Allah ima najljepša imena i vi Ga zovite tim imenima, a klonite se onih koji iskreću Njegova imena; kako budu radili, onako će biti kažnjeni!",""
  7,181,"A među onima koje stvaramo ima ljudi koji druge upućuju istini i koji prema njoj pravedno sude.",""
  7,182,"A one koji Naše ajete i znakove poriču Mi ćemo malo-pomalo, a da oni ni znati neće, u propast voditi.",""
  7,183,"I davat ću im vremena; zamka je Moja, doista čvrsta.",""
  7,184,"Pa zašto oni ne razmisle da Poslanik koji im je poslan nije lud; on je samo upozoritelj jasni.",""
  7,185,"I zašto oni ne promisle o carstvu nebesa i Zemlje i o svemu onome što je On stvorio, i da im se, možda, kraj primakao? Pa u koji će govor, ako ne u Kuran, vjerovati?",""
  7,186,"Koga Allah na stranputicu skrene, nitko ga ne može na Pravi put uputiti! On će ih ostaviti da u osionosti svojoj lutaju.",""
  7,187,"Pitaju te o Smaku svijeta, kada će se zbiti. Reci: ""To zna jedino Gospodar moj, On će ga u određeno vrijeme otkriti, a težak će biti nebesima i Zemlji, sasvim neočekivano će vam doći."" Pitaju te kao da ti o njemu nešto znaš. Reci: ""To samo Allah zna, ali većina ljudi ne zna.""",""
