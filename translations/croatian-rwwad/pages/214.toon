quran[11]{c,v,t,f}:
  10,43,"A ima među njima i onih koji te posmatraju, a možeš li ti uputiti na Pravi put slijepe, ako još i ne uviđaju?",""
  10,44,"Allah, zaista, nikakvu nepravdu ne čini ljudima, ljudi je sami sebi čine.",""
  10,45,"A na Dan kada ih On sakupi, učinit će im se da su boravili samo jedan kratki dio dana, i jedni druge će prepoznati. Izgubili su, zasigurno, oni koji su poricali da će pred Allaha stati i koji nisu Uputu slijedili!",""
  10,46,"Bilo da ti pokažemo dio onoga što im prijeteći obećavamo, bilo da te usmrtimo, Nama će se sve vratiti, a povrh toga Allah je svjedok onoga što oni rade.",""
  10,47,"Svaki je narod imao poslanika, i kad poslanik njihov dođe među njih, njima će biti pravedno presuđeno, nepravda im neće biti učinjena.",""
  10,48,"Oni govore: ""Kada će već jednom to prijeteće obećanje, ako istinu govorite?""",""
  10,49,"Reci: ""Sam od sebe ne mogu nikakvu štetu otkloniti, a ni neku korist sebi pribaviti; biva onako kako Allah hoće!"" Svaki narod ima rok određeni, a kad rok njegov dođe, ni za tren ga neće moći ni odložiti ni ubrzati.",""
  10,50,"Reci: ""Kažite vi meni: Ako će vas kazna Njegova noću ili danju zadesiti, zašto je onda požuruju zločinitelji?""",""
  10,51,"Zar ćete tek onda, kad se dogodi, u nju povjerovati?! Zar tek tada, a ranije ste je požurivali?!",""
  10,52,"Zatim će onima koji su nepravdu učinili rečeno biti: ""Iskusite patnju vječnu; jeste li izloženi kazni osim prema onome što ste činili?!""",""
  10,53,"Oni te zapitkuju: ""Da li je istina da će to biti?"" Reci: ""Jest, Gospodara mi moga, zaista je istina, i vi je nećete moći spriječiti.""",""
