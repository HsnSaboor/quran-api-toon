quran[11]{c,v,t,f}:
  21,91,"I spomeni onu koja je sačuvala čednost – djevičanstvo svoje, pa smo u nju Naš duh udahnuli, i nju i sina njezina učinili da budu svim svjetovima znamenje.",""
  21,92,"Doista, ova vaša vjera – jedna je vjera, a Ja sam – vaš Gospodar, pa Me obožavajte!",""
  21,93,"I oni su se između sebe u vjeri podvojili, a svi će se Nama vratiti.",""
  21,94,"Tko bude dobra djela činio i uz to vjernik bio, trud mu neće lišen nagrade ostati, jer smo ga, sigurno, Mi pribilježili.",""
  21,95,"A dopušteno nije da se stanovnici bilo kojeg naselja koje smo Mi uništili vrate!",""
  21,96,"I kad se oslobode Gog i Magog i kad se budu niz sve strmine žurno spuštali,",""
  21,97,"i približi se istinita prijetnja, tada će se pogledi nevjernika ukočiti. “Teško nama, mi smo prema ovom ravnodušni bili, mi smo sami sebi nepravdu učinili!”",""
  21,98,"I vi i oni koje pored Allaha obožavate bit ćete gorivo u Paklu, a u njega ćete, doista, ući.",""
  21,99,"Da su oni bogovi, ne bi u njega ušli, i svi će u njemu vječno boraviti.",""
  21,100,"U njemu će prigušeno uzdisati, u njemu ništa radosno neće čuti.",""
  21,101,"A oni kojima smo još prije lijepu nagradu obećali, oni će od njega daleko biti.",""
