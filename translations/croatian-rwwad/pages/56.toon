quran[7]{c,v,t,f}:
  3,46,"On će govoriti ljudima i u kolijevci, i kao odrastao, i on je jedan od dobrih!""",""
  3,47,"Ona reče: ""Gospodaru moj, kako ću ja imati dijete kada me muškarac nije dodirnuo?!"" ""Eto, tako"", reče, ""Allah stvara šta On hoće. Kada nešto odredi, On samo kaže: 'Budi!' i to biva.""",""
  3,48,"On će ga poučiti Knjizi i mudrosti, i Tori i Evanđelju.",""
  3,49,"I poslat će ga kao poslanika sinovima Izraelovim: ""Donio sam vam znak od Gospodara vašega: oblikovat ću vam od ilovače nešto poput ptice, i u nju puhnuti, pa će, Allahovom dozvolom, ptica biti; iscijelit ću slijepa od rođenja i gubava, i oživljavat ću mrtve dozvolom Allahovom; i kazivat ću vam što jedete i što u domovima vašim pohranjujete. U svemu tome ima dokaza za vas, ako vjernici budete.",""
  3,50,"Potvrđujući tako istinitost Tore, objavljene prije mene, i dopuštajući nešto što vam je bilo zabranjeno, ja vam donosim dokaz od Gospodara vašega. Pa Allaha se bojte, a meni pokorni budite!",""
  3,51,"Allah je doista i moj i vaš Gospodar i Njega obožavajte. To je Pravi put!",""
  3,52,"I kada je Isus osjetio da oni ne vjeruju, rekao je: ""Tko su pomagači moji na putu prema Allahu?"" ""Mi smo pomagači Allahovi,"" rekoše učenici, ""mi u Allaha vjerujemo, a ti budi svjedok da smo mi muslimani – predani.""",""
