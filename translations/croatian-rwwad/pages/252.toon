quran[10]{c,v,t,f}:
  13,19,"Zar je onaj koji zna da je istina ono što ti se objavljuje od Gospodara tvoga kao onaj koji je slijep?! A pouku primaju samo oni koji razum imaju,",""
  13,20,"oni koji obavezu prema Allahu ispunjavaju i ne krše obećanje;",""
  13,21,"i oni koji održavaju ono što je Allah naredio da se održava i Gospodara svoga se boje i užasa obračuna se plaše.",""
  13,22,"I oni koji trpe u želji za licem Gospodara svoga, i oni koji molitvu obavljaju, i koji od onoga što im dajemo i tajno i javno udjeljuju, i koji dobrim na zlo uzvraćaju – njima će lijep ishod ovoga svijeta pripasti, njih čeka najljepše prebivalište.",""
  13,23,"Vrtovi Edena u koje će ući i oni i roditelji njihovi i žene njihove i porod njihov – oni koji su bili čestiti – anđeli će im ulaziti na vrata svaka.",""
  13,24,"Selam neka je vama, zato što ste trpjeli, a divan li je ishod nakon ovoga svijeta!",""
  13,25,"A oni koji krše obećanje prema Allahu, nakon što su se na to čvrsto obavezali, i kidaju ono što je Allah naredio da se održava, i čine nered na Zemlji – njih čekaju prokletstvo i užas boravišta.",""
  13,26,"Kome hoće, Allah daje opskrbu u obilju, i uskraćuje. Oni se raduju životu na ovom svijetu, a život na ovom svijetu prema onome samo je prolazno uživanje.",""
  13,27,"Oni koji ne vjeruju govore: ""Zašto mu od Gospodara njegova nije spušten kakav znak?"" Reci: ""Allah odvodi na stranputicu onoga koga On hoće, a k Sebi upućuje onoga tko Mu se pokajnički obraća.""",""
  13,28,"One koji vjeruju i čija se srca, kad se Allah spomene, smiruju – a srca se, doista, kad se Allah spomene, smiruju.",""
