quran[16]{c,v,t}:
  7,105,"मेरे लिए यही योग्य है कि अल्लाह के विषय में सत्य के अतिरिक्त कोई बात न करूँ। मैं तुम्हारे पास तुम्हारे पालनहार की ओर से खुला प्रमाण लाया हूँ। इसलिए मेरे साथ बनी इस्राईल[1] को जाने दो।"
  7,106,"उसने कहाः यदि तुमकोई प्रमाण (चमत्कार) लाये हो, तो प्रस्तुत करो, यदि तुम सच्चे हो।"
  7,107,"फिर मूसा ने अपनी लाठी फेंकी, तो अकस्मात् वह एक अजगर बन गई।"
  7,108,"और अपना हाथ (जैब से) निकाला, तो वह देखने वालों के लिए चमक रहा था।"
  7,109,"फ़िर्औन की जाति के प्रमुखों ने कहाः वास्तव में, ये बड़ा दक्ष जादूगर है।"
  7,110,"वह तुम्हें, तुम्हारे देश से निकालना चाहता है। तो अब क्या आदेश देते हो"
  7,111,सबने कहाः उसे और उसके भाई (हारून) को अभी छोड़ दो और नगरों में एकत्र करने के लिए हरकारे भेजो।
  7,112,जो प्रत्येक दक्ष जादूगर को तुम्हारे पास लायें।
  7,113,"और जादूगर फ़िरऔन के पास आ गये। उन्होंने कहाः हमें निश्चय पुरस्कार मिलेगा, यदि हम ही विजय हो गये तो"
  7,114,फ़िर्औन ने कहाः हाँ! और तुम मेरे समीपवर्तियों में से भी हो जाओगे।
  7,115,जादूगरों ने कहाः हे मूसा! तुम (पहले) फेंकोगे या हमें फेंकना होगा
  7,116,"मूसा ने कहाः तुम्हीं फेंको। तो उन्होंने जब (रस्सियाँ) फेंकीं, तो लोंगों की आँखों पर जादू कर दिया और उन्हें भयभीत कर दिया और बहुत बड़ा जादू कर दिखाया।"
  7,117,तो हमने मूसा को वह़्यी की कि अपनी लाठी फेंको और वह अकस्मात् झूठे इन्द्रजाल को निगलने लगी।
  7,118,"अतः सत्य सिध्द हो गया और उनका बनाया मंत्र-तंत्र व्यर्थ होकर[1] रह गया।"
  7,119,अंततः वे प्राजित कर दिये गये और तुच्छ तथा अपमानित होकर रह गये।
  7,120,तथा सभी जादूगर (मूसा का सत्य) देखकर सज्दे में गिर गये।