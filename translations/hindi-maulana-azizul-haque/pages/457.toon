quran[22]{c,v,t}:
  38,62,"तथा (नारकी) कहेंगेः हमें क्या हुआ है कि हम कुछ लोगों को नहीं देख रहे हैं, जिनकी गणना हम बुरे लोगों में कर[1] रहे थे"
  38,63,क्या हमने उन्हें उपहास बना रखा था अथवा चूक रही हैं उनसे हमारी आँखें
  38,64,निश्चय सत्य है नारकियों का आपस में झगड़ना।
  38,65,"हे नबी! आप कह दें: मैं तो मात्र सचेत करने वाला[1] हूँ तथा कोई ( सच्चा) पूज्य नहीं है, अकेले प्रभावशाली अल्लाह के सिवा।"
  38,66,"वह आकाशों तथा धरती का और जो कुछ उन दोनों के मध्य है, सबका पालनहार, अति प्रभावशाली, क्षमी है।"
  38,67,"आप कह दें कि ये[1] बहुत बड़ी सूचना है।"
  38,68,और तुम हो कि उससे मुँह फेर रहे हो।
  38,69,"मुझे कोई ज्ञान नहीं है, उच्च सभा वाले (फ़रिश्ते) जब वाद-विवाद कर रहे थे।"
  38,70,मेरी ओर तो मात्र इसलिए वह़्यी (प्रकाशना) की जा रही है कि मैं खुला सचेत करने वाला हूँ।
  38,71,"जबकि कहा आपके पालनहार ने फ़रिश्तों सेः मैं पैदा करने वाला हूँ एक मनुष्य, मिट्टी से।"
  38,72,"तो जब मैं उसे बराबर कर दूँ तथा फूँक दूँ उसमें, अपनी ओर से रूह़ (प्राण), तो गिर जाओ उसके लिए सज्दा करते हुए।"
  38,73,तो सज्दा किया सभी फ़रिश्तों ने एक साथ।
  38,74,"इब्लीस के सिवा, उसने अभिमान किया और हो गया काफ़िरों में से।"
  38,75,"अल्लाह ने कहाः हे इब्लीस! किस चीज़ ने तुझे रोक दिया सज्दा करने से उसके लिए, जिसे मैंने पैदा किया अपने हाथ से? क्या तू अभिमान कर गया अथवा वास्तव में तू ऊँचे लोगों में से है"
  38,76,उसने कहाः मैं उससे उत्तम हूँ। तूने मुझे पैदा किया है अग्नि से तथा उसे पैदा किया मिट्टी से।
  38,77,"अल्लाह ने कहाः तू निकल जा यहाँ से, तू वास्तव में धिक्कृत है।"
  38,78,"तथा तुझपर मेरी दया से दूरी है, प्रलय के दिन तक।"
  38,79,"उसने कहाः मेरे पालनहार! मुझे अवसर दे उस दिन तक, जब लोग पुनः जीवित किये जायेंगे।"
  38,80,अल्लाह ने कहाः तुझे अवसर दे दिया गया।
  38,81,निर्धारित समय के दिन तक।
  38,82,उसने कहाः तो तेरे प्रताप की शपथ! मैं अवश्य कुपथ करके रहूँगा सबको।
  38,83,तेरे शुध्द भक्तों के सिवा उनमें से।