quran[4]{c,v,t}:
  2,249,"כאשר יצא שאול בראש הגדודים, אמר: \"אלוהים ינסה אתכם בנהר. מי שישתה ממנו לא יהיה שייך לי, אך מי שלא יטעם ממנו שייך לי הוא, וגם כל השותה רק מלוא ידו.\" אולם רובם שתו ממנו, פרט למעטים, ובחצותו את הנהר יחד עם הנאמנים לו, אמרו, אין בכוחנו להילחם היום בגוליית ובגדודיו. ורק אלה שידעו שהם עומדים לפגוש את אלוהים, אמרו: \"כמה (הרבה) פעמים הקבוצה הקטנה ניצחה בעזרת אלוהים קבוצה גדולה ממנה. אלוהים הוא עם בעלי הסבלנות"
  2,250,"וכשעמדו פנים אל פנים מול גוליית וגדודיו, אמרו: \"ריבוננו! השרה סבלנות עלינו, עזור לנו להחזיק מעמד ועזור לנו לגבור על הכופרים"
  2,251,"וברצון אלוהים הם הביסו אותם, ודוד הרג את גוליית, ואלוהים נתן לו את המלוכה ואת החכמה ולימד אותו מכל מה שרצה. ולולא הדף אלוהים את האנשים, חלק בידי אחרים, הייתה הארץ מתמלאת בשחיתות. אלוהים הוא רב-החסד לכל הברואים"
  2,252,"אלה אותות אלוהים אשר נקראו בפניך (הנביא מוחמד) באמת, ואתה הנך אחד מן השליחים"