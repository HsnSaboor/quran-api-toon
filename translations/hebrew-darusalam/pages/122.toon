quran[7]{c,v,t}:
  5,83,"וכאשר הם שומעים את מה שהורד אל השליח (הקוראן,) אתה רואה את עיניהם מזילות דמעות, משום שהכירו את הצדק (של הקוראן.) הם אומרים, \"ריבוננו! מאמינים אנו, לכן כתוב אותנו בין העדים (לאמיתות הקוראן)"
  5,84,"ומדוע אנו לא נאמין באלוהים ובאמת שבאה אלינו (על-ידי מוחמד,) ואנו מקווים כי יכניס אותנו ריבוננו עם הצדיקים (ביום הדין)"
  5,85,"אלוהים יגמול להם (ביום הדין) בגני עדן אשר נהרות זורמים מתחתיהם, השולחן הערוך ואשר לעולם ישכנו בהם, וזה הוא הגמול עבור המיטיבים"
  5,86,"אך אלה אשר כפרו והכחישו את אותותינו, אלה הם השוכנים בשאול"
  5,87,"הוי אלה אשר האמינו! אל תאסרו (על עצמכם) את המאכלים הטובים אשר אלוהים הרשה לכם, אך אל תחצו (את גבול המורשה,) כי אלוהים אינו אוהב את אלה שחוצים (את גבול המורשה)"
  5,88,"אכלו ממה שאלוהים נתן לכם, מן המורשה והטוב, ויראו את אלוהים אשר בו תאמינו"
  5,89,"לא יעניש אתכם אלוהים על פליטת-פה בשבועותיכם, אבל יעניש אתכם אם תישבעו לשווא בכוונה תחילה, וכדי שיסלח (אלוהים) למאמין (על כך שהפר את שבועתו,) עליו להאכיל עשרה עניים מהמזון שהוא מאכיל בו את בני ביתו, או להלביש אותם, או לשחרר עבד. כל מי שאין לו האמצעים, יצום שלושה ימים. זהו הכופר בעד אי-קיום שבועה, על כן שמרו שבועותיכם. כה יבהיר לכם אלוהים את אותותיו למען תכירו טובה"