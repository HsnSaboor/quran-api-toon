quran[6]{c,v,t,f}:
  7,138,"İsrailoğulları'nı denizden geçirmiştik. Kendilerine ait bir takım putlarına ibadet edip, duran bir topluluğa rastgeldiler. ""Ey Mûsâ! Bunların ilahları gibi bize de bir ilah yapsana!"" dediler. Mûsâ da onlara: ""Şüphesiz, cahillik eden bir toplumsunuz!"" dedi.",""
  7,139,"Şüphesiz bunların içinde bulundukları (şirk) helâke mahkûmdur ve yapmakta oldukları batıldır.",""
  7,140,"""O, sizi âlemlere üstün kılmış iken size Allah’tan başka bir ilah mı arayayım?"" dedi.",""
  7,141,"Hani size azabın en kötüsünü tattıran, yeni doğan oğullarınızı öldüren ve kızlarınızı hayatta sağ bırakan Firavun ailesinden sizi kurtarmıştık ve bunda sizin için Rabbiniz tarafından büyük bir imtihan vardı.",""
  7,142,"Mûsâ’ya otuz gece sözleştik, buna on (gece) daha kattık. Böylece Rabbinin belirlediği vakit kırk geceye tamamlandı. Mûsâ, kardeşi Hârûn’a: “Kavmim arasında benim yerime geç ve ıslah et. Sakın bozguncuların yoluna uyma!” dedi.",""
  7,143,"Mûsâ, belirlediğimiz vakitte gelince Rabbi onunla konuştu. Mûsâ dedi ki: ""Rabbim! Bana (kendini) göster de sana bakayım!"" Rabbi: ""Beni göremeyeceksin, fakat dağa bak; dağ yerinde durursa sen de beni göreceksin."" dedi. Rabbi dağa tecelli edince onu yerle bir etti. Mûsâ bayılarak yere kapandı. Ayıldığında: ""Sen tüm noksanlıklardan münezzehsin, sana tevbe ettim. (Kavmim içinde) Sana iman edenlerin ilkiyim."" dedi.",""
