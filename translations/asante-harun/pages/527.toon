quran[18]{c,v,t,f}:
  53,27,"Nokorε sε wͻn a wͻnnye Daakye no nnie no na wͻde mmaa din to soro abͻfoͻ no.",""
  53,28,"Wɔnni ho nimdeε. Deε wᴐn adwen kyerε wᴐn na wͻdi akyire, na deԑ wᴐn adwen kyerε wᴐn no ntumi ne nokorε nyina wͻ hwe ho.",""
  53,29,"Enti twe wo ho firi obi a ͻdane ne ho fri Y’afutusεm no ho no ho, na ͻno deε wiase asetena yi na ͻpε no,",""
  53,30,"(Wͻn a wiase ho) na wͻn nimdeε kͻpem no. Nokorε sε, wo Wura Nyankopͻn Nim nea wayera afri Ne kwan no soͻ, εna Ɔnim nea ͻnam kwan tenenee no nso soͻ.",""
  53,31,"Deε εwͻ soro ne deε εwͻ asaase so nyinaa wͻ Nyankopͻn; sεdeε Ɔbɛtua dwuma a wͻn a wͻdi bͻne no diiε no so ka, na Ɔde papa nso atua wͻn a wͻyε ayεmyε no nso ka.",""
  53,32,"Wͻn a wͻtwe wͻn ho fri bͻne akεseε ne akohwi bra ho, gyesε mfomsoͻ nketenkete no, nokorε sε Nyankopͻn bͻnefakyε no so paa. Ɔnim mo wͻ εberε a Ɔbͻͻ mo firii asaase mu, ne εberε a na moyε mogya toa da mo maame nom awodeε mu. Enti εmma mo ara monnhoahoa mo ho sε moyε kronkron. Nyankopͻn na Ɔnim obi a osuro Nyankopͻn.",""
  53,33,"Wahunu obi a ͻdane ne ho fri (Islam) ho no?",""
  53,34,"Na ͻde ketewaabi maeε na ogyaee fama?",""
  53,35,"Enti ͻwͻ kokoa mu nimdeε a enti ohunu (deε εbεba)?",""
  53,36,"Anaasε yɛabͻ no deε na εwͻ Mose Nwoma no mu no ho amaneε?",""
  53,37,"Ne Abraham a odii (ahyεdeε) soͻ no?",""
  53,38,"Obia ͻso adesoa nsoa obi foforͻ adesoa.",""
  53,39,"Nokorε sε onipa nni (akatua) bi, na mmom gyesε mmͻden a ͻbͻeε ho (akatua na ɔbwnya).",""
  53,40,"Na εnkyε biara yεbɛhunu ne mmͻdemmͻ",""
  53,41,"Afei yεbɛtua no akatua a εyε pεpεεpε.",""
  53,42,"Nokorε sε wo Wura Nyankopͻn hͻ na awieε no wͻ.",""
  53,43,"Nokorε sε Ɔno na Ɔma (onipa) sereε εna Ɔma (onipa) suu.",""
  53,44,"Ɔno na Ɔma (obi) wuo εna Ɔma (obi) nkwa.",""
