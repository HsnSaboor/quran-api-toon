quran[28]{c,v,t}:
  74,48,"Enti (saa nkorͻfoͻ no), otwitwagyeni biara ntwitwagyeε ho mma mfasoͻ mma wͻn."
  74,49,"Na deεn na εha wͻn a, enti wͻretwe wͻn ho afiri Afutusεm no ho a,"
  74,50,"Wayε (wͻn ho) sε mfunumuu a, wabͻhu-"
  74,51,"a wᴐredwane gyata?"
  74,52,"Daabi, wͻn mu nipa biara pε sε yεto nkrataa (a, obiara din wͻ ne deε soͻ) nhwete ma no."
  74,53,"Hwε, Daabi da, (saa nkorͻfoͻ no) nsuro Daakye (Atemmuda) no."
  74,54,"Daabi, Qur’aan yε Afutusεm."
  74,55,"Enti obi a ͻpε no ͻnfa ntu ne ho fo."
  74,56,"Nanso wͻmfa ntu wͻn ho fo, gyesε Nyankopͻn pε; Ɔno ne Obi a εsεsε yɛsuro no, na yεyε Ne ho ahwεyie, na Ɔno ne Obi a Ɔde bͻne kyε."
  75,1,"Mede Owusͻreε Da no di nse."
  75,2,"Mesan de (gyidieni) kraa a ᴐbᴐ ne ho soboᴐ (wͻ bͻne bi a wayε ho anaa papa bi a wanyε ho) di nse."
  75,3,"Enti onipa dwen sε, Yε’moaboa ne nnompe ano (nnyane no mmu no atεn)?"
  75,4,"Daabi, Yεwͻ tumi sε ne nsa teaa ano no (mpo) Yεyε no pεpεεpε."
  75,5,"Nanso onipa pε sε ͻkͻso yε bͻne kͻ n’anim."
  75,6,"Obisa (dedi fεw) sε: “Ɛberε bεn ne Owu-sͻreε Da no?”"
  75,7,"Sε aniwa so te nyinam,"
  75,8,"Na bosome yε tumm (anaasε bosome hwere ne nhyerԑnee),"
  75,9,"Na yεka Awia ne Bosome bom a,"
  75,10,"Saa Da no onipa bεka sε: ”Dwane kͻbea wͻ hen?”"
  75,11,"Daabi, dwane kͻbea biara nni hͻ."
  75,12,"Saa Da no, wo Wura Nyankopͻn hͻ nko ara ne Ahomegye bea."
  75,13,"Saa Da no, yεbεbͻ onipa adwuma a, odi too n’anim ne deε εkaa akyire (a obuu n’ani guu soᴐ) ho amaneε."
  75,14,"Aane, onipa no ara nim ne ho."
  75,15,"Ɔpa kyεw mpo a, (ne kyεw pa no ho mma mfasoͻ biara)."
  75,16,"(Nkͻmhyεni), εnnanedane wo kεterεma mpere Adiyisεm no ho (sε wo werε bɛfiri nti)."
  75,17,"Nokorε sε, Yεn na (Qur’aan no) anoboa, εnesε (yεbεkyerε wo) n’akenkan no da Yεn soͻ."
  75,18,"Enti sε Yεrekenkan (kyerε wo a), di akenkan no akyi:"
  75,19,"Afei ne kyerεkyerεmu no nso Yεso na εda (sε Yεkyerεkyerε mu kyerε woͻ)."
