quran[26]{c,v,t}:
  92,15,"Obi nnkͻ mu, gye sε otibͻneni no;"
  92,16,"(Otibͻneni) no a, ͻpo (Nokorε) na ͻdane n’akyi dema."
  92,17,"Nyamesuroni no nso bεtwe ne ho afiri (ogya tanaa no) ho"
  92,18,"(Nyamesuroni) no a, oyi ne sika (Nyame nti) de te ne (kraa) ho no,"
  92,19,"Na ɛnni (n’adwene mu) sε (ͻde papa a ͻreyε no) rehwehwε adom akatua bi afiri obi hͻ."
  92,20,"Na mmom ͻde hwehwε ne Wura Nyankopͻn Kokuroko no hͻ animuonyam."
  92,21,"Na nokorε sε, n’ani bεgye (deε Nyankopͻn de bεma no no ho)."
  93,1,"Mede Anͻpa-wia nhyerεnee no,"
  93,2,"Ne εberε a Anadwo ayε dinn no di nse sε:"
  93,3,"(Ɔkͻmhyεni), wo Wura Nyankopͻn mmpaa w’akyi, na N’ani nso nnyae wo ho gyeԑ."
  93,4,"Nokorε sε, Daakye no yε ma wo kyεn seesei."
  93,5,"Na wo Wura Nyankopͻn bεkyε wo akyεdeε a, w’ani bεgye ho."
  93,6,"Wanya wo sε na wo yε agyanka, εna Ɔmaa wo tenaberε?"
  93,7,"Ɛna Ɔnyaa wo sε worehwehwε kwan tenenee no, εna Ɔkyerεε wo kwan?"
  93,8,"Ɛna Onyaa wo sε ahia woͻ, εna Ɔmaa wonyaa wo ho?"
  93,9,"Enti awisiaa deε εnhyε no so."
  93,10,"Na ͻsrεsrεfoͻ (anaa) obisafoͻ nso εnka n’anim (anaa) εmpamo no,"
  93,11,"Na mmom wo Wura Nyankopͻn adom no na bͻ ho dawuro."
  94,1,"(Ɔkͻmhyεni), Yɛmmuee anaa Yεntrεε w’akoma mu mmaa wo?"
  94,2,"Ɛna Yayi w’adesoa afri wo soͻ?"
  94,3,"(Adesoa) no a na emu yε duru (ma wo) wͻ w’akyi no?"
  94,4,"Ɛna Yama woso wͻ animuonyam mu?"
  94,5,"Nokorε sε, ahokyerε akyi ahotͻ na εwͻ hͻ."
  94,6,"Nokorε sε, ahokyerε akyi ahotͻ na εwͻ hͻ."
  94,7,"Enti sε wowie (adwuma a yεde ahyε wo nsa no a) kͻ so bͻ mmͻden,"
  94,8,"Na fa w’adwen ne wo werε nyinaa hyε wo Wura Nyankopͻn mu."
