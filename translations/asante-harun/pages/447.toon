quran[27]{c,v,t,f}:
  37,25,"Ɛdeεn na εha mo a (afei deε) mommoa mo ho mo ho (sεdeε na moyε no wͻ wiaseε no?)",""
  37,26,"Daabi, saa Da no wͻbεberε wͻn ho ase.",""
  37,27,"Wͻbεdane wͻn ho ahwε wͻn ho wͻn ho anim abisa-bisa,",""
  37,28,"Wͻbεka sε: ”Mo na na mofiri nifaso (anaasε na mo ne mpanimfoͻ a) moba yεn hͻ (bɛtu yεn fo bͻne).",""
  37,29,"(Wͻn mu mpanimfoͻ no nso) bɛbua wͻn sε: “Daabi, moara nso na monyε agyidiefoͻ,",""
  37,30,"Na yɛnni tumi biara wͻ mo so, Daabi, na moara nso moyε nnipa atuateεfoͻ.",""
  37,31,"Enti yɛ Wura Nyankopͻn asεm no ayε nokorε atia yεn; nokorε sε yεbεka (asotwee no) ahwε.",""
  37,32,"Nea enti yεyeraa mo ne sε, na yεn ara nso yɛayera.",""
  37,33,"Nokorε sε saa Da no, wͻbεkyε asotwee no, (anaasε obiara bɛnya ne kyεfa sɛdeɛ ne dwuma bɔne a odiiɛ teɛ).",""
  37,34,"Nokorε sε saa na Yεde bεyε abͻneεfoͻ no.",""
  37,35,"Nokorε sε, na yεka kyerε wͻn sε Awurade foforͻ biara nni hͻ ka Nyankopͻn ho a, na wɔreyε ahomasoͻ.",""
  37,36,"Deɛ wͻka ne sε: “Yɛnnyae y’abosom mɛdi odwontofoͻ bͻdamfoͻ yi akyi? “",""
  37,37,"Daabi, (Muhammad) de Nokorε no aba a ͻde bεhyε asomafoͻ no (nsεm) no mma.",""
  37,38,"Nokorε sε mobεka asotwee yaaya no ahwε.",""
  37,39,"Dwuma a modiiε ho na yεretua mo so ka.",""
  37,40,"Mmom Nyankopͻn nkoa nokorεfoͻ no deε,",""
  37,41,"Saa nkorͻfoͻ no na wͻbɛnya akͻnhoma a yɛahyehyε ato hͻ no—",""
  37,42,"(Ebi ne) Nnuaba; na yεbεhyε wͻn animuonyam –",""
  37,43,"Wͻ anigyeε Aheman no mu -",""
  37,44,"Wͻbεtena Ahennwa a (ebi) hwε (ebi) anim so.",""
  37,45,"Nsa kuruwa a efri nsuo aniwa mu bɛdi wͻn so akͻneaba.",""
  37,46,"(Ɛyε) fitaa, dεdεεdε ma wͻn a wͻnom.",""
  37,47,"Ɛmma wͻn ͻhaw (tesε tipaeε anaa yafun keka anaa adwen sεeε biara) na wͻmmoro nso.",""
  37,48,"Mmaa nso a wͻbͻ wͻn nhwε anaa wͻn ani ho ban, a wͻn ani akεse-akεse fεfεεfε bεka wͻn ho.",""
  37,49,"Wobεka sε (saa mmaa no yε) kosua a yɛahwε so yie paa.",""
  37,50,"Wᴐn mu bi bεdane wͻn ho ahwε ebinom abisa,",""
  37,51,"Wͻn mu nea ͻbεkasa no bεka sε: “Nokorε sε na mewͻ adamfoͻ bi -",""
