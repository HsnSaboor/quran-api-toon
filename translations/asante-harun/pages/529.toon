quran[21]{c,v,t}:
  54,7,"(Aniwuo bεma) wabrε wͻn ani ase; wͻbɛpue afiri adakamena no mu tesε mmεbε a wͻabͻ asanteε,"
  54,8,"Wͻde mmirika tεntε na εbεkͻ Ɔfrεfoͻ no hͻ. (Saa Da no) boniayεfoͻ no bεka sε: ”Saa Da yi yε Ɛda a emu yε den! “"
  54,9,"Noa nkorͻfoͻ dii wͻn anim kan buu Y’akoa no ᴐtorofo. Wͻkaa sε: “Bͻdamfoͻ.“ Wͻkasa tiaa no, hunahunaa no, poo no."
  54,10,"Enti osu frεε ne Wura Nyankopͻn sε: (Awurade) “Wͻabu afa me so, enti boa (me)“."
  54,11,"Enti Yɛbuee ͻsoro apono maa nsuo hwie guu pii,"
  54,12,"Yεmaa nsuwa-nsuwa nso puee wͻ asaase no so, na (ͻsoro ne asaase so) nsuo no hyia bͻͻ mu sεdeε yɛahyehyε ato hͻ no."
  54,13,"Enti Yεsoaa no wͻ (nsuom hyεn a) yεde nnua ne nnadewa na ayε so."
  54,14,"Na (nsuom hyεn no) nam (nsuo no so) a Y’ani hwε. (Saa nsuyire yi yε) akatua ma obia wannye annie."
  54,15,"Ampa sε, Yɛagya de ayε nsεnkyerεnee. Enti obi wͻ hͻ a ͻde bɛtu ne ho foͻ?"
  54,16,"Sεdeε M’asotwee ne Me kͻkͻbͻ (huu) siteε."
  54,17,"Ampa sε Yɛama Qur’aan yi nkaekaeε ne emu afutusεm no ayε mmrε. Enti obi wͻ hͻ a ͻde betu ne ho foͻ?"
  54,18,"Aad (Nkorͻfoͻ no) faa no atorᴐsԑm. Na sεdeε M’asotwee ne Me kͻkͻbͻ (huu) siteε?"
  54,19,"Nokorε sε, Yεsomaa mframa denden bi a εbͻ toatoaso baa wͻn so wͻ da bͻne bi mu."
  54,20,"Ɛtetee nnipa maa wͻyεε sε akyiresua dua bi a yɛatu aseε da hͻ."
  54,21,"Sεdeε M’asotwee ne Me kͻkͻbͻ (huu) siteε."
  54,22,"Ampa sε Yɛama Qur’aan yi nkaekaeε ne emu afutusεm no ayε mmrε. Enti obi wͻ hͻ a ͻde bɛtu ne ho foͻ?"
  54,23,"Samuudfoͻ no faa kͻkͻbͻ no atorᴐsԑm."
  54,24,"Deε wͻkaeε ne sε: “Onipa baako pε a ͻwͻ yεn mu na yɛnni n’akyi? Nokorε sε, εneε na yεwͻ ͻyera ne abͻdamsεm paa mu."
  54,25,"Enti yεn (dodoͻ yi) mu no, ͻno nko ara na εsεsε yεde Afutusεm no ma no? Daabi, ͻyε nkontomponi, asoͻden (nipa)”."
  54,26,"Ɔkyena wͻbɛhunu nea ͻyε nkontomponi, asoͻden (nipa) no."
  54,27,"Nokorε sε Yεresoma yoma bedeε de ayε wͻn nsͻhwε. Enti wodeε hwε wͻn na si aboterε."
