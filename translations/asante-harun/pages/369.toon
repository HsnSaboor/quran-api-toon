quran[21]{c,v,t}:
  26,40,"”Sεdeε yεbɛdi (Farao) nkoyaayifoͻ no akyi sε εkͻba sε wͻdi nkonim a”."
  26,41,"Enti εberε a nkoyaayifoͻ no baeε no, wͻka kyerεε Farao sε: “Sε εkͻba sε yɛdi nkonim a yεbenya akatua bi anaa?”"
  26,42,"Farao kaa sε: “Aane, εno deε na εyε nokorε sε mobεka wͻn a wͻbεn (me) no ho”."
  26,43,"Mose ka kyerεε wͻn sε: “Monto deε mobεtoͻ”."
  26,44,"Enti wͻtoo wͻn nhoma ne wͻn mpoma too fᴐm, na wͻkaa sε: “Farao tumi mu nti yεn na yεbɛdi nkonim!”"
  26,45,"Enti Mose nso too ne poma no na hwε, εmemeneee wͻn atorͻsεm a wabͻ wͻn trim ayε no (nyinaa)."
  26,46,"Enti nkoyaayifoͻ no kͻͻ fͻm de wͻn anim butuu fͻm (maa Nyankopͻn);"
  26,47,"Wͻkaa sε: “Yɛagye abͻdeε nyinaa Wura Nyankopͻn no adi;"
  26,48,"Mose ne Aaron Wura Nyankopͻn no."
  26,49,"(Farao) kaa sε: “Moadikan agye no adi aberε a menya maa mo ho kwan? Nokorε sε, (Mose) ne mo panin a ͻkyerεε mo nkoyaa yie! Mobɛhunu. Mɛtwitwa mo nsa ne mo nan abͻ no abira, na mabͻ mo nyinaa asennua mu“."
  26,50,"Nkoyaayifoͻ no kaa sε: “Ɛnsεe hwee! Nokorε sε yɛ Wura Nyankopͻn hͻ na yεbεsan akͻ”."
  26,51,"Nokorε, yεwͻ awerεhyem sε, yɛ Wura Nyankopͻn de yεn mfomsoͻ bεkyε yεn sε yεn ne nnipa a wͻn adikan agye adie “."
  26,52,"Yɛyi kyerεε Mose sε: ”Fa Me nkoa no tu kwan no anadwo, na nokorε sε (Farao ne ne nkorͻfoͻ) bɛtaa mo”."
  26,53,"Enti Farao somaa dawubͻfoͻ kͻͻ nkuro no so-"
  26,54,"Sε: ”Nokorε sε saa nkorͻfoͻ yi yε dͻm kakraa bi,"
  26,55,"Nanso nokorε sε, wͻhyε yεn abufuo."
  26,56,"Nokorε sε yɛyε ɛdͻm a yεdͻͻso na yɛada yεn ho so."
  26,57,"Enti Yɛyii wͻn firii turo ne nsuo aniwa ho,"
  26,58,"Ne ahonyadeε ne animuonyam gyina berε (biara) mu."
  26,59,"Saa ara, na Yεmaa Israel mma no bɛdii wͻn adeε."
  26,60,"Enti wͻtaa wͻn wͻ εberε a na awia apue."
