quran[23]{c,v,t}:
  26,137,"Woi deε εyε tetefoͻ no suban no bia,"
  26,138,"Yεntwe yεn aso biara “."
  26,139,"Wͻbuu no ͻtorofo, enti Yεsεee wͻn. Nokorε sε nsεnkyerεnee wͻ woi mu, nanso wᴐn mu dodoͻ no ara nnye nni."
  26,140,"Nokorε ampa sε, wo Wura Nyankopͻn Ɔne Otumfoͻ no a Otumi ade nyinaa yε, Ɔne Mmͻborͻhunufoͻ Hene no."
  26,141,"Samuudfoͻ buu Asomafoͻ no atorofo;"
  26,142,"Ɛberε a wͻn nua Soalhu ka kyerεε wͻn sε: “Adεn, monsuro Nyame?"
  26,143,"Nokorε sε, meyε (Nyankopͻn) Somafoͻ nokwafoͻ de ma mo."
  26,144,"Enti monsuro Nyankopͻn na monyε sotie ma me."
  26,145,"Memmisa mo (nsεmpa a mereka kyerε mo no) ho akatua, mmom m’akatua deε εwͻ Abͻdeε nyinaa Wura no hͻ."
  26,146,"Enti (modwen sε) yɛbɛgyae mo wͻ abodwoɔ mu wͻ deε mo wͻ mu wͻ εha yi ho?"
  26,147,"Wͻ turo ne nsutire mu,"
  26,148,"Ne mfudeε ne akyiresua a εso aba a agu nhyerεnee na abͻ esa-sa."
  26,149,"Modwa mmepͻ mu deyε afie a moadare mu (anaa mode tu mo ho)."
  26,150,"Enti monsuro Nyankopͻn na monyε sotie mma me."
  26,151,"Na monhwε na moanni nsεmmͻnedifoͻ no ahyεdeε so,"
  26,152,"Wͻn a wͻdi nsεmmͻne wͻ asaase no soͻ na wͻntoto ntotoeε pa no “."
  26,153,"Wͻkaa sε: “Woka wͻn a konya anya wͻn no ho."
  26,154,"Woyε nipa tesε yεn ara, enti fa nsεnkyerεnee bi bra, sε woka nokorεfoͻ no ho ampa a.”"
  26,155,"(Soalhu) kaa sε: “Yoma bedeε bi nie, ͻwͻ ho kwan sε ͻnom (nsuo), ɛna monso mo wɔ ho kwan sε monom (nsuo) wͻ εda a yɛahyε (ama mo ne yoma no)."
  26,156,"Monhwε yie na moanyε no bͻne biara, amma asotwee ammεsͻ mo mu da kεseε bi “."
  26,157,"Nanso wͻkum no, enti wͻbɛnuu wͻn ho."
  26,158,"Enti asotwee no sͻͻ wͻn mu. Nokorε sε, nsεnkyerεnee wͻ woi mu, nanso wᴐn mu dodoͻ no ara nnye nni."
  26,159,"Nokorε sε, wo Wura Nyankopͻn ne Otumfoͻ no a Otumi ade nyinaa yε, Ɔne Mmͻborͻhunufoͻ Hene no."
