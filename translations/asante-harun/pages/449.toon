quran[26]{c,v,t}:
  37,77,"Yεmaa n’asefoͻ na εkaeε."
  37,78,"Yɛgyaa no maa nkyirimma (maa wͻbͻͻ no din pa)."
  37,79,"Asomdwoeε a efiri amansan so nyinaa wͻ Noa so."
  37,80,"Nokorε sε, saa na yɛtua apapafoͻ no ka."
  37,81,"Nokorε sε na ͻka Yε nkoa agyidifoͻ no ho."
  37,82,"Afei Yεmaa nsuo faa nkaeε no."
  37,83,"Nokorε sε ne nkorͻfoͻ a (wͻdii n’anamͻn soͻ) no bi ne Abraham."
  37,84,"Ɛberε a ͻde akoma pa a emu teε baa ne Wura Nyankopͻn hͻ."
  37,85,"Ɛberε a ͻka kyerεε n’agya ne ne nkorͻfoͻ sε: “Ɛdeεn na moresom yi?"
  37,86,"Nkontompo anyame na mofri Nyankopͻn akyi pε (wͻn)?"
  37,87,"Mo adwen ne sεn wͻ Abͻdeε nyinaa Wura Nyankopͻn no ho? “"
  37,88,"Ɔhwεε nsoromma mu hwεe."
  37,89,"Ɔkaa sε: “Meyare”."
  37,90,"Enti wͻdanee wͻn ho firii ne ho kͻe."
  37,91,"(Abraham) danee ne ho kͻͻ wͻn abosom no ho ka kyerεε (abosom no) sε: “Monni di?"
  37,92,"Ɛdeεn na εha mo a enti monkasa yi? “"
  37,93,"Ɔdane ne ho kͻͻ wͻn so de (ne) nsa nifa bobͻͻ wͻn."
  37,94,"(Ne nkorͻfoͻ no) de ahoͻherε baa ne hͻ."
  37,95,"(Abraham) kaa sε: “Mosom adeε a (moara mode monsa) asene?"
  37,96,"Aberε a Nyankopͻn na abͻ mo, ne adeε a moyͻ no “."
  37,97,"(Ne nkorͻfoͻ no) kaa sε: “Monsi (fononoo) dan ma no na monhye no wͻ gya tanaa no mu."
  37,98,"Wͻhwehwε bͻͻ ne ho pͻ, nanso Yεbrεε wͻn ase."
  37,99,"Ɔkaa sε: “Medeε merekͻ me Wura Nyankopͻn hͻ na Ɔbεkyerε me kwan”."
  37,100,"“Me Wura, dom me na kyε me (ͻba) pa."
  37,101,"Enti Yεde abͻfra a ͻwͻ ntoboaseε hyεε no bͻ."
  37,102,"Ɛberε a (abͻfra no) duruu (sε wanyin a) ͻbεka ne ho (aboa no) adwuma no, (Abraham) kaa sε: “Me ba, mahunu wͻ me daeε mu sε meretwa wo mene (de wo abͻ afͻdeε ama Nyankopͻn) enti kyerε deε wadwen yε woͻ. (Abͻfra no) kaa sε: ”M’agya, yε sεdeε yɛahyε woͻ no, na sε Nyankopͻn pε a wo bɛhunu sε meka aboterεfoͻ no ho “."
