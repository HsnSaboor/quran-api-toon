quran[12]{c,v,t}:
  97,1,"Nokorε sε, Yɛsianee (Qur’aan) wͻ Tumi anaasԑ Nhyehyεe Anadwo no mu."
  97,2,"Na εdeεn na εbεkyerε wo sεdeε Tumi anaa Nhyehyεe Anadwo no si teε?"
  97,3,"Tumi anaa Nhyehyεe Anadwo no (mu nhyira) kyεn bosome apem."
  97,4,"Soro Abͻfoͻ ne Honhom no (Gabriel) siane (fri soro ba asaase so) wͻ (saa Anadwo no) mu wͻ wͻn Wura Nyankopͻn akwamma mu dema dwumadie biara."
  97,5,"(Saa Anadwo no yε) asomdwoeε nko ara kosi sε ahomakye bεba."
  98,1,"Wͻn a wapo nokorԑ a, wͻwͻ wͻn a yɛmaa wͻn Nyamesom ho Nwoma no mu, ne abosomsomfoͻ no na wͻnntwe wͻn ho mfri (neyεε bͻne ho) kͻpem sε, nyinasoͻ pefee no baa wͻn hͻ."
  98,2,"Ɔsomafoͻ a ɔfiri Nyankopͻn hͻ rekenkan Nwoma a emu nsεm korogyee (kyerε wͻn)."
  98,3,"Emu na Nwoma (a mmara nsεm ne ntotoeε pa ne ahyεdeε a), edi mmu no wͻ."
  98,4,"Wͻn a yɛmaa wͻn Nyamesom ho Nwoma no na wͻn ntεm mpaapaee, kͻpem akyire yi a, nyinasoͻ ne nkyerεkyerε mu pefee no baa wͻn hͻ."
  98,5,"Yanhyε wͻn (sε wͻn nyε hwee) na mmom (deε yεhyεε wͻn) ne sε wͻnsom Nyankopͻn wͻ nokorε die mu, na wᴐnfa ᴐsom ma Ͻno nko ara wͻ anidie ne nokorε mu, na wͻnfrε Nyame wͻ ne brε mu, na wͻnyi Zaka; na εno ne ԑkwan a ԑkᴐ ͻsom a εtene no soᴐ."
  98,6,"Nokorε sε, wͻn a wͻpo nokorԑ no a wͻwͻ wͻn a yɛmaa wͻn Nyamesom ho Nwoma no mu, ne abosomsomfoͻ no bεkͻ Amanehunu gya mu. Wͻbεtena mu afe bͻͻ. Saa nkorͻfoͻ no ne abͻdeε bͻne no."
  98,7,"Nokorε sε, wͻn a wɔagye adie na wͻdi dwuma pa no, saa nkorͻfoͻ no ne abͻdeε papa no."
