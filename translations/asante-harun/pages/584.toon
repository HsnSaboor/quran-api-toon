quran[31]{c,v,t,f}:
  79,16,"Ɛberε a ne Wura Nyankopͻn frεε no wͻ Bonhwa kronkron Tuwa mu hͻ no.",""
  79,17,"Ɔka kyerεε no sε: “Kͻ Farao hͻ, na nokorε sε wate atua, ayε bͻne atra so “.",""
  79,18,"Na ka kyerε no sε: “Wopε sε woyε kronkron?",""
  79,19,"Na menkyerε wo kwan nkͻ wo Wura Nyankopͻn hͻ na nya Ne ho suro?”",""
  79,20,"Ɔde Nsεnkyerεnee akεseε no kyerεε no.",""
  79,21,"Nanso ᴐfaa no atorᴐsԑm, yεε asoͻden nso.",""
  79,22,"Afei ͻdanee n’akyi maae, bͻͻ mmͻden (sε ͻbεko atia Mose ne ne Nyankopͻn).",""
  79,23,"Ɔboaboaa ne nkorͻfoͻ ano paee mu (de too wͻn anim),",""
  79,24,"Ɔkaa sε: “Me ne mo wura kokuroko no “.",""
  79,25,"Enti Nyankopͻn de daakye ne seseei (wiase) asotwee no twee n’aso.",""
  79,26,"Nokorε sε, adesua wͻ woi mu de ma obi a osuro Nyankopͻn.",""
  79,27,"Enti (nnipa), mo mmͻeε na εyε den anaasε ͻsoro? Ɔno na Ɔbͻeε,",""
  79,28,"Pagyaa ne soro kͻ, siesieε, totoo no pεpεεpε,",""
  79,29,"Ɛna n’anadwo no nso Wayε no esum, εna Wama n’adekyeε nso nhyerεnee,",""
  79,30,"Ɛna εno akyiri no, Ɔde asaase sii hͻ sε kosua trεε mu,",""
  79,31,"Maa emu nsuo ne emu nwira puepueeε.",""
  79,32,"Ɛna Ɔde mmepͻ nso atintim so pintinn,",""
  79,33,"(Woi nom) yε akͻnhoma ma mo ne mo ayεmmoa.",""
  79,34,"Sε Mmusuo Da kεseε no ba a,",""
  79,35,"Saa Da no na onipa bεkae ne mmͻden a ͻbͻeε.",""
  79,36,"Amanehunu gya bεda adi pefee ama obi a ohunu.",""
  79,37,"Na obi a ͻtee atua dii bͻne,",""
  79,38,"Na (ᴐhwԑԑ mu) yii wiase asetena yi no,",""
  79,39,"Nokorε sε, Amanehunu gya no mu ne ne fie.",""
  79,40,"Na obi a ͻno deε osuroo sε ͻbɛgyina ne Wura Nyankopͻn anim, na osii ne kraa ho kwan frii honam apεdeε anaa honam akͻnͻdeε ho no,",""
  79,41,"(Saa nipa no) fie ne ͻsoro aheman no mu.",""
  79,42,"Wͻrebisa wo εberε no ho asεm sε, εberε bεn na ebesie?",""
  79,43,"(Ɛberε a εbesie no deε) deεn na wo (bɛtumi) aka fa ho?",""
  79,44,"Ne brε a εbesie no deε εwͻ wo Wura Nyankopͻn hͻ.",""
  79,45,"Na wo (Nkͻmhyεni) deε woyε kͻkͻbͻni ma obi a ɔsuro (saa Da no).",""
  79,46,"Ɛda a (wͻn a wͻnnye nnie no) bɛhunu (saa Da) no no, εbεyε wͻn sε anyumerε mu anaa anͻpa mu berε tiaa bi na wͻde tenaa (wiaseε).",""
