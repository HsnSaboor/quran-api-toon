quran[15]{c,v,t,f}:
  21,58,"Enti obubuu (abosom no) asinasin, na mmom (ogyaa) wͻn mu kεseε no sεdeε wͻbεsan abεto no.",""
  21,59,"(Wͻbɛhunuiε no) wͻkaa sε: “Hwan na wayε yεn anyame yi sei? Nokorε sε (saa nipa no), ka abͻneεfoͻ no ho “.",""
  21,60,"Wͻkekaa sε: “Yεtee sε abranteε bi rekeka wͻn ho asεm (bɔne), yεfrε no Abraham”.",""
  21,61,"Wͻkaa sε: “Monfa no mmra nnipa no anim sεdeε wͻbɛdi ho adanseε ”.",""
  21,62,"Wͻbisaa sε: “Abraham wo na woyεε yεn anyame no sei?”",""
  21,63,"Abraham kaa sε: “Daabi, wͻn mu (bosom) kεseε woi na ayε, enti sε (abosom no) kasa a, εneε momisa wͻn“.",""
  21,64,"Enti wͻdwenee ho wͻ wͻn ara wͻn mu, na wͻkekaa sε: “Nokorε sε moka abͻneεfoͻ no ho “.",""
  21,65,"Aniwuo maa wͻsisii wͻn ti ase (kaa sε): “(Abraham), wonim yie sε (abosom) woi nom nkasa “.",""
  21,66,"Abraham kaa sε “Enti mofri Nyankopͻn akyi som adeε a entumi mma mo mfasoͻ biara na entumi mfa ͻhaw biara nso mma mo?”",""
  21,67,"“Mo ani awu wͻ deε mofri Nyankopͻn akyi som no ho. Enti monni adwen?”",""
  21,68,"Wͻkaa sε: “Monhye no na mommoa mo anyame, sε mobԑyε (no biribi) a.",""
  21,69,"Yεkaa sε: ”Egya, yε nwunu ne asomdwoeε ma Abraham “.",""
  21,70,"Wͻhwehwεε sε wͻbͻ (Abraham) ho pͻ bͻne enti Yεmaa wͻyεε berεguofoͻ.",""
  21,71,"Yεgyee Abraham ne Lut nso nkwa de wͻn kͻͻ asaase a Yɛahyira so ama amansan no so.",""
  21,72,"Na Yεde Is’haaq kyεε no, εna (Yεyεε) Ya’aquub nso ntosoͻ (maa no), na Yεmaa wͻn mu biara yεε nipa papa.",""
