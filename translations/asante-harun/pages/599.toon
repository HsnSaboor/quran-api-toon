quran[18]{c,v,t}:
  98,8,"Wͻn akatua wͻ wͻn Wura Nyankopͻn hͻ; (εne) Aheman no a εwͻ hͻ daa a nsubͻnten nenam aseε no. Emu na wͻbεtena afe bͻͻ. Nyankopͻn agye wͻn atum, εna wͻn nso agye no atum. Saa akyεdeε (no) wͻ obi a osuro ne Wura Nyankopͻn."
  99,1,"Sε asaase woso ne nwosoeε no a,"
  99,2,"Na asaase yi n’adesoa no firi adi a,"
  99,3,"Na onipa ka sε: “Ɛdeεn na aba asaase soͻ a?”"
  99,4,"Saa Da no asaase bεbͻ n’amaneε."
  99,5,"Efiri sε, wo Wura Nyankopͻn na ayi no adi na Wahyɛ noɔ,"
  99,6,"Saa Da no nnipa bepue akuoakuo sononkosononko akͻhwε wͻn nwuma."
  99,7,"Obi a ɔbɛdi dwuma pa bi a emu duro ketekete te sε aboboaa a (onipa) ani ntumi nhunu no (saa nipa no) bɛhunu (n'adeε)."
  99,8,"(Saa ara) nso na obi a, ɔbɛdi dwuma bͻne bi a emu duro ketekete te sε aboboaa a (onipa) ani ntumi nhunu no (ͻno nso) bɛhunu (n'adeε)."
  100,1,"Mede (apͻnkͻ a wɔrekͻ sa) na wͻretu mmirika home tehyetehye no di nse,"
  100,2,"Ne wͻn tͻte a (etia εboͻ so a), na ate gya no nso di nse."
  100,3,"Na wͻkͻto hyε (atamfoͻ no) so anͻpa tutuutu no di nse."
  100,4,"Na εma mfuturo tu kͻ wiem,"
  100,5,"Na wͻbͻ wura (atamfoͻ no) dͻm no mu no di nse sε:"
  100,6,"Nokorε onipa ayi ne Wura Nyankopͻn bonniayε;"
  100,7,"Ԑyε nokorε sε, ͻno ara di ho adanseε saa;"
  100,8,"Ԑyε nokorε nso sε onipa pε adepa paa ma no boro so."
  100,9,"Anaasε ɔnnim sε, sε adeε a εwͻ adaka-mena mu no firi adi a,"
