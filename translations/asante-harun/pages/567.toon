quran[26]{c,v,t,f}:
  69,9,"Ɛna Farao ne wͻn a wͻdii n’anim kan no, ne nkuro bi a yεdanee wͻn butuuε no nso de bͻne baae,",""
  69,10,"Wͻyεε wͻn Wura Nyankopͻn Asomafoͻ no asεm ho asoͻden, enti Ͻde asotwee a emu yε den twee wͻn aso.",""
  69,11,"Nokorε sε, εberε a nsuo no yiriiε (wͻ Noa pεn soͻ) no, Yεde motenaa nsuo mu hyεn mu,",""
  69,12,"Sεdeε Yεde bεyε afutusεm ama mo, na obi a ͻwͻ aso de bεto ne tri mu.",""
  69,13,"Sε yεbͻ Totorobεnto no mu bͻ prεko a,",""
  69,14,"Na yεpagya asaase ne mmepͻ, na εyam yam prεko a,",""
  69,15,"Saa Da no na εberε no aso.",""
  69,16,"Ɔsoro mu bɛsunsuan wͻ saa Da no ama no ayε mmrε, (n’ahoͻden no bεsa).",""
  69,17,"Na Soro abͻfoͻ bɛgyina-gyina ne ntweaso, na (Soro abͻfoͻ) nwͻtwe na wͻbεsoa wo Wura Nyankopͻn Ahennwa no wͻ wͻn apampamu saa da no.",""
  69,18,"Saa Da no, yεde mobεba (mo Wura Nyankopͻn anim), na momu biara asumasεm nsuma.",""
  69,19,"Enti obi a, yεde (ne dwumadie ho) Nwoma bεma no wͻ ne nsa nifa mu no, (ͻde anigyeε) bεka sε: “Momra mεgye me Nwoma no nkenkan bi.",""
  69,20,"Na menim yie sε, mehyia m’akontabuo.",""
  69,21,"Enti ɔbɛnya ahotͻ asetena--",""
  69,22,"Wͻ Aheman a εkorͻn no mu.",""
  69,23,"Emu nnuaba no bεn (wͻn).",""
  69,24,"(Yεbεka akyerε wͻn sε): “Monfa anigyeε nnidi na monom, εnam deε moyε de too moanim wͻ nna a atwa mu no mu no nti,",""
  69,25,"Na mmom obi a yεde ne Nwoma bεma no wͻ ne nsa benkum mu no, ͻbεka sε: Ɛkaa menko a, anka yɛanfa me Nwoma no amma me koraa.",""
  69,26,"Mennim sεdeε m’akontabuo bɛsi ayε.",""
  69,27,"Kaa menko na anka (mawu) ama asεm asa.",""
  69,28,"M'ahonyadeε ho amma me mfasoͻ.",""
  69,29,"Me tumii afri me nsa.",""
  69,30,"(Yεbεka akyerε Soro abͻfoͻ no sε): ”Monsͻ ne mu, na mongu no mpokyerε.",""
  69,31,"Afei monfa no nwura Amanehunu gya no mu,",""
  69,32,"Afei monfa nkͻnsͻnkͻnsͻn a ne tenten yε basamu aduͻson no nkyekyere no.",""
  69,33,"Nokorε sε, na ͻnnye Nyankopͻn Kεseε no nni.",""
  69,34,"Na ͻnhyε ma wͻnnidi mma ahiafoͻ no bi.",""
