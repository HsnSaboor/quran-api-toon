quran[21]{c,v,t,f}:
  44,19,"Na monhwε na moamma mo ho so wͻ Nyankopͻn so. Nokorε sε mede tumi anaa nyinasoͻ pefee paa abrε mo.",""
  44,20,"Mehwehwε ntwitwagyeε firi me Wura ne mo Wura Nyankopͻn no hͻ sε monsi me aboͻ nku me.",""
  44,21,"Sε monnye me nni a monyae me komm.",""
  44,22,"Enti (Mose) su frεε ne Wura Nyankopͻn sε: “Saa nkorͻfoͻ yi yε nnipa bͻnefoͻ”.",""
  44,23,"(Onyankopͻn ka kyerεε Mose sε}: “Fa Menkoa no nante anadwo, nokorε sε (Farao ne ne dͻm no) be ti mo.",""
  44,24,"(Sε wo ne wo nkorͻfoͻ twa nsuo no wie a) gyae ͻpo a ayε dinn na emu akyekyε no, Nokorε sε, (Farao ne nenkorͻfoͻ) yε εdͻm a nsuo bεfa wͻn.",""
  44,25,"Turo ne asutire dodoͻ sεn na wͻgyaaε?",""
  44,26,"Ne mfuo ne adan pa,",""
  44,27,"Ne nnepa a na wͻn anigye ho no;",""
  44,28,"Saa na εteε. Yεmaa nnipa foforͻ bεtenaa wͻn anan mu.",""
  44,29,"Enti ͻsoro ne asaase ansu wͻn, na yɛamma wͻn berε.",""
  44,30,"Ampa sε Yεgyee Israel mma no firii animguaseε asotwee no mu.",""
  44,31,"(Yεgyee wͻn) firi Farao nsam. Nokorε sε na ͻyε ahomasoͻ, na ͻka nsεmmͻnedifoͻ no ho.",""
  44,32,"Ampa sε Yεde nimdeε yii (Israel mma) no maa wͻkyεn amansan no nyinaa (wͻ Mose berε so)",""
  44,33,"Yεmaa wͻn nsεnkyerεnee nso a nsͻhwε pefee wͻ mu.",""
  44,34,"Nokorε sε saa nkorͻfoͻ (Quraishfoͻ) yi ka sε:",""
  44,35,"“Ɛno ara ne yɛwuo a edi kan no, na yɛnnyane yεn mfiri owuo mu bio.",""
  44,36,"Sε moyε nokwafoͻ ampa (sε yεbεsan anyane yεn afiri owuo mu bio a) εneε momfa y’agyanom (a wͻn awuo no) mmra”.",""
  44,37,"Saa nkorͻfoͻ yi na εyε, anaasε Tubbafoͻ no, ne wͻn a wͻdii wͻn anim kan noa? Yεsεee wͻn (nyinaa) efirisε nokorε, na wͻyε abͻneεfoͻ.",""
  44,38,"Ɛnnyε agodie nti na Yεbͻͻ ͻsoro ne asaase ne deε εwͻ mfimfii no.",""
  44,39,"Yɛammͻ ne mmienu wͻ (agorͻ so) na mmom nokorε nti, nanso wͻn mu pii nnim.",""
