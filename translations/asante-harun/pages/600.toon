quran[21]{c,v,t}:
  100,10,"Na adeε a εwͻ (onipa) akoma mu nso da adi a,"
  100,11,"Saa Da no ɛyɛ nokorε sε (onipa bɛhunu sε) wͻn Wura Nyankopͻn ne wͻn (dwuma a wͻdiiε no ho) amanebͻ Wura."
  101,1,"Dede ne Gyegyeegye (Da) no;"
  101,2,"Ɛdeεn ne Dede ne Gyegyeegye (Da) no?"
  101,3,"Ɛdeεn na εbεkyerε wo sεdeε dede ne Gyegyeegye (Da) no siteε?"
  101,4,"(Ɛyε) Da a onipa bεyε sε akͻbͻnsͻ a, wabͻ asanteε."
  101,5,"Na mmepͻ nso bεyε sε aboa nwii a εrehu korͻ."
  101,6,"(Saa Da no) obi a yεbεsusu (ne papa a ͻyͻeε na) emu bεyε duro (akyεn ne bͻne) no,"
  101,7,"Ɔbɛnya asetena pa."
  101,8,"Na mmom obi a ne (papa a ͻyͻeε) mu bεyε hare (akyεn ne bͻne) no,"
  101,9,"‘Haawiya’ na εbεyε oni."
  101,10,"Na εdeεn na εbεkyerε wo sεdeε ‘Haawiya’ no siteε?"
  101,11,"Ɛyε Ogya tanaa a, ano yε hye papaapa."
  102,1,"(Wiase ahonyadeε) dodoͻ ho apere-apereε asi mo aso."
  102,2,"(Mode no saa ara) kosi sε mobεkͻ akͻsra adakamena (anaasε mobɛwuo)."
  102,3,"Daabi, sεdeε εteε biara no mobɛhunu."
  102,4,"Daabi bio, sεdeε εteε biara no mobɛhunu."
  102,5,"Daabi, sε anka monim no wͻ nimdeε pefee mu a,"
  102,6,"Anka nokorε sε mobɛhunu Amanehunu gya no (wͻ wiase)."
  102,7,"Ansa na moahunu no ani kann (wͻ Atemmuda)"
  102,8,"Afei saa Da no yεbɛbisa mo adom akyεdeε (a yεde maa mo degyee moani wͻ wiase) no ho asεm."
