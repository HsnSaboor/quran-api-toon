quran[20]{c,v,t,f}:
  44,40,"Nokorε sε Aseni Da no yε εberε a yɛahyε ama wͻn nyinaa,",""
  44,41,"(Ɛyε) Da a adamfoͻ ho mma mfasoͻ mma adamfoͻ bi, na wͻnnya mmoa nso.",""
  44,42,"Gyesε obia Nyankopͻn ahu no mmͻbͻ. Nokorε sε Ɔne Otumfoͻ no a Otumi ade nyinaa yε, Ɔne Mmͻborͻhunufoͻ Hene no.",""
  44,43,"Nokorε sε, dua Zaquum,",""
  44,44,"Yε abͻneεfoͻ no aduane.",""
  44,45,"Ɛtesε yaawa a yɛanane; ehuru wͻ (wͻn) yafunu mu,",""
  44,46,"Tesε nsuohyeε a εrehuro.",""
  44,47,"(Yεbεka akyerε Abͻfoͻ aniεdenfoͻ no sε): “Monyere no ntwe n’ase nkͻto Amanehunu gya no mfinfii;",""
  44,48,"Na afei monhwie nsuohyeε asotwee ngu ne tiri so.",""
  44,49,"“Ka hwε, (na w’adwen yε wo sε) wo ne otumfoͻ nimuonyamfoͻ no.",""
  44,50,"Nokorε sε wei na na moadwen nsi pi wͻ ho no.",""
  44,51,"Nokorε sε, Nyamesurofoͻ no wͻ baabi a ahotᴐ wͻ.",""
  44,52,"Wͻ Aheman ne nsubͻnten mu.",""
  44,53,"Wͻfirafira serekye kyeme ntomapa duuduro bi ma wͻn anim kyerε wͻn ho wͻn ho anim.",""
  44,54,"Saa (na εbεyε). Na Yεde mmaa ahoͻfεfoͻ a wͻn ani-mma akεse-akεse bεka wͻn ho.",""
  44,55,"Wͻde ahotᴐ bεfrε aduaba biara a (wͻpε).",""
  44,56,"Wͻnka owuo nhwε (bio), gyesε owuo a edii kan no (ara), na Ɔbεbͻ wͻn ho ban afiri Amanehunu gya no asotwee no mu.",""
  44,57,"(Wei yε) adom a efiri wo Wura Nyankopͻn hͻ. Ɛno ne nkonimdie kεseε paa no.",""
  44,58,"Ampa sε Yɛama (Qur’aan yi) ayε mmrε wͻ wo kεterεma so sεdeε wͻbεkae.",""
  44,59,"Enti wodeε twεn; nokorε sε wͻn (nso) retwεn.",""
