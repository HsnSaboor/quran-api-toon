quran[27]{c,v,t}:
  68,16,"Yεbεhyε no nso wͻ ne hwene so."
  68,17,"Nokorε sε, Yɛasͻ (Makafoͻ no) ahwε sεdeε Yεsͻͻ Afuo wurafoͻ no hwεeε no, εberε a wͻkaa ntam sε, wͻbεte afuo no mu nnͻbae no anͻpa tutuutu no."
  68,18,"Wanka sε, (In Shaa’a-Laah) sε Nyankopͻn pε a,"
  68,19,"Enti mmusuo bi fri wo Wura Nyankopͻn hͻ bɛtwaa (afuo no) ho hyiae (hyee no pasaa) wͻ εberε a, na wͻn adeda."
  68,20,"Adeε kyeeε no na (afuo no ahye) ayε tumm a hwee nni (asaase no) soͻ."
  68,21,"Adeε kyee anͻpa tutuutu no wͻfrεfrεε wͻn ho (kaa sε):"
  68,22,"“Sε mobεte mo mfudeε no a, εneε monkͻ moafuo no mu anͻpa tutuutu”."
  68,23,"Enti wͻsii mu kͻe; na wͻberεε wͻn nne ase (kaa sε):"
  68,24,"“Momma ohiani biara nnwura (afuo yi) mu mma mo ha nnε “."
  68,25,"Anͻpa no, wͻde wͻn adwen (bͻne) no sii mu kͻͻ (afuo no mu) wͻ tumi so."
  68,26,"Ɛberε a wͻhunuu (afuo) no, wͻkaa sε: “Nokorε sε, yɛayera (kwan no)“."
  68,27,"Daabi, (εnyε kwan na ya yɛayera, na mmom y'adwen bͻne nti) ahwere yεn."
  68,28,"Wͻn mu nnipa papa no (anaasε wͻn mu adantamu no) kaa sε: “Manka ankyerε mo sε, adεn na mo mmͻ (Nyankopͻn) abodin?”"
  68,29,"Wͻkaa sε: “Kronkron Hene ne yɛ Wura Nyankopͻn. Nokorε sε, yɛayε bͻne”."
  68,30,"Afei wͻdanee wͻn ho hwεε wͻn ho wͻn ho anim bᴐᴐ wͻn ho soboᴐ."
  68,31,"Wͻkaa sε: Ao, adi ayε yεn. Nokorε sε yɛayε bͻne paa."
  68,32,"Ebia yɛ Wura Nyankopͻn de deε εyε kyεn no bεhyε yεn anan mu. Nokorε sε, yɛ Wura Nyankopͻn na yɛde y'ani to no soɔ“."
  68,33,"Saa ara na Wiase asotwee no teε, nokorε sε, Daakye asotwee no deε εso paa, sε anka wɔnim a."
  68,34,"Nokorε sε, Nyamesurofoͻ no bɛnya Anigyeε Aheman no wͻ wͻn Wura Nyankopͻn hͻ."
  68,35,"Enti Yεbεyε Muslimifoͻ no sε abͻneεfoͻ no?"
  68,36,"Ɛdeεn na εha mo? Sεn na mosi bu atεn yi?"
  68,37,"Anaasε mowͻ Nwoma bi a emu na mokenkan—"
  68,38,"a, nokorԑ sԑ mowͻ deε mopε wͻ mu?"
  68,39,"Anaasε moanya nsedie bͻhyε bi afri Yεn hͻ de kɔsi Atemmuda sε, deε mopε biara no mo nsa bεka?"
  68,40,"(Nkͻmhyεni), bisa wͻn sε, wͻn mu hwan na odi (saa asεm no) ho agyinamu, anaa adanseε?"
  68,41,"Anaasε wͻn wͻ (anyame) ahokafoͻ? Ɛneε ma wͻnfa wͻn (anyame) ahokafoͻ no mmra, sε wɔyε nokwafoͻ ampa a."
  68,42,"Ɛda a wɔn nanhin bɛda mpan no, yεbεfrε wͻn sε wͻmfa wͻn anim mutu fͻm, nanso wͻntumi."
