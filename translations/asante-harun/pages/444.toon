quran[16]{c,v,t}:
  36,55,"Nokorε sε saa Da no, Soro Aheman no mu foͻ no bεgye wͻn ani papaapa (anaasε anigyeε bεgye wͻn adaagyeε)."
  36,56,"Wͻn ne wͻn ayerenom wͻ nwunu mu, tete ahennwa so."
  36,57,"Nnuaba (ahodoͻ nyinaa bi) wͻ hͻ ma wͻn, na wͻnsa bεka deε wͻbɛbisa biara."
  36,58,"‘Salaam!’ Asomdwoeε ne kasa a efiri Mmͻborͻhunufoͻ Hene no hͻ."
  36,59,"Abͻneεfoͻ, εnnε Da yi montwe mo ho (mfri agyidiefoͻ no ho)."
  36,60,"(Nyankopͻn bεka sε): “Adasamma Mantu mofo sε, monhwε yie na moansom ͻbonsam, efirisε ͻyε mo tamfo pefee?"
  36,61,"Na mmom monsom Me, na εno ne ͻkwan tenenee no?"
  36,62,"Nokorε sε (ͻbonsam) ayera mo mu nnipa dͻm pii, enti monfa adwen?"
  36,63,"Woi ne Amanehunugya no a yεhyεε mo ho bͻ no."
  36,64,"Monwura mu nnε Da yi εnam sε moannye annie nti."
  36,65,"Saa Da no Yɛbɛsi wͻn ano ho kwan, na wͻnsa bεkasa akyerε Yεn, na wͻn nnan nso bɛdi adanseε wͻ deε wɔnyɛeε no ho."
  36,66,"Sε Yεpε a, anka yεbεma wͻn ani afira na wͻakeka apε kwan no, na sεn na anka wͻbɛsi ahunu (kwan)?"
  36,67,"Sε Yεpε nso a anka Yεbεsesa wͻn wͻ wͻn tebea mu (ama wͻn adane tesε mmoa anaasε biribi) a wͻntumi nkeka wͻn ho na (wͻn nkͻ nso) wͻmma."
  36,68,"Obia Yεma no nkwa tenten no Yεsan no ba akyire wͻ mmͻeε no mu (ma n’ahoͻden akyi no ͻbεyε mmrε). Enti wͻnni nteasε?"
  36,69,"Yɛankyerε (Muhammad) awensεm, na εmfata mma no, na mmom εyε afutusεm, εyε Qu’raan (a emu nsεm da adi) pefee,"
  36,70,"Sεdeε ͻde bεbͻ obi a ͻte aseε kͻkͻ, na asεm no ayε nyinasoᴐ atia boniayεfoͻ no."
