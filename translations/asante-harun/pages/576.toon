quran[30]{c,v,t}:
  74,18,"Nokorε sε, wadwen, εna wabͻ pͻ (bͻne)."
  74,19,"Due nka no, sεdeε osi bͻͻ pͻ bͻne no,"
  74,20,"Due nka no bio, sεdeε osi bͻͻ pͻ bͻne no,"
  74,21,"Afei ͻhwεε (ne ho hyiae)."
  74,22,"Afei omunae, εna ͻkaa n’ani ntͻn sii soͻ."
  74,23,"Afei ͻdanee ne ho na ͻyεε ahomasoͻ."
  74,24,"Afei ͻkaa sε: “ Woi nyε hwee, na mmom tetefoͻ no ntafowa."
  74,25,"Woi nnyε hwee, na mmom nipa kasa’’."
  74,26,"Mede no bɛwura Amanehunu gya Saqara no mu."
  74,27,"Na εdeεn na εbεkyerε wo sεdeε Amane-hunu gya Saqara no si teε?"
  74,28,"Enyae obi (wͻ aberε a εnsεe no), na εnfa obi nso ho nkyε no."
  74,29,"Ɛhye onipa honam sesa no bͻ no biri tumm."
  74,30,"(Soro abͻfoͻ) du nkron na wͻhwε soͻ."
  74,31,"Soro abͻfoͻ na Yɛayε wͻn Amanhunu gya no so hwεfoͻ; na Yɛayε wͻn dodoͻ (du nkron no,) sεdeε εbεyε suntidua ama wͻn a wͻnnye nnie no; na εbεma wͻn a yɛama wͻn Nyame-som ho Nwoma no gyidie asi pi, na gyidie foforͻ bεsan abεka wͻn a wͻagye adie no gyidie ho, na wͻn a yεmaa wͻn Nyamesom ho Nwoma no ne agyidiefoͻ no akoma nhinhim, na afei wͻn a yadeε wͻ wͻn akoma mu no, ne wͻn a wͻnnye nnie no bεka sε: ‘’Ɛdeεn na Nyankopͻn de saa mfatoho yi repε akyerε?’’ Saa ara na Nyankopͻn yera obi a Ɔpε, εna Ɔkyerε obi a Ɔpε nso kwan. Obiara nnim wo Wura Nyankopͻn Asraafoͻ no, (anaa wͻn dodoͻ), gyesε Ɔno ara. Woi yε Afutusεm dema adasamma."
  74,32,"Daabi, Mede bosome,"
  74,33,"Ne anadwo, εberε a εbεdane ne ho (akͻ)."
  74,34,"Ne Anͻpa, εberε a animu bεteteε no di nse sε:"
  74,35,"Nokorε, (Amanehunu gya no) yε (mmusuo) akεseε no mu baako."
  74,36,"Ɛyε kͻkͻbͻ de ma adasamma,"
  74,37,"(Ɛyε kͻkͻbͻ) de ma mo mu obi a ͻpεsε ɔnya nkͻsoͻ anaasε ͻka akyire."
  74,38,"Yεde onipa biara kraa asi awowa ama (ͻno ara) n’adwuma a odiiε,"
  74,39,"Mmom nifa so foͻ no deε,"
  74,40,"Wͻn wͻ Aheman mu rebisa-"
  74,41,"Abͻneεfoͻ no sε:"
  74,42,"“Ɛdeεn na εde mo kͻͻ Amane hunu gya no mu?”"
  74,43,"Wͻbεka sε: ”Na yεnka wͻn a wͻfrε Nyame no ho."
  74,44,"Afei na yεnka wͻn a, wͻma ahiafoͻ biribi die no ho."
  74,45,"Na yεka ahohwifoͻ no ho ne wͻn ka nsεm hunu,"
  74,46,"Na yεnnye Atemmuda no nni,"
  74,47,"Kͻpem sε, (owuo a) εda biribiara adi pefee no bεtoo yεn.’’"
