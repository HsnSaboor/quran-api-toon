quran[26]{c,v,t}:
  53,1,"Mede εberε a nsoromma rekͻtͻ no di nse sε:"
  53,2,"Mo yͻnko (Muhammad) nyerae, na ͻmmane (mfirii ͻkwan tenenee no so) nso."
  53,3,"Na ͻmfa ͻno ara ne pε nkasa."
  53,4,"Na mmom εyε Adiyisεm a yεreyi (ma no)."
  53,5,"(Ɔbͻfoͻ) hoͻdenfoͻ paa (Gabriel) na ͻkyerεε no."
  53,6,"Ɔyε obia ͻwͻ ahoͻden wͻ adwen mu, na afei osi pi wͻ gyinaberε mu."
  53,7,"Ԑberε a (Gabriel) wͻ sorosoro paa no,"
  53,8,"Afei ͻbεnee, na opinkyεε (Nkͻmhyεni) paa;"
  53,9,"Na ͻwͻ bεyε sε tadua mmienu ntεm anaasε εbεn kyεn saa."
  53,10,"Enti Nyankopͻn yii deε Ɔbɛyie de!maa N’akoa (Muhammad)."
  53,11,"(Nkͻmhyεni) akoma nni atorͻ wͻ deε ohunuiε no ho."
  53,12,"Anaasε moregye no akyinnye wͻ deε ohunuiε no ho?"
  53,13,"Ampa sε, (Nkͻmhyεni) hunuu (Gabriel) sε ͻresiane deε εtͻso mmienu –"
  53,14,"Wͻ dua Sidratul-Muntahaa no ho –"
  53,15,"Ɛho hͻ na Daa asetena Soro aheman no wͻ, --"
  53,16,"Ɛberε a deε εkataa Sidratu dua no soͻ no kataa soͻ no."
  53,17,"(Nkͻmhyεni) ani annane (ankͻ benkum anaa nifa), na ankͻ nso antra so."
  53,18,"Na ampa sε, ohunuu ne Wura Nyankopͻn nsεnkyerεnee akεseε no mu bi."
  53,19,"Moahunu (Arabfoͻ no abosom) Laata ne Uzza –"
  53,20,"Ne Manaat, baako no a ͻtͻso mmiεnsa no?"
  53,21,"Mmarima no wͻ mo εna mmaa no nso wͻ Ɔno (Nyankopͻn)?"
  53,22,"Ɛno yε adekyε a εmfa kwan soͻ."
  53,23,"Woi nom nyinaa yε din a mone moagya nom na atotoͻ a Nyankopͻn Nsianee ho tumi anaa nyinasoͻ biara. Sεdeε wͻn adwen yε wͻn, ne wͻn kraa apεdeε na wͻdi akyire; ampa nso sε (yε de) kwankyerε no firi wͻn Wura Nyankopͻn hͻ abrε wͻn."
  53,24,"Anaasε onipa nsa ka deε ͻpε?"
  53,25,"Nyankopͻn na Daakye (asetena) no ne seesei deε yi nyinaa wͻ no."
  53,26,"Soro abͻfoͻ no pii na εwͻ soro a wͻn ntwitwagyeε nsi hwee, gyesε akyire yi a Nyankopͻn ama obi a Ɔpε na Ɔgye no tumu no kwan."
