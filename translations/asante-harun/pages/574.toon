quran[19]{c,v,t,f}:
  73,1,"Wo a wode bomo anaa ntoma akata wo ho,",""
  73,2,"Sͻre anadwo (bͻ mpaeε), na fa (εberε) kakraabi (da gye w'ahome).",""
  73,3,"Fa anadwo no mu fa (bͻ mpaeε), anaasε te (εberε) no so kakra,",""
  73,4,"Anaasε fa (εberε no) bi ka ho; na fa ntooboaseε kenkan Qur’aan no sεdeε ɛfata ma ԑho nte.",""
  73,5,"Nokorε sε, Yεde asεm a, emu yε duro paa bεma wo.",""
  73,6,"Nokorε sε, anadwo berε mpaebͻ (Tahajud) no emu yε du, etu awͻse, na εma asεm no nso kͻ (onipa no mu) anaasε εma no te asεm no ase yie.",""
  73,7,"Nokorɛ, adekyeɛ no mu deɛ, mmerɛ tenten wɔ hɔ ma wo a wobɛtumi de adi wo dwuma.",""
  73,8,"Na bͻ wo Wura Nyankopͻn abodin, na fa wo ho ma no kora-kora-kora.",""
  73,9,"Apueε ne Atͻeε Wura ne no, Awurade foforͻ biara nni hͻ ka ne ho, enti fa no yε wo Kyitaafoͻ.",""
  73,10,"Na si aboterε wͻ deε wͻrekeka no ho, na fa kwan pa so twe wo ho firi wͻn ho.",""
  73,11,"Na gyae Mene wͻn a, wͻfa no atorᴐsԑm no, wͻn a wͻanya wͻn ho no; na wodeε to wobo ase ma wͻn kakra.",""
  73,12,"Nokorε sε, Yεn hͻ na dadewεnfoͻ ne Amanehunu gya wͻ,",""
  73,13,"Ɛne aduane a, ehia anaa etwi (onipa mene mu) ne asotwee a εyε ya paa (no nso wͻ).",""
  73,14,"Ɛda no a asaase ne mmepͻ bεwoso nwoso kεseε no, mmepͻ no bεyε sε anwea a yaboa ano na εredwirie.",""
  73,15,"Nokorε sε, Yɛasoma Ɔsomafoͻ aba mo nkyεn a ͻrebɛdi mo ho adanseε, sεdeε Yεsomaa Ɔsomafoͻ (Mose) kͻͻ Farao hͻ no,",""
  73,16,"Nanso Farao yεε asoͻden tiaa Ɔsomafoͻ (Mose), enti Yεsͻͻ no mu nsͻdene.",""
  73,17,"Sε moannye Ɛda a εbεma nkͻdaa afu dwono no anni a, sεn na mobɛsi abͻ mo ho ban (wͻ saa Da no a)-",""
  73,18,"Ɔsoro bɛsunsuan asin-asin wͻ mu no? Nyankopͻn bͻhyε deε εyε hͻ.",""
  73,19,"Nokorε sε, woi yε Afutusεm, enti obi a ͻpε no ͻnfa kwan a εkͻ ne Wura Nyankopͻn hͻ no so.",""
