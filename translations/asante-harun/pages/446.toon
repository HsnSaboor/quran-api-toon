quran[24]{c,v,t,f}:
  37,1,"Mede (Soro abͻfoͻ) a wato santen (resom Nyame),",""
  37,2,"Ne wͻn a wͻde anibereε bͻ kͻkͻ. (Anaasε) Soro abͻfoͻ a wͻka mununkum so wͻ kwan pa soͻ,",""
  37,3,"Ne wͻn a wͻkenkan Afutusεm no, di nse sε:",""
  37,4,"Nokorε, mo Wura Nyankopͻn, Ɔyε baako.",""
  37,5,"Ɔsoro ne asaase ne deε εwͻ ne mmienu mfimfii Wura, ne apueε ahodoᴐ no Wura .",""
  37,6,"Nokorε sε Yεde nsoromma fε asiesie ͻsoro a εwͻ wiase no.",""
  37,7,"Na εwεn ͻbonsam soͻdeni biara.",""
  37,8,"Wͻnte (ͻsoro abͻfoͻ) badwa a εkorͻn no mu nsεm, efrisε, yεto (nsoromma) fri bea biara de bͻ wͻn,",""
  37,9,"depam wͻn, na wͻn wͻ daa asotwee.",""
  37,10,"Mmom nea ͻbɛwiawia ne ho ahwim biribi no, egya a εhyerεn bɛdi n’akyi.",""
  37,11,"Enti bisa wͻn sε, wͻn mmͻeε na εyε den anaasε (abͻdeε nkaeε) a Yɛabͻ noa? Yεbͻͻ wͻn firi dɔteε a ɛsɔ twann mu.",""
  37,12,"Nokorε sε (Nkͻmhyεni), εyε wo nwanwa (sε saa nkorͻfoͻ no ani tua Nyankopͻn tumi nanso wͻnnye nnie) na wͻredi (wo ne Qur’aan ho) fεw.",""
  37,13,"Sε yɛtu wͻn fo a wͻntere fo, (anaa wͻnfa afutuo no nyε adwuma).",""
  37,14,"Sε wͻhunu nsεnkyerεnee bi (firi Nyankopͻn hͻ a) wͻde di fεw.",""
  37,15,"Deε wͻka ara ne sε: “Woi deε εyε nkonyaa anaa naadaasεm pefee.",""
  37,16,"Ɛdeεn! Sε yɛwu na yεyε mfuturo ne nnompe a yεbεsan anyane (bio)?",""
  37,17,"Anaasε yεn agyanom tetefoͻ no nso?”",""
  37,18,"(Nkͻmhyεni), ka sε: ”Aane! Na yεbεbrε mo ase agu mo anim ase.",""
  37,19,"Ɛbεyε nteamu fua pε, na wobɛhunu sε wͻrehwε (Wusͻreε da no)’’.",""
  37,20,"Wͻbεka sε: “Adi ayε yεn! Akatua da no nie!",""
  37,21,"Woi ne Asenida no a mofaa no nkontomposεm no.",""
  37,22,"(Yεbεka akyerε Soro abͻfoͻ no sε): “Momoaboa wͻn a wͻyεε bͻne no ne wͻn ahokafoɔ (a wɔwɔ abonsamfoɔ no mu) ne deε wͻsomeε--",""
  37,23,"– Wͻ Nyankopͻn akyi no ano, na monkyerε wͻn kwan nkͻ Amanehunu gya no ho.",""
  37,24,"Moma wͻn nyina hͻ, nokorε sε wͻn wͻ nsεmmisa.",""
