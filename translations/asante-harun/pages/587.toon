quran[25]{c,v,t,f}:
  82,1,"Sε ͻsoro mu sunsuan,",""
  82,2,"Na sε Nsoromma tete hwe na ɛtu pete a,",""
  82,3,"Na sε ͻpo yiri na ɛbu fa so a,",""
  82,4,"Na sε Adakamena so buebue a,",""
  82,5,"Ɛna ͻkra biara bɛhunu deε (ͻyε de too) n’anim ne deε εkaa akyire.",""
  82,6,"Onipa, εdeεn adeε paa na adaadaa wo wͻ wo Wura Adom Hene no ho?",""
  82,7,"(Wo Wura) no a Ɔbͻͻ wo, nwenee wo siesiee wo, totoo wo pεpεεpε-",""
  82,8,"De wo too mfonini biara a Ɔpε mu.",""
  82,9,"Aane, nanso monnye Atemmuo no nni.",""
  82,10,"Nokorε sε, (Soro abͻfoͻ) Awεnfoͻ ka mo ho.",""
  82,11,"Atwerεfoͻ Animuonyamfoͻ no,",""
  82,12,"Wͻnim deε moreyε (nyinaa).",""
  82,13,"Nokorε sε, apapafoͻ no bεwͻ anigyeε mu,",""
  82,14,"Nokorε nso sε, abͻneεfoͻ no bεkͻ Amanehunu gya no mu.",""
  82,15,"Wͻbεkͻ mu wͻ Akatua da no,",""
  82,16,"Na wͻmmfiri mu.",""
  82,17,"Ԑdeεn na εbεkyerε wo sεdeε Akatua da no si teε?",""
  82,18,"Bio, εdeεn na εbεkyerε wo sεdeε Akatua da no si teε?",""
  82,19,"Ɛyε Da a, ͻkra bi nni tumi a ͻde bεboa ͻkra bi wͻ biribi ho; na saa Da no tumi nyinaa wͻ Nyankopͻn.",""
  83,1,"Due nka asisiefoͻ no,",""
  83,2,"Wͻn a sε wͻrehyε (biribi te sε kookoo anaa aburoo anaa nkyene anaa εmoo) afri (obi hͻ a) wͻhyε ma εyε ma;",""
  83,3,"Na sε wͻrehyε anaasε wͻresusu (ama obi a) wͻte so (bͻ saa nipa no nyansa korͻno).",""
  83,4,"Enti saa nkorͻfoͻ no nnwen sε yεbɛnyane wͻn-",""
  83,5,"Ama Ɛda kεseε bi?",""
  83,6,"Ɛda a nnipa nyinaa bɛgyina Abͻdeε nyinaa Wura Nyankopͻn anim no?",""
