quran[31]{c,v,t}:
  77,20,"Yɛammͻ mo amfiri nsuo a yɛbu no animtia mu?"
  77,21,"Ɛna Yεdehyεε bea bi a εhͻ dwoͻ (wͻ awodeε mu)?"
  77,22,"Kͻpem εberε bi a yɛahyehyε ato hͻ?"
  77,23,"Ɛna Yεtotoo no pεpεεpε. Hwε sεdeε yɛsi toto ntotoeε pa."
  77,24,"Saa Da no, due nka wͻn a wͻfaa (Owusͻreε Da) no sε atorͻsεm no."
  77,25,"Yεnyεε asaase no tenabea a εgye"
  77,26,"Ateasefoͻ ne awufoͻ?"
  77,27,"Ɛna Yεde mmepͻ atenten asisi soͻ, εna Yεma mo nsuo a εyε dε nom?"
  77,28,"Saa Da no due nka wͻn a wͻfaa (Owusͻreε Da) no sε atorͻsεm no."
  77,29,"(Saa Da no, yεbεka akyerε wͻn sε): “Monkͻ deε mobuu no atorͻsεm no mu,"
  77,30,"Monkͻ nwunu a, εwͻ nkorabata mmiεnsa no mu."
  77,31,"Ɛnyε nwunu, na εnyε mfasoͻ biara nso (mma wͻn) wͻ gyaframa no ho."
  77,32,"Nokorε sε, (saa gya no) turituri gyasrama a, εtesε abrosan,"
  77,33,"Te sε nyoma nsikaa-nsikaa’’."
  77,34,"Saa Da no, due nka wͻn a wͻfaa (Owusͻreε Da) no sε atorͻsεm no ."
  77,35,"Saa Da no, wͻntumi nkasa,"
  77,36,"Na yεmma wͻn kwan na wͻapa kyεw."
  77,37,"Saa Da no, due nka wͻn a wͻfaa (Owusͻreε Da) no sε atorͻsεm no."
  77,38,"Mpaepae mu anaasε Aseni Da no nie, Yɛaboa mo ne tetefoͻ no nyinaa ano."
  77,39,"Enti sε mowͻ pͻ bi bͻ a, εneε momͻ ntia Me."
  77,40,"Saa Da no, due nka wͻn a wͻfaa (Owusͻreε Da) no sε atorͻsεm no."
  77,41,"Nokorε sε, Nyamesurofoͻ no wͻ nwunu mu, ne nsuo aniwa ho,"
  77,42,"Ne nnuaba ahodoͻ a wͻn kͻn dͻ."
  77,43,"(Yεbεka akyerε wͻn sε): “Dwuma (pa) a modiiε no ho nti no, monfa anigyeε nnidi na monom""."
  77,44,"Nokorε sε, saa ara na Yɛtua apapafoͻ no (dwumadi pa) no so ka."
  77,45,"Saa Da no, due nka wͻn a wͻfaa (Owusͻreε Da) no sε atorͻsεm no."
  77,46,"(Abͻneεfoͻ), monidi, na monye moani berε tiaa bi, nokorε sε, moyε abͻneεfoͻ."
  77,47,"Saa Da no, due nka wͻn a wͻfaa (Owusͻreε Da) no sε atorͻsεm no."
  77,48,"Sε yεkakyerε wͻn sε, momͻ momu ase (nsom Onyankopͻn) a, wͻmmͻ wͻn mu ase."
  77,49,"Saa Da no, due nka wͻn a wɔfaa (Owusͻreε Da) no sε atorͻsεm no."
  77,50,"Enti (Qur’aan yi mu nsεm) akyi asεm bεn bio na wͻbεgye adie?"
