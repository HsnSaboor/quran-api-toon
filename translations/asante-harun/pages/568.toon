quran[28]{c,v,t,f}:
  69,35,"Enti Ɛnnε deε onni ͻdͻfo biara wͻ ha,",""
  69,36,"Onni aduane nso (a ɔbɛdie), gyesε akuro mu nsuo (ne efii),",""
  69,37,"Obiara nni hͻ a ɔbɛdie gyesε abͻnefoͻ no.",""
  69,38,"Mede adeε a moani hunu,",""
  69,39,"Ne adeε a moani nhunu di nse sε:",""
  69,40,"Nokorε, (Qur’aan) yε Ɔsomafoͻ Nimuonyamfoͻ (Gebriel) no asεm,",""
  69,41,"Na εnyε ͻdwomtoni asεm. Mo gyidie a εwͻ mu no sua.",""
  69,42,"Na εnyε ntafowayifoͻ nso kasaa, - εho adwen a modwen no sua.",""
  69,43,"(Qur’aan) yε Adiyisεm a efiri Abͻdeε nyinaa Wura Nyankopͻn no hͻ.",""
  69,44,"Sε anka (Nkͻmhyεni) abͻ ne trim aka atorͻsεm bi ato Yεn so a,",""
  69,45,"Anka Yɛasͻ ne mu wͻ ne nsa nifa,",""
  69,46,"Na Yɛatwa n’akoma nkomena mu afri ne ho,",""
  69,47,"Na mo mu biara nnihͻ a, anka ɔbɛtumi asi Yεn ne ho kwan.",""
  69,48,"Nokorε sε (Qur’aan) yε Afutusεm ma Nyame-surofoͻ no.",""
  69,49,"Na nokorε sε, Yɛnim yie sε, mo mu binom wͻ hͻ a wͻnnye nnie.",""
  69,50,"Nokorɛ sɛ (Qur’aan) yε akomasεeε ma boniayεfoͻ no.",""
  69,51,"Ampa nso sε, εno ne Nokorε pefee no.",""
  69,52,"Enti bͻ wo Wura Nyankopͻn Kεseε no abodin.",""
  70,1,"Obisafoͻ bi abisa fa asotwee a εrebesi –",""
  70,2,"Ama boniayεfoͻ no a, ɛnni obi a obɛsi ho kwan no ho asεm.",""
  70,3,"(Saa asotwee no) firi Sorokͻ akwan Wura Nyankopͻn no hͻ.",""
  70,4,"Soro abͻfoͻ ne Honhom no (Gabriel) de dakoro fro kͻ Nehͻ a nensusueε yε (wiase nsusueε) mfie mpem aduonum.",""
  70,5,"Enti (Nkͻmhyεni), si aboterε, aboterε pa (a yaw die anaa apenesie biara nni ho).",""
  70,6,"Nokorε sε wͻhunu (asotwee) no wͻ akyiri kyiri.",""
  70,7,"Ɛna Yεnso Yεhunu no sε abεn.",""
  70,8,"Ɛda a ͻsoro bεyε sε yaawa a ananee,",""
  70,9,"Na mmepͻ nso bεyε sε aboa nwii a εrehu korͻ,",""
  70,10,"(Saa Da no) adamfoͻ mmisa adamfoͻ (asεm).",""
