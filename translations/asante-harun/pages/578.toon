quran[26]{c,v,t,f}:
  75,20,"Daabi, Nanso mopε seesei wiase (asetena) yi,",""
  75,21,"Na moabu moani agu Daakye deε no so.",""
  75,22,"Saa Da no ebinom anim bεhyerεn,",""
  75,23,"Ahwε wͻn Wura Nyankopͻn.",""
  75,24,"Saa Da no ebinom nso anim bɛmuna kusuu.",""
  75,25,"(Saa nkorͻfoͻ no) adwen sε mmusuo kεseε bi reba wͻn so.",""
  75,26,"Aane, Sε (nkwa no) duru (owufoͻ no) mene mu a,",""
  75,27,"Wͻka sε: “Hwan na ͻbεgye no”.",""
  75,28,"(Owufoͻ no) bɛhunu sε, nokorε, ͻne (wiase) redi mpaapaemu.",""
  75,29,"Na (owufoͻ no ho refa no) ma anantu ne anantu kᴐka bom.",""
  75,30,"Saa Da no wo Wura Nyankopͻn hͻ na yεka kͻ.",""
  75,31,"Enti (boniayεni no) annye (Qur’aan) anni, εna wanfrε Nyame nso.",""
  75,32,"Na mmom ɔbuu no atorͻsεm danee n’akyi demaae,",""
  75,33,"Afei ͻde ahomasoͻ kunkon kͻͻ n’abusuafoͻ hͻ.",""
  75,34,"Due nka wo. Enti Due!",""
  75,35,"Due nka wo bio, Enti Due!",""
  75,36,"Enti onipa dwen sε yεbεgyae no kwa?",""
  75,37,"Na ͻnyε nkwa-boaa a, efiri ahobae a, ehwie anaa epue ba no mu?",""
  75,38,"Ansa na ͻreyɛε mogya-toa, εna (Nyankopͻn) bͻͻ (no) yεε (no) pεpεεpε?",""
  75,39,"Ɛna Ͻyεε no mmienu, ͻbarima ne ͻbaa.",""
  75,40,"Enti (Nyankopͻn a, ͻnam anwanwa kwan a yɛakyerε yi so bͻͻ onipa no), Onni tumi sε Ɔbɛnyane owufoͻ aba nkwa mu (bio)?",""
  76,1,"Nokorε sε εberε bi baa onipa so a, na ͻnyε biribi a yεbͻ din.",""
  76,2,"Nokorε sε, Yεbͻͻ onipa firi (ͻbarima ne ͻbaa) ahobae a adi afra mu sε yεresͻ no ahwε, enti Yɛmaa no aso ne ani.",""
  76,3,"Nokorԑ sε, Yakyerε no ͻkwan no;- Deε ͻfa so a ɔbɛyi (Nyankopͻn) ayε anaa deε ͻfa so a ɔbɛyi (Nyankopͻn) boniayε.",""
  76,4,"Nokorε sε, Yɛasiesie dadeԑ nkͻnsͻnkͻnsͻn ne dadewεnfoͻ ne Amanehunu gya ato hͻ ama (Kaafirfoͻ) boniayεfoͻ no.",""
  76,5,"Ampa sε, apapafoͻ no bεnom kuruwa bi mu a, (emu nsuo no) deε yεde afra ne ‘Kaafuur’ anaasε Kamfa.",""
