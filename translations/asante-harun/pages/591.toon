quran[32]{c,v,t}:
  86,1,"Mede ͻsoro, ne anadwo-Srafoͻ no di nse."
  86,2,"Na εdeεn na εbεkyerε wo deε εyε Anadwo-Srafoͻ no?"
  86,3,"Ɛyε Nsoromma a, εhyerεn papaapa."
  86,4,"Ɔkra biara nni hͻ a, ͻwεnfoͻ nni ne soͻ."
  86,5,"Enti onipa nhwε adeε a yεbͻͻ no firii mu."
  86,6,"Yεbͻͻ no frii nsuo a, epue ba mu."
  86,7,"Epue fri sisie ne mfem-padeε ntεm."
  86,8,"Ɛyε nokorε sε, Nyankopͻn wͻ tumi sε (onipa wu a) Ɔnyane no san ba nkwa mu bio."
  86,9,"Ɛda a, deε asuma biara bεda adie no,"
  86,10,"(Saa Da no) onipa nni tumi anaa ͻboafoͻ biara."
  86,11,"Mede ͻsoro a, ɛdi nsutͻ ho akͻneaba,"
  86,12,"Ne asaase a, ɛbue (ma nnͻbae ne nsuo puepue fri mu) no di nse sε:"
  86,13,"Nokorε, saa (Qur’aan yi) yε Asεm a εda nokorε ne nkontompo adie;"
  86,14,"Na εnyε fεw die."
  86,15,"Nokorε sε, (abͻneεfoͻ no) rebͻ pͻ (atia Muhammad),"
  86,16,"Na Me (Nyankopͻn) nso Merebͻ pͻ."
  86,17,"Enti (Ɔkͻmhyεni), wodeε to wobo ase ma boniayεfoͻ no, na ma wͻn εberε kakra."
  87,1,"Bͻ wo Wura Nyankopͻn Kokuroko no abodin."
  87,2,"(Wo Wura) no a Ɔbͻͻ adeε, totoo biribiara pεpεεpε,"
  87,3,"Na Ɔyε nhyehyεe san kyerε (nipa) kwan,"
  87,4,"Na Ɔma nwira mono fifiri,"
  87,5,"Na Ɔma no woɔ, na ɛdwan."
  87,6,"(Ɔkͻmhyεni), Yεbεkenkan (Qur’aan no) akyerε wo, na wo werε mfi,"
  87,7,"Gye sε deԑ Nyankopͻn pε. Nokorε sε, Ɔno na Ɔnim deε εda adie ne deε asuma."
  87,8,"Na Yεbεyε no mmrε ama wo ama no ayε mmrε."
  87,9,"Enti tu (wͻn) fo, efrisε mfasoͻ wͻ afutuo no so."
  87,10,"Obi a ɔsuro Nyame no de bɛtu ne ho fo."
  87,11,"Na otibͻneni no deε ͻbεtwe ne ho afiri ho."
  87,12,"Ɔno na ͻbεkͻ egya kεseε no mu no."
  87,13,"Ɔnnwu wͻ mu, na ɔnya nkwa nso."
  87,14,"Nokorε sε, obi a ɔbɛdi ne ho nni anaasε ͻbεyε kronkron no adi nkonim,"
  87,15,"Na Ͻbͻ ne Wura Nyankopͻn abodin, yԑ Sala (anaa ͻfrε Nyame)."
