quran[29]{c,v,t,f}:
  37,154,"Ɛdeεn na εha mo a mobu atεn saa?",""
  37,155,"Adεn monnwen?",""
  37,156,"Anaasε mowͻ nyinasoͻ pefee bi?",""
  37,157,"Sε moyε nokwafoͻ ampa a, εneε monfa mo Nwoma no mmra.",""
  37,158,"Wͻde abusuabͻ ato (Nyankopͻn) ne Jinn ntεm. Ampa sε Jinnfoͻ no nim yie sε wͻbεba (atemmuo mu wͻ Nyankopͻn anim).",""
  37,159,"Kronkron Hene ne Nyankopͻn, (Ne ho te) sε wͻde biribi susu no no.",""
  37,160,"Gyesε Nyankopͻn nkoa a wᴐdi nokorԑ no.",""
  37,161,"Enti nokorε sε, (abosomsomfoͻ), mone deε mosom no (nyinaa) -",""
  37,162,"-Montumi nyε suntidua (anaa montumi nyera obiara mma) entia Nyankopͻn,",""
  37,163,"Gyesε obi a (yɛahyehyε sε) ͻbεhye wͻ gya frama no mu.",""
  37,164,"Yԑn (soro abͻfoͻ), yԑn mu biara wᴐ bea bi a yɛahyehyԑ ama no.",""
  37,165,"Nokorε sε yεto santen (frε Nyame).",""
  37,166,"Nokorε nso sε yεn na yεbͻ (Nyankopͻn) abodin paa.",""
  37,167,"Na (abosomsomfoͻ no) ka sε:",""
  37,168,"“Sε yɛnyaa Afutusεm tesε tetefoͻ no a,",""
  37,169,"Anka yεbεyε Nyankopͻn asomfoᴐ nokorεfoͻ no mu bi “.",""
  37,170,"Nanso (afei a Qur’aan aba wͻn hͻ no nso) wͻnnye nni, enti sεdeε εteε biara no wͻbɛhunu.",""
  37,171,"Nokorε sε Y’asεm adikan akͻ Yε nkoa Asomafoͻ no hͻ",""
  37,172,"Sε, nokorε wͻbɛnya mmoa.",""
  37,173,"Nokorε nso sε Y’asraafoͻ no na wͻbɛdi nkonim.",""
  37,174,"Enti (Nkͻmhyεni), twe wo ho firi wͻn ho kͻpem εberε bi.",""
  37,175,"Na wodeε hwε wͻn, na wͻbɛhunu (asotwee no).",""
  37,176,"Enti Y’asotwee na wͻrepε no ntεm no?",""
  37,177,"Sε esiane ba wͻn fie adihͻ a, εbεyε anͻpa bͻne ama wͻn a yɛabͻ wͻn kͻkͻ no.",""
  37,178,"Enti wodeε twe wo ho firi wͻn ho kͻpem εberε bi,",""
  37,179,"Na wodeԑ hwε, na εnkyε koraa w’bɛhunu (asotwee no).",""
  37,180,"Kronkron Hene ne wo Wura Nyankopͻn, Tumi ne Animuonyam Wura ne no (Ne ho te sen) sεdeε wͻsusu no no.",""
  37,181,"Asomdwoeε wͻ asomafoͻ no so.",""
  37,182,"Aseda no wͻ Nyankopͻn, abͻdeε nyinaa Wura no.",""
