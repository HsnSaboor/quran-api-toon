quran[22]{c,v,t,f}:
  54,28,"Na ka kyerε wͻn sε, yɛakyε nsuo no mu ama (wͻn ne yoma no), obiara bεkͻ nsuo no mu wͻ ne berε (a yɛahyε ama no) mu.",""
  54,29,"Nanso wͻfrεε wͻn yͻnko no na ͻfaa (sekan) de wͻͻ (yoma) no kum no.",""
  54,30,"Sεdeε M’asotwee ne Me kͻkͻbͻ (huu) siteε.",""
  54,31,"Nokorε sε, Yεsomaa nteamu baako pε na εbaa wͻn soͻ, na wͻbεyεε gͻsͻͻ tesε mmabaa a awoͻ na abubu asin-asin a εwͻ mmoa adidieε.",""
  54,32,"Ampa sε Yɛama Qur’aan yi nkaekaeε ne emu afutusεm no ayε mmrε. Enti obi wͻ hͻ a ͻde bɛtu ne ho foͻ?",""
  54,33,"Lut nkorͻfoͻ no anye kͻkͻbͻ no anni.",""
  54,34,"Nokorε sε Yεsomaa aboͻ nsuo tͻ guu wͻn so, gyesε Lut abusuafoͻ nko ara (na asotwee no bi anka wͻn), Yεgyee wͻn wͻ anadwo a etwa toᴐ no mu.",""
  54,35,"(Ɛyε) adom a ɛfiri Yεn hͻ. Saa ara na Yɛtua wͻn a wͻyi (Nyankopͻn) ayε no ka.",""
  54,36,"Ampa sε (Lut) bͻͻ wͻn kͻkͻ wͻ Y’asotwee no ho, nanso wͻn adwen ansi wͻn pi wͻ kͻkͻ bͻ no ho.",""
  54,37,"Ampa sε wͻpεε sε wͻhwim n’ahͻhoͻ firi ne nsam. Na Yɛfiraa wͻn ani (kaa sε): “Ɛneε monka M’asotwee ne Me kͻkͻbͻ no nhwε “.",""
  54,38,"Ampa sε, daa asotwee no sͻͻ wͻn mu ahomakye paa.",""
  54,39,"Enti monka M’asotwee ne Mekͻkͻbͻ no nhwε.",""
  54,40,"Ampa sε Yɛayε Qur’aan yi nkaekaeε ne emu afutusεm no mmrε. Enti obi wͻ hͻ a ͻde bɛtu ne ho foͻ?",""
  54,41,"Ampa sε kͻkͻbͻ no baa Farao nkorͻfoͻ no hͻ.",""
  54,42,"Wͻfaa Yε nsεnkyerεnee no nyinaa atorᴐsԑm. Enti Yεde Otumfoͻ a Ɔtumi ade nyinaa yε no Tumi no pari sͻͻ wͻn mu dendeenden.",""
  54,43,"Enti mo (mu) boniayεfoͻ no kyεn woi nom (a yɛaseε wͻn no)? Anaasε modeε moanya (bͻhyε) wͻ Twerεsεm no mu sε yɛayi mu afiri (asotwee no) mu?",""
  54,44,"Anaasε deε wͻka ne sε: ”Yεdeε yεyε dͻm (kεseε) enti yεbɛdi nkonim?",""
  54,45,"Yεbεka wͻn dͻm no agu ama wͻadane wͻn akyi adwane.",""
  54,46,"Aane, Dͻnhwere no ne εberε a yεde ahyε wͻn bͻ; na Dͻnhwere no ano yε den na (εyε berε nso) a emu (nsɛm) yε nyono.",""
  54,47,"Nokorε sε, abͻneεfoͻ no wͻ ͻyera ne abͻdamsεm paa mu.",""
  54,48,"Ɛda a yεbεtwe wͻn ase wͻ fͻm wͻ wͻn anim so akͻ egya no mu no, (yεbεka akyerε wͻn sε): ”Monka Ogya no atenka no nhwε “.",""
  54,49,"Nokorε sε Yεde nhyehyεeε na abͻ biribiara.",""
