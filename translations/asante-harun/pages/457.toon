quran[22]{c,v,t}:
  38,62,"Wͻbεka sε: ”Adεn na yɛnhu mmarima no a na yεkan wͻn ka abͻneεfoͻ no ho no?“"
  38,63,"Yɛdii wͻn ho fεw bi kwa anaasε (yɛ) ani mmom na apa wͻn soͻ?”"
  38,64,"Ampa sε εno ne nokorε. Egya no mu foͻ no reko."
  38,65,"(Nkͻmhyεni), ka sε: ”Medeε meyε kͻkͻbͻni, na Awurade (foforͻ) biara nni hͻ, gyesε Onyankopͻn Baako no, Opumpuni no a Ɔkorͻn boro biribiara soͻ no."
  38,66,"Ɔsoro ne asaase ne deε εwͻ mfinfii no Wura, Otumfoͻ Bͻnefakyε Hene no“."
  38,67,"Ka sε: “(Qur’aan yi mu nsεm no) yε amanebͻ kεseε paa --"
  38,68,"Ɛna moretwe mo ho firi ho no!"
  38,69,"(Sε εnyε Adiyisεm a Nyankopͻn ayi akyerε me a, anka) me nni ͻsoro nhemfo (abͻfoͻ) no ho nimdeε wͻ εberε a na wͻregye (Adam ho) nkyingyeε no."
  38,70,"Deε yɛayi akyerε me ara ne sε, meyε kͻkͻbͻni pefee."
  38,71,"Ɛberε a wo Wura Nyankopͻn ka kyerεε Soro abͻfoͻ no sε: “Mede nεteε rebεbͻ onipa."
  38,72,"Sε Me nwene no, na Mehome Me honhom gu ne mu a, momrε mo ho ase mfa mo anim mutu fͻm ma no."
  38,73,"Soro abͻfoͻ no nyinaa bͻͻ mu de wͻn anim butuu fͻm,"
  38,74,"Gyesε Iblis, ͻyεε ahomasoͻ, na ͻka boniayεfoͻ no ho."
  38,75,"(Nyankopͻn) kaa sε: “Iblis, εdeεn na asi wo kwan a woamfa w’anim ammͻ fͻm amma deε Mede me nsa abͻ? Woayε akεsesεm anaasε woka wͻn a wͻma wͻn ho soͻ no ho?"
  38,76,"(Iblis) kaa sε: “Meyԑ kyεn no: Wobͻͻ me firi egya mu, εna Wobͻͻ ͻno nso firi nεteε mu “."
  38,77,"(Nyankopͻn) kaa sε: “Ɛneε fri ha kͻ! Nokorε sε woka wͻn a yɛato wͻn atwene no ho."
  38,78,"Nokorε sε, Menomee wͻ wo so kͻpem Atemmuda “."
  38,79,"(Iblis) kaa sε: “Me Wura Nyankopͻn, εneε ma me berε kͻpem da a yεbenyane awufoͻ“."
  38,80,"(Onyankopͻn) kaa sε: “Woka wͻn a yɛama wͻn berε no ho,"
  38,81,"Kͻpem εda no berε a yɛahyε no “."
  38,82,"(Iblis) kaa sε: “Mede Wo tumi di nse sε, mεyera wͻn nyinaa,"
  38,83,"Gyesε Wonkoa nokorεfoͻ a εwͻ wͻn mu no”."
