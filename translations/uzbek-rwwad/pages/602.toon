quran[14]{c,v,t}:
  106,1,"Қурайшга осон қилиб қўйилгани учун;"
  106,2,"Уларга қиш ва ёз сафари осон қилиб қўйилгани учун;"
  106,3,"Мана шу Уйнинг Парвардигорига ибодат қилсинлар!"
  106,4,"У зот уларни очликдан (қутқариб) таомлантирди ва хавфу хатардан омон қилди."
  107,1,"Охиратни ёлғонга чиқарадиган кимсани кўрдингизми?"
  107,2,"У етимни қўполлик билан ҳайдаб солади."
  107,3,"Мискинга таом беришга тарғиб қилмайди."
  107,4,"Бас, ҳалокат бўлгай намозхонларгаки,"
  107,5,"Намозларидан ғофилдирлар."
  107,6,"Риёкорлик қиладилар."
  107,7,"Рўзғор буюмларини ҳам (ҳеч кимга) бермайдилар."
  108,1,"Биз сизга Кавсарни ато этдик."
  108,2,"Бас, Парвардигорингиз учун намоз ўқинг ва қурбонлик қилинг!"
  108,3,"Сизни ёмон кўргувчи кимсанинг думи қирқилгандир."
