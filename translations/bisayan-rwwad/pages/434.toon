quran[9]{c,v,t,f}:
  34,49,"Isulti: ""Ang Kamatuoran (Qur'an) miabut na, ug ang kabakakan (Satanas, Iblees, o unsay inyong gisimba gawas sa Allah) dili makamugna ug bisan unsa ni makabanhaw (ug usa ka butang).""",""
  34,50,"Isulti: Kon ako mahisalaag, ako mahisalaag lamang batok sa akong kaugalingon, ug kon ako magpabilin (nga matarong) nga nagiyahan, kini tungod sa unsay gipadayag sa akong Ginoo (Allah) kanako; Sa pagkatinuod Siya Hingpit Nakadungog sa Tanan, ang Kanunay nga Duol.",""
  34,51,"Kon inyong makita sa diha nga sila (mga pagano, mga manlilimod, ug ang mga dautan) magkurog sa kahadlok, apan (unya) walay kaikyasan alang kanila ug sila pagasakmiton gikan sa duol nga dapit.",""
  34,52,"Sila moingon: ""Kami (karon) mituo niini."" Apan sa unsa nga paagi nga ang pagkab-ot (sa Pagtuo) mahimo gikan sa halayo nga dapit?",""
  34,53,"Ug samtang sila naglimod niini kaniadto, ug sila nagsulti ug mga pangagpas mahitungod sa dili makita gikan sa halayo nga dapit.",""
  34,54,"Ang usa ka babag igabutang sa taliwala kanila ug sa unsay ilang gitinguha, sama sa nahitabo sa ilang mga ka-gikan sa karaan; sa pagkatinuod sila anaa sa makalibog nga pagduhaduha mahitungod niini<sup>2</sup>.","[2] Adlaw sa Pagkabanhaw, Paghukom, ug ang Saad sa Allah nga Ganti ug Silot, ug Kinsa ba ang mas matinud-anon sa Iyang Saad kay sa Allah."
  35,1,"Dalaygon si Allāh, ang Magbubuhat sa mga langit ug sa yuta, Nga maoy naghimo sa mga anghel ingon nga mga Mensahero nga adunay mga pako, duha, tulo, ug upat; Siya nagadugang diha sa paglalang sa unsay Iyang gustohon. Sa pagkatinuod, si Allah makahimo sa pagbuhat sa tanang butang.",""
  35,2,"Bisan unsa nga hatagon ni Allāh alang sa mga tawo sa Kaluoy walay makapugong niini, ug unsay Iyang gipugngan nan walay bisan kinsa nga pagluwat niini human niana; ug Siya mao ang Hingpit Gamhanan, ang Hingpit Maalamon.",""
  35,3,"Oh katawhan, hinumdumi ang grasya ni Allah nganha kaninyo; aduna bay laing magbuluhat gawas sa Allah nga naghatag kaninyo ug tagana gikan sa langit ug sa yuta? Walay dios (nga takos simbahon) gawas Kaniya; nan giunsa ba ninyo pagtalikod (gikan sa Kamatuoran)?",""
