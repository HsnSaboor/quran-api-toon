quran[11]{c,v,t,f}:
  21,25,"Kami (Allah) wala magpadala una kanimo (O Propeta Muhammad) bisan kinsa nga Mensahero gawas nga Kami nagpadayag kaniya nga walay laing dios (nga angay simbahon) gawas Kanako (Allah), busa kanako lamang mag-alagad.",""
  21,26,"Ug (bisan pa) sila nag-ingon: ""Ang Labing Madagayaon (Allah) mikuha alang sa lyang kaugalingon ug usa ka anak nga lalaki (o mga anak nga babaye)"". Ang Himaya maanaa Kaniya. Apan sila<sup>1</sup> mga gipasidunggan nga mga alagad (sa Allah).","[1] Nga ilang gitawag nga mga anak nga lalaki, o mga anak nga babaye sa Dios, nga mao sila Hesus, ang mga anghel, ug uban pa."
  21,27,"Dili sila mag-una Kaniya sa pagsulti hangtud nga Siya makasulti na, ug pinaagi sa Iyang Kasugoan (lamang) sila nagabuhat.",""
  21,28,"Siya (Allah) nahibalo kon unsa ang anaa sa ilang atubangan ug unsa ang anaa sa ilang luyo, ug sila dili makapataliwala gawas nga alang kaniya nga Iyang gitugot. Ug sila nagbarog diha sa pagtahod ug pagpaubos tungod sa Kahadlok (nila) Kaniya.",""
  21,29,"Si kinsa man kanila nga moingon: ""Sa pagkatinuod ako usa ka dios gawas sa Allah<sup>2</sup>, Among gantihan sila og Impiyerno: sa ingon niana Kami nagbalos sa mga dili makiangayon.","[2] O nga ang Dios nahimong usa ka tawo sa persona ni Hesus."
  21,30,"Wala ba makakita kadtong mga milimod ' Sa Kamatuoran' nga ang kalangitan ug ang yuta kaniadto nahiusa, unya gibahin namo sila? Ug Among gibuhat gikan sa tubig ang tanang buhi nga butang. Dili pa ba (gihapon) sila motoo?",""
  21,31,"Kami nagbutang ug lig-on nga mga bukid sa yuta aron kini dili maga
 uban kanila, ug Kami nagbutang niini og lapad nga mga dalan aron sila magiyahan.",""
  21,32,"Ug Kami (Allah) naghimo ang Langit nga atop nga gibantayan. Apan (sa gihapon) sila mitalikod gikan sa mga Timaan niini.",""
  21,33,"Siya (Allah) maoy naglalang ang gabii 'kangitngit' ug ang adlaw 'kahayag', sa bulan ug sa adlaw; ang matag usa nagsubay nga paspas sa ilang langitnon nga globo (sa orbito agianan nga naglutaw).",""
  21,34,"Ug wala namo gitakda ang pagkadili mamatay alang kang bisan kinsang tawo sa wala pa ikaw. Unya kung ikaw mamatay, sila ba mabuhi sa kahangtoran?",""
  21,35,"Ang Matag kalag mokatilaw sa kamatayon. Ug Kami magsulay kaninyo pinaagi sa daotan ug sa maayo (nga kahimtang) ingon nga pagsulay; ug ngadto sa (Allah) kamong tanan mubalik (alang sa Paghukom).",""
