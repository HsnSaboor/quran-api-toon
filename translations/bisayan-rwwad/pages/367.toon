quran[19]{c,v,t,f}:
  26,1,"Ta Seen Meem<sup>1</sup>.","[1] Ang Qur'an gilangkuban sa mga letra gikan sa Arabikong mga Alpabeto. Ang mga Arabo niadtong panahona sa diha nga ginapakanaog ang Pinadayag dili hitupngan sa ilang Hingpit nga Kahibalo sa Arabikong pinulongan apan sa dihang nga sila gihagit wala gayud sila makahimo sa pagdala ug kapitulo nga susama sa Qur'an. Bisan pa niini nga kamatuoran, si AllƒÅh ang Labing Nahibalo sa dugang kahulogan niining maong mga letra."
  26,2,"Kini mao ang mga Bersikulo sa tin-aw nga Libro (Qur'an).",""
  26,3,"Tingali nagsubo ka sa imong kaugalingon hangtod sa kamatayon uban ang kasubo, tungod sa ilang kawalay pagtuo.",""
  26,4,"Kun Kami mobuot, Kami makapadala kanila gikan sa langit ug usa ka Timaan nga diin sila moduko sa ilang mga liog sa pagpaubos.",""
  26,5,"Ug sa bisan unsa nga miabut kanila ang usa ka Pahinumdom (Qur'an) ingon nga usa ka bag-ong Pinadayag gikan sa Labing Madagayaon (Allah) apan sila (nga mga misalikwayon) motalikod gikan niini.",""
  26,6,"Sila sa pagkatinuod naglimod (sa Kamatuoran), busa ang balita sa ilang gibugalbugalan moabut kanila sa dili madugay.",""
  26,7,"Wala ba nila makita ang yuta, unsa kadaghan sa matag halangdon nga matang sa tanum nga Among gipa-tubo niini?",""
  26,8,"Sa pagkatinuod, adunay usa ka timaan niini, apan kadaghanan kanila dili mutuo.",""
  26,9,"Ug sa pagkatinuod ang imong Ginoo (Allah) mao ang Labing Gamhanan, ang Labing Maloloy-on.",""
  26,10,"Ug (hisguti) sa diha nga ang imong Ginoo (Allah) mitawag kang Moises, nga nag-ingon: ""Lakaw ngadto sa mga dili matarung nga mga tawo"",",""
  26,11,"Ang katawhan ni Paraon.Dili ba sila mahadlok kang Allah ug maglikay sa dautan?""",""
  26,12,"(Si Moises) miingon: ""(O Allah) akong Ginoo, sa pagkatinuod ako nahadlok nga sila maglimod kanako,",""
  26,13,"Ug maghuot ang akong dughan ug dili makasulti ang akong dila sa klaro; busa ipadala si Aaron (aron sa pagtabang kanako)"",",""
  26,14,"Ug sila adunay pasangil (usa ka kaso sa pagpatay) batok kanako, busa ako nahadlok nga sila mopatay kanako.",""
  26,15,"(Ang Allah) miingon: ""Dili, lakaw kamong duha uban sa Among mga Timaan; sa pagkatinuod Kami uban kaninyo, nga magpatalinghug"",",""
  26,16,"Ug adto kang Paraon ug isulti: ""Sa pagkatinuod kami ang mga Mensahero sa (Allah), ang Ginoo sa tanan nga linalang"".",""
  26,17,"Busa ipadala uban kanamo ang mga anak (kaliwatan) sa Israel.",""
  26,18,"(Si Paraon) miingon: Dili ba kami maoy nag-patubo kanimo gikan sa pagkabata ipon kanamo; ug ikaw mipuyo ipon kanamo sa hataas nga manga katuigan?",""
  26,19,"Ug imong gibuhat (kana) nga imong nabuhat (nga mao ang pagpatay ug tawo), ug ikaw na dili mapasalamaton.",""
