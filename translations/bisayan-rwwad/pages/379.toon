quran[13]{c,v,t,f}:
  27,23,"Sa pagkatinuod ako nakakaplag ug usa ka babaye <sup>2</sup> nga nagmando kanila, ug siya gihatag ug bahinsa tanang butang, ug siya adunay usa ka dakung trono:","[2] Bilqees, Makeda."
  27,24,"Nakit-an ko siya ug ang iyang katawhan nga nagsimba sa adlaw imbes nga sa Allah, kay si Satanas naghimo sa ilang mga buhat nga nindot tan-awon ngadto kanila, ug sa ingon niana mitalikod sila gikan sa (matarong) nga Dalan (sa Islam), busa sila wala magiyahi,",""
  27,25,"Mao nga sila wala naghapa sa Allah (paagi pagsimba ngadto Kaniya lamang); nga nagpagula sa unsay tinago sa mga langit ug sa yuta, ug nahibalo sa unsay inyong gitago o gidayag:",""
  27,26,"Ang Allah, walay dios (nga takos simbahon) gawas Kaniya: Siya mao ang Ginoo sa Dakong Trono.",""
  27,27,"(Si Solomon) miingon: ""Atong tan'awon kon ikaw nag-sulti sa matood o namakak,",""
  27,28,"Lakaw ug dad'a kining akong sulat kanila, ug ihatag kini kanila, unya pahawa gikan kanila. Tan-awa (ang tubag) nga ilang igatubag"".",""
  27,29,"Siya (Bilqees) miingon: ""O mga inila nga pangulo, sa pagkatinuod ang usa ka halangdon nga sulat miabut kanako,",""
  27,30,"Sa pagkatinuod kini gikan kang Solomon, ug sa pagkatinuod kini nag-ingon ""sa Ngalan sa Allah, ang Labing Madagayaon, ang Labing Maluluy-on;",""
  27,31,"""Ayaw ipataas ang inyong mga kaugalingon batok kanako, apan anhi kanako uban ang bug-os nga pagpasakop ingon nga mga Muslim"".",""
  27,32,"Siya miingon: ""O mga inila nga pangulo, tambagi ako sa akong pagabuhaton, Dili ako magahukom sa usa ka kalihokan hangtod nga kamo anaa sa akong presensya.""",""
  27,33,"Sila miingon: ""Kita nakapanag-iya sa dakong pwersa (kusog), ug nakapanag-iya sa dako nga abilidad sa pagpakiggubat, apan ang pagmando anaa kanimo, busa tan-awa (huna-hunaa) pag-ayo kon unsa ang imong igasugo.""",""
  27,34,"Siya miingon: ""Sa pagkatinuod ang mga hari, sa diha nga sila mosulod sa usa ka lungsod, ilang gub-on kini ug himoon nga ubos ang labing halangdon ang mga mga tawo niini, ug ingon niana ang ilang (kanunay) nga ginabuhat;",""
  27,35,"""Apan sa pagkatinuod magpadala ako ug usa ka gasa ngadto kaniya, ug maghulat aron sa pagtan-aw kong unsa ang (tubag nga) pagadad-on balik sa mga gisugo.""",""
