quran[11]{c,v,t,f}:
  20,88,"Busa iyang gipagula alang kanila (ang rebulto nga bulawan) sa nating baka, usa ka lawas, nga (uban sa hangin) naghatag ug tingog (sama sa baka), busa sila miingon (sa usag usa): ""Kini mao ang inyong dios ug ang dios ni Moises, apan siya nakalimot.""",""
  20,89,"Wala ba nila makita, nga kini dili makabalik ngadto kanila ug usa ka pulong (aron sa pagtubag), ug (nga) kini walay kadaut o kaayohan alang kanila?",""
  20,90,"Ug sa pagkatinuod si Aaron miingon kanila kaniadto: ""O akong mga katawhan! kamo gisulayan lamang pinaagi niini (niining diosdios), kay sa pagkatinuod ang inyong Ginoo mao ang (Allah) ang Labing Madagayaon, busa sunod kanako (sa pagsimba Kaniya lamang) ug tumana ang akong mando.""",""
  20,91,"Sila miingon: ""Kami dili gayud mohunong sa pagpadayon sa pagsimba niini (bulawan nga baka) hangtud nga si Moises mobalik kanamo.""",""
  20,92,"(Si Moises) miingon: ""O Aaron! Unsa ang nakapugong kanimo, sa diha nga imong nakita sila nga nangasalaag""",""
  20,93,"Gikan sa pagsunod kanako? Unya gisupak mo ba ang akong sugo?”",""
  20,94,"(Si Aaron) miingon: ""Oh anak sa akong inahan! Ayaw ako dakpa pinaagi sa akong bungot ni sa (mga buhok sa) akong ulo; sa pagkatinuod nahadlok ako nga tingali unya ikaw moingon: ""ikaw naghimo ug pagkabahinbahin taliwala sa mga anak sa Israel, ug wala maghulat sa akong pulong.""",""
  20,95,"(Si Moises] miingon, “Ug unsay isyu kanimo Samarianhon?”",""
  20,96,"Siya miingon: ""Nakita ko ang unsay wala nila makita ug akong gisagop lamang ang pipila sa mga tradisyon sa mga Mensahero (mga pagtudlo ni Moises) apan
kana (usab) akong gisalikway sa ingon niini ang akong kalag misugyot kanako.",""
  20,97,"(Si Moises) miingon: ""Nan pahawa! Kay sa pagkatinuod (ang silot) alang kanimo niining kinabuhia mao ang imong pagsinggit: ""Ayaw (ako) hikapa""; ug sa pagkatinuod adunay kapalaran (usa ka
tinudlong panahon) alang kaninyo, nga dili mapakyas alang kaninyo, ug tan-awa ang inyong dios nga diin kamo nagpahinungod sa pagsimba; amo gayod kining sunogon ug unya amo gayod kining isabwag sa halapad nga pagpakatag sa mga bahin niini sa dagat.""",""
  20,98,"Ang inyong (tinuod nga) Dios mao lamang ang Allah, walay dios (takus nga angay simbahon) gawas Kaniya; Siya naglangkob sa tanang butang sa (Iyang) Kahibalo (ug Gahum).",""
