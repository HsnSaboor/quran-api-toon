quran[8]{c,v,t,f}:
  29,7,"Mahitungod kanila nga mituo ug nagbuhat sa matarung nga mga buhat, sa pagkatinuod Kami magapapas sa ilang tanang kada-utan ug magahatag kanila sa ganti, sumala sa labing maayo sa ilang mga maayong buhat.",""
  29,8,"Ug Kami nagmando sa mga tawo nga mahimong maayo ug masinulundon sa iyang mga ginikanan, apan kun sila (nagpugos) kanimo nga magbutang ug kauban Kanako (sa pagsimba), nga diin ikaw walay kasayuran niini, nan, ayaw ninyo tumana sila. Kamong tanan mubalik nganhi Kanako ug unya ipahibalo Ko kaninyo ang inyong mga ginabuhat.",""
  29,9,"Kadtong kinsa mituo ug nagbuhat sa mga buhat nga mga matarung, sa pagkatinuod sila Among pasudlon (sa Paraiso) ingon nga ipon sa mga matarung.",""
  29,10,"Taliwala sa mga tawo adunay nag-ingon: “Mituo kami sa Allah”; apan kun sila makaagi ug pag-lutos tungod (sa ilang pagtuo) sa Allah, ilang giisip nga ang pag-lutos gikan sa mga tawo (nga kini sama sa) silot sa Allah. Ug kun ang usa ka kadaugan gikan sa 'Allah' imong Ginoo muabot, kasigurohan (ang mga tigpakaaron-ingnon) muingon: “Sa pagkatinuod kami kanunay ninyo nga kauban!”. Dili ba ang Allah ang Labing Nakahibalo sa unsay anaa sa mga dughan 
sa mga tawo.",""
  29,11,"Ang Allah siguradong mag-ila tali sa mga tawo nga adunay hugot nga pagtuo ug kanila nga mga tigpakaaron-ingnon.",""
  29,12,"mga manlilimod miingon sa mga magtutuo, ""Sunda ang among dalan, ug kami magapas-an sa inyong mga sala."" Apan dili sila magpas-an sa bisan unsa sa ilang mga sala. Sa pagkatinuod sila mga bakakon!",""
  29,13,"Ug sa pagkatinuod pas-anon nila ang kaugalingon nilang mga palas-anon (mga sala), ug (ang uban) pa nga mga palas-anon uban sa ilaha, ug sila
pagapangutan-on sa Adlaw sa Pagkabanhaw mahitungod sa tanan nilang giimbento sa mga bakak.",""
  29,14,"Sa pagkatinuod Kami nagpadala kang Noe ngadto sa iyang katawhan, busa siya mipuyo uban kanila sulod sa usa ka libo ka tuig gawas sa kalim-an ka tuig, unya ang katalagman (baha) misakmit kanila samtang sila malinapason.",""
