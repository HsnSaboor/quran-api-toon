quran[28]{c,v,t,f}:
  69,35,"Busa dinhi, niining adlawa, wala siyay mahimo nga higala ""sa pagtabang"",",""
  69,36,"Ni bisan unsang pagkaon gawas sa nana gikan nga mga samad,",""
  69,37,"Walay magakaon niini gawas sa matinuyoon nga mga makasasala<sup>1</sup>.","[1] Nga nagbutang ug kauban sa Allah, o nakahimo sa uban nga dagkong makamatay nga mga sala, ug namatay sa ingon nga walay paghinulsol."
  69,38,"Busa ako (Dios) manumpa pinaagi sa unsay inyong makita,",""
  69,39,"Maingon man unsay dili nimo makakita;",""
  69,40,"Sa pagkatinuod, kini (ang Qur’an) mao ang (dinasig nga) Pulong (gikan sa Allah) gisangyaw sa usa ka halangdon nga Mensahero (Propeta Muhammad),",""
  69,41,"Kini dili pulong sa Magbabalak. Diyutay ra ang imong gi-toohan;",""
  69,42,"Ni pulong sa usa ka mananagna; gamay lang gayud ang inyong nahinumduman.",""
  69,43,"Kini usa ka Pinadayag nga gipadala gikan (sa Allah) ang Ginoo sa tanan nga linalang.",""
  69,44,"Ug kon siya (ang Propeta Muhammad) nagmugna batok Kanamo ug pipila ka (bakak) nga mga pulong,",""
  69,45,"Kami sa pagkatinuod misakmit na kaniya pinaagi sa tuong kamot (sa usa ka dako ug gamhanan nga Pagsakmit,",""
  69,46,"​​Ug Kami sa pagkatinuod moputol sa iyang (aorta) ugat.",""
  69,47,"Ug walay usa kaninyo nga makapugong Kanamo gikan kaniya.",""
  69,48,"Ug sa pagkatinuod kini (ang Qur’an) usa ka Pahinumdom alang sa mga matarong.",""
  69,49,"Ug sa pagkatinuod Kami nasayod nga diha kaninyo adunay mga nagsalikway niini.",""
  69,50,"Ug tinooray kini mahimong (hinungdan) sa dakong pagbasol ngadto sa mga manlilimod.",""
  69,51,"Ug sa pagkatinuod, mao kini ang kamatooran nga labing siguro ug hingpit.",""
  69,52,"Busa dayega ang Ngalan sa imong Ginoo (Allāh) ang Labing Bantugan.",""
  70,1,"Ang usa ka mapugsanon, namugos para Silot nga gikatakdang mahitabo,",""
  70,2,"Ngadto sa mga manlilimod - walay makapugong niini,",""
  70,3,"(Kini) gikan sa Allah, ang Ginoo sa mga Dalan sa Pagsaka.",""
  70,4,"Ngadto Kaniya musaka ang mga anghel ug ang (balaan) nga espiritu (Gabriel) sulod sa usa ka Adlaw nga ang sukod niini anaa sa kalimaan ka libo ka katuigan ""sa inyong ihap"".",""
  70,5,"Busa pagmapailubon (Oh Muhammad) uban sa matahum nga pagpailub<sup>1</sup>.","[1] Diin walay kaguol o reklamo."
  70,6,"Tan'awa, sila naghunahuna nga hilabihan ka layo (ang adlaw sa Pagkabanhaw).",""
  70,7,"Apan Kami Naglantaw niini nga duol na.",""
  70,8,"Sa adlaw nga ang langit mahimong sama sa tinunaw nga tumbaga.",""
  70,9,"Ug ang kabukiran mahimong sama sa mga balhibo sa karnero.",""
  70,10,"Ug walay higala nga maga-pangu-tana mahitungod sa iyang suod nga higala;",""
