quran[14]{c,v,t,f}:
  19,12,"(Natawo si Juan ug sa dihang midako na siya, Gisugo namo siya:) ""O Yahya (Juan), kupti ang Kasulatan (sunda ang Torah) uban ang pagkamalig-on"", ug Kami naghatag kaniya ug kinaadman samtang siya bata pa.",""
  19,13,"Maingon man kalumo ug kaputli nga gikan Kanamo, ug siya usa sa nagbantay batok sa kadautan,",""
  19,14,"(Siya) matinahuron (ug mabination) ngadto sa iyang mga ginikanan, ug siya (Juan) dili mapahitas-on, ni masinupakon (kay Allah, o sa iyang mga ginikanan).",""
  19,15,"Kalinaw maanaa kaniya (kang Juan gikan sa Allah) sa adlaw sa iyang pagkahimugso, ug sa adlaw sa iyang kamatayon ug sa adlaw sa iyang pagkabanhaw.""",""
  19,16,"Hisguti (ang sugilanon ni) Maria diha sa Libro (Qur'an), sa dihang siya mibulag gikan sa iyang pamilya ngadto sa sidlakang dapit.",""
  19,17,"Busa siya mikuha ug usa ka pandong (sa pagtabon sa iyang kaugalingon) gikan kanila; unya Kami (Allah) nagpadala ngadto kaniya sa among anghel (Gabriel, ang balaang espiritu), nga nagpakita kaniya sa porma sa hingpit nga tawo.",""
  19,18,"Siya (Maria) miingon: ""Ako mudangob sa 'Allah' ang Labing Madagayaon gikan kanimo (ayaw pagduol kanako) kon ikaw (adunay kahadlok sa Allah ug) nagbantay batok sa dautan"".",""
  19,19,"Siya (anghel Gabriel) miingon: ""Ako usa lamang ka mensahero sa (Allah) nga imong Ginoo (gipadala): ""aron sa paghatag kanimo ug usa ka putli nga anak nga lalaki (Hesus).""",""
  19,20,"(Si Maria) miingon: ""Unsaon nako pagkabaton ug usa ka anak nga lalaki nga walay lalaki nga nakahikap kanako, ug ako putli nga babaye.",""
  19,21,"(Si Gabriel) miingon: ""Bisan pa ingon niana""; ang imong Ginoo (Allah) nag-ingon: ""Kini sayon ​​alang Kanako"": ug nga Kami maghimo kaniya nga usa ka Timaan ngadto sa mga tawo, ug Kalooy gikan Kanamo, ug kini usa ka butang nga gitakda na.",""
  19,22,"Busa siya nanamkon kaniya(Hesus); ug mipahawa uban kaniya ngadto sa usa ka hilit nga dapit.",""
  19,23,"Ug ang mga kasakit (sa pagpanganak) nagdala kaniya ngadto sa punoan sa palmera. Si (Maria) miingon:""Oh labi pang mâayo nga ako namatay na sa wala pa kini, ""sa ingon ako mahikalimtan ug mahanaw!""",""
  19,24,"Unya siya bmitawag ngadto kaniya gikan sa iyang ilalom: ""Ayaw kaguol, sa pagkatinuod ang imong Ginoo (Allah) naghimo ug usa ka tubod nga moagas sa imong ilalum"";",""
  19,25,"Uyuga ang punoan sa palmera padulong kanimo kini maghulog (nganha) kanimo ug lab-as ug hinog nga mga datiles<sup>3</sup>:","[3] Nga mahitabo lamang sa ting-init."
