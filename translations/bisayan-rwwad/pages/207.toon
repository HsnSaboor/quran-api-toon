quran[7]{c,v,t,f}:
  9,123,"Oh mga magtutuo, pakigbisog kamo sa mga manlilimod nga duol kaninyo (ug sa gubat kaninyo), ug pasagdi nga sila makakaplag ug kagahi kaninyo, ug hibaloi nga ang Allah kauban sa mga matarong.",""
  9,124,"Ug kun aduna may ipadayag nga Surah (kapitulo sa Qur’an), ang pipila kanila (nga mga tigpaka-aron ingnon) nagasulti: “Kinsa ba kaninyo ang nahimong hilabihan ang iyang pagtuo pinaagi niini (ang kapitulo sa Qur’an)?” Ug mahitungod sa mga nagatuo, kini nakapasamot sa ilang pagtuo ug sila nahimuot.",""
  9,125,"Apan kanila nga ang (ilang) kasing-kasing adunay balatian (sa pagduha-duha, kawalay pagtuo ug pagpaka-aron ingnon), kini nakapadugang sa kadautan nga (naandan) nilang kadautan (sayop nga pagbati, pagduha-duha, kawalay pagtuo ug pagpaka-aron ingnon), ug sila nangamatay samtang sila mga manlilimod.",""
  9,126,"Wala ba nila makita nga sila (mg tigpakaaron-ingnon) pagsulay, kausa o kaduha smatag tuig. Bisan pa niana, sila wala sa maghinulsol ni makakat-on sa pagtulon-an (gikan niini).",""
  9,127,"Ug sa matag higayon nga gipadayag ang Surah (kapitulo sa Qur’an), sila nagnilantaway sa usa’g-usa (nga naga-ingon): “Aduna bay nakakita nimo?” Ug sila nanggawas. Ang Allah nagliso sa ilang kasing-kasing (palayo sa kahayag) tungod kay sila mga tawo nga dili makasabot.",""
  9,128,"Sa pagkatinuod adunay miabot kaninyo nga usa ka Sinugo (Muhammad) gikan sa inyong pundok (nga hingpit ninyong nahibaloan). Makapaguol kaniya ang inyong giagian (nga kadaut o kalisdanan). Siya magpakabana alang kaninyo (nga kamo matul-id nga magiyahan), ug siya ngadto sa mga magtutuo buotan ug maluloy-on.",""
  9,129,"Apan kun sila (mga tigpaka-aron ingnon ug dili magtutuo) mutalikod, isulti (O Muhammad): “Ang Allah Igo na alang kanako (ingon nga Tigpanalipod ug Tigpaluyo). Wala nay laing Diyos nga angayang simbahon gawas Kaniya, gibutang nako Kaniya ang akong (hingpit nga) pagsalig ug Siya ang Ginoo sa Dakong Trono.”",""
