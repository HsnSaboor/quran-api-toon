quran[27]{c,v,t,f}:
  37,127,"Apan sila mipanghimakak kaniya, busa sila sa pagkatinuod pagadad-on ngadto (sa Imperno).",""
  37,128,"Gawas sa pinili nga mga alagad ni Allah.",""
  37,129,"Kami nagbilin alang kaniya (maayong paghisgot) taliwala sa ulahing mga henerasyon.",""
  37,130,"Kalinaw ug hataas nga pagdayeg alang kang Ilyas (Elijah).",""
  37,131,"Sa ingon niana Kami muganti sa mga magbubuhat ug maayo.",""
  37,132,"Sa pagkatinuod, siya usa sa Among mga magtutuo nga mga alagad.",""
  37,133,"Sa pagkatinuod, si Lut usa sa mga Mensahero (sa Allah).",""
  37,134,"(Busa hinumdomi) sa dihang Kami miluwas kaniya ug sa iyang panimalay.",""
  37,135,"Gawas (sa iyang asawa) sa usa ka tigulang nga babaye (nga kauban) sa mga nagpabilin sa ulahi (ug naguba).",""
  37,136,"Unya among gilaglag ang niadtong uban (sa dakbayan sa Sodom).",""
  37,137,"Ug sa pagkatinuod kamo naga-agi kanila (sa ilang dapit) matag kabuntagon,",""
  37,138,"Ug sa gabii. Wala ba kamo makasabot?",""
  37,139,"Si Yunus (Jonas) sa pagkatinuod usa sa mga Mensahero (sa Allah).",""
  37,140,"Sa dihang (siya gitalikdan ang iyang
katawhan) ug mikalagiw paingon sa sakayan nga gikargahan.",""
  37,141,"Unya nagripa siya uban kanila, apan siya ang napildi.",""
  37,142,"Busa gilamoy siya sa isda samtang siya takos nga basulon.",""
  37,143,"Busa kon dili pa sa iyang pagdayeg ug paghimaya (kang Allah),",""
  37,144,"Siya (Jonas) magpabilin unta sa tiyan niini hangtod sa Adlaw nga sila pagabanhawon.",""
  37,145,"Apan gilabay Namo siya sa mamala nga baybayon samtang siya masakiton.",""
  37,146,"Kami nagpatubo alang kaniya sa usa ka punoan sa kalabasa (nga nagalandong ug nagbugaw sa mga langaw).",""
  37,147,"Kami nagpadala kaniya ngadto sa usa ka gatus ka libo (nga tawo), o sobra pa.",""
  37,148,"Busa sila mituo, unya Kami naghatag kanila ug kalipay sa usa ka gitakdang panahon.",""
  37,149,"Busa pangutan-a sila: ""Ang mga anak nga babaye iya ba sa imong Ginoo (Allah) ug ang mga anak nga lalaki ila ba?""",""
  37,150,"O gibuhat ba Namo ang mga anghel ingon nga mga babaye (sama sa ilang gisulti) ug sila mga saksi niini?",""
  37,151,"Kay sa pagkatinuod kini gikan lamang sa ilang kaugalingong mga bakak nga sila nag-ingon:",""
  37,152,"Si AllƒÅh nanganak ug mga anak. Ug, sa pagkatinuod, sila mga ang bakakon!",""
  37,153,"Nagpili ba Siya ug mga anak nga babaye kay sa mga anak nga lalake?",""
