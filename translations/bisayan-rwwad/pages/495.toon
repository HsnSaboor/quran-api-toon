quran[16]{c,v,t,f}:
  43,74,"Sa pagkatinuod, ang mga daotan mahiagom sa silot sa Impiyerno. didto sila pa-puy'on sa kahangturan.",""
  43,75,"Ang silot dili gayod paga-kub'san kanila, ug niini sila wala nay paglaum.",""
  43,76,"Ug dili Kami ang dili makiangayon ngadto kanila, apan sila sa ilang mga kaugalingon ang dili makatarunganon.",""
  43,77,"Sila motawag: ""Oh Malik (ang magbalantay sa Imperno), himoa nga ang (Allah) nga imong Ginoo mutapos kanamo."" Siya moingon: ""Sa pagkatinuod, kamo magpabilin sa sulod niini sa walay katapusan.""",""
  43,78,"Sa pagkatinuod, Kami nagdala sa Kamatuoran nganha kaninyo, Apan kasagaran kaninyo naligutgot sa Kamatuoran.",""
  43,79,"O naglaraw ba sila ug pipila ka laraw? Nan, sa pagkatinuod Kami usab naglaraw.",""
  43,80,"O naghunahuna ba sila nga Kami wala makadungog sa ilang mga tinago, ug sa ilang pribadong mga panagtambag? Oo (Kami Nakadungog), ug ang Among mga mensahero (ang nagtala nga mga anghel) uban kanila nagasulat.",""
  43,81,"Isulti: ""Kun (ang Allah) ang Labing Madagayaon adunay anak nga lalaki, nan ako ang una sa mga magsisimba sa Allāh nga naglimud ug nagsalikway niini nga inyong pag-angkon, ug (ako) ang unang magsisimba sa Allah lamang.",""
  43,82,"Ang Himaya (ug Kadungganan) maanaa sa (Allah) ang Ginoo sa mga langit ug sa yuta, ug Ginoo sa Trono, layo labaw sa tanan (kabakakan) ang ilang gipahinungod Kaniya.",""
  43,83,"Busa pasagdi sila sa pagpatuyang sa bakak nga mga pakigpulong ug panagdula, hangtod nga ilang ikahibalag ang
Adlaw nga kanila gipasidaan.",""
  43,84,"Siya (Allah) mao (ang Usa lamang ka Tinuod) nga Diyos (nga gisimba) sa mga langit, ug (ang Usa lamang ka Tinuod) nga Diyos (nga gisimba) sa yuta; ug Siya mao ang Labing Maalamon, ang Labing Nakahibalo.",""
  43,85,"Bulahan Siya (Allāh), nga Kaniya ang kamandoan sa mga langit ug sa yuta ug sa unsay anaa sa taliwala niini, ug anaa Kaniya ang Kahibalo sa Takna (ang Adlaw sa Pagkabanhaw), ug ngadto Kaniya kamong tanan ibalik (alang sa Paghukom).",""
  43,86,"Kadtong ilang gisimba gawas Kaniya walay gahum alang sa pagpataliwala, gawas niadtong nagsaksi sa Kamatuoran (sa Islam), samtang sila nahibalo.",""
  43,87,"Ug kon ikaw mangutana kanila kinsa ang nagbuhat kanila, sila sa pagkatinuod moingon: ""ang ‘Allah."" Nan, Sa unsa nga paagi sila mitalikod?",""
  43,88,"(Ang Allāh adunay Kahibalo) sa dihang ang iyang (ang Propeta) panulti: '(Oh Allah) akong Ginoo, kini mga tawo nga dili magatoo sa imong gipadala uban kanako ngadto kanila!""",""
  43,89,"Busa talikod gikan kanila, ug isulti, kalinaw, kay sila sa dili madugay mahibalo.",""
