quran[12]{c,v,t,f}:
  20,114,"Busa ang Labing Halangdon mao ang Allah, ang Hari, ang Hingpit nga Kamatuoran, ug ayaw pagdalidali sa Qur'an sa dili pa ang Pagpadayag niini makompleto kanimo (O Propeta Muhammad), ug isulti: ""(O Allah) akong Ginoo, dugangi ako sa kahibalo.""",""
  20,115,"Ug sa pagkatinuod Kami mihatag ug Kasugoan ngadto kang Adan kaniadto, apan siya nakalimot; ug Kami wala makakaplag alang kaniya ug lig-on nga kabubut-on.",""
  20,116,"Ug (hisguti) sa dihang Kami miingon ngadto sa mga anghel: ""Yukbo kamo (sa pagpasidungog ug pagtahud) kang Adan"", ug sila miyukbo, gawas kang Iblees (Satan); midumili siya.",""
  20,117,"Ug unya Kami miingon: ""O Adan! Siya usa ka kaaway kanimo ug sa imong asawa; busa ayaw siya tugoti sa pagpalayas kaninyong duha gikan sa Tanaman, kay sa ingon kamo magkalisud;",""
  20,118,"Sa pagkatinuod ikaw adunay (usa ka Saad gikan sa Allah) nga ikaw dili gayud gutumon sa sulod niini (Paraiso), ni (kamo) walay bisti (hubo);",""
  20,119,"Ug nga ikaw dili uhawon niini, ni mabati nimo ang kainit sa adlaw.",""
  20,120,"Apan si Satanas naghimo ug dautan nga sugyot ngadto kaniya; ug siya miingon: ""O Adan! Tultolan ko ba ikaw ngadto sa kahoy sa pagka-imortal, ug usa ka gingharian nga dili gayud madunot?""",""
  20,121,"Unya silang duha (Adan ug Eba) mikaon niini, busa ang ilang pribadong mga bahin (sa lawas) mipakita ngadto kanila, ug sila misugod sa pagtabon sa ilang mga kaugalingon sa mga dahon sa Tanaman, sa ingon niana si Adan misupak sa iyang Ginoo (Allah), busa siya nahisalaag.",""
  20,122,"Ug unya ang iyang Ginoo (AllƒÅh) mipili kaniya, ug siya mibalik ngadto Kaniya ug migiya (kaniya).",""
  20,123,"(Ang Allah) miingon: ""Kanaog gikan sa Paraiso, kamong tanan (uban kang satanas), isip mga managkaaway sa usag-usa. Ug sa pagkatinuod adunay moabut kaninyo nga Paggiya gikan Kanako. Bisan kinsa nga mosunod sa Akong Giya, siya dili mahisalaag, ni siya mag-antos;",""
  20,124,"Ug bisan kinsa nga motalikod gikan sa Akong Pahinumdom 'ang Qur'an', siya makabaton ug usa ka makaluluoy nga kinabuhi, ug Kami mobanhaw kaniya sa Adlaw sa Pagkabanhaw nga buta.",""
  20,125,"Siya moingon: ""(O Allah) akong Ginoo! Nganong gibanhaw mo man ako nga buta samtang Ako nakakita pa man kaniadto.""",""
