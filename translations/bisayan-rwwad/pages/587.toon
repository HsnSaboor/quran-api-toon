quran[25]{c,v,t,f}:
  82,1,"Sa diha nga ang langit magkabuak-buak.",""
  82,2,"Ug sa diha nga ang mga bitoon magkatibulaag,",""
  82,3,"Ug sa diha nga ang mga dagat maga-awas,",""
  82,4,"Ug sa diha nga ang (mga sulod sa) mga lubnganan mahabwa,",""
  82,5,"Ang matag kalag (unya) mahibalo kung unsa ang iyang gipadala ug unsa ang iyang gibiyaan (nga maayo o daotan nga mga buhat).",""
  82,6,"Oh tawo, unsa ang nakapalinga kaninyo gikan sa imong Ginoo (Allah), nga Labing Mahinatagon,",""
  82,7,"Kinsa ba ang naglalang kaninyo, nag-umol kaninyo, ug naghulma kaninyo sa kahingpitan?",""
  82,8,"Sa bisan unsang dagway nga Iyang gibuot gimugna Niya kamo.",""
  82,9,"Apan dili, Ikaw naglimod sa (Adlaw sa Paghukom ug) Pagbalus.",""
  82,10,"Ug sa pagkatinuod adunay mga magbalantay ibabaw kaninyo (mga anghel);",""
  82,11,"Nga pinasidung'gan nga mga eskriba,",""
  82,12,"Nahibalo sila sa tanan ninyong gibuhat.",""
  82,13,"Sa pagkatinuod, ang mga matarung maanaa sa Kalipay,",""
  82,14,"Ug sa pagkatinuod ang mga dautan maanaa sa nagdilaab nga Kalayo,",""
  82,15,"Nga diin sila mosulod sa Adlaw sa Pagbalus.",""
  82,16,"Ug sila dili gayud mawala gikan niini.",""
  82,17,"Ug unsa ang magpahibalo kanimo kung unsa ang Adlaw 'sa Paghukom ug' sa Pagbalus?",""
  82,18,"Sa makausa pa, unsay makapahibalo kanimo kon unsa ang Adlaw sa Pagbalus?",""
  82,19,"Mao na kana ang adlaw sa diha nga ang kalag wala nay gahum sa pagbuhat ug bisan unsa alang sa (laing) kalag; ug tanang hukom nianang Adlawa (bug-os) alang lang sa Allāh.",""
  83,1,"Alaut ang mga limbongan (sa mga timbang ug sukod),",""
  83,2,"Sila, nga sa dihang sila mokuha ug sukod (sa ilang mga bahin) gikan sa mga tawo, sila nagakuha niiini sa hingpit (ug hustong sukod),",""
  83,3,"Apan sa diha nga sila mosukod o motimbang alang sa uban, sila maghatag ug mas ubos ug hinungdan sa pagkawala.",""
  83,4,"Wala ba sila maghunahuna nga sila pagabanhawon (ug mubangon gikan sa mga patay alang sa pag-ihap ug pagpanimalos),",""
  83,5,"Alang sa usa ka dakong Adlaw,",""
  83,6,"(Nga mao) Ang Adlaw nga ang tanang mga tawo mobarog atubangan sa Ginoo sa tanang linalang<sup>1</sup>.","[1] Nianang panahona hukman iyang kamo ug mosaksi batok sa tanan nga mga barangan ug mga mananapaw ug mga bakakon. Mamulong iyang batok sa mga nanglimbong ang mga trabahante sa ilang mga suhol, nga nagdaugdaug sa mga balo ug mga ilo, o naghikaw sa mga langyaw nga nagpuyo sa taliwala kanila sa hustisya, kay kini nga mga tawo wala mahadlok Allāh, ang Ginoo sa mga Kasundalohan sa Langit."
