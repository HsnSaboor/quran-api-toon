quran[7]{c,v,t,f}:
  34,8,"Siya nagtumo-tumo og bakak batok sa Allah o adunay pagkabuang diha kaniya. Hinonoa, kadtong wala motuo sa Pikas Kinabuhi anaa sa pag-antos ug anaa sa dakong kasaypanan.",""
  34,9,"Wala ba nila mahunahunaan ang unsay anaa sa ilang atubangan, ug ang unsay anaa sa ilang luyo sa langit ug sa yuta? Kon Among gibuot, mahimo Namo nga ang yuta mulamoy kanila, o makahimo nga ang tipik sa langit mahulog kanila; sa pagkatinuod adunay Timaan niini alang sa matag sinsero nga makinasingkasingon nga tawo nga mibalik (sa Allah) diha sa paghinulsol.",""
  34,10,"Sa pagkatinuod, Kami naghatag kang David gikan Kanamo sa usa ka kadagaya. [Kami miingon]: ""O mga kabukiran ug mga langgam, isubli ang paghimaya uban kaniya. Kami nagpahumok alang kaniya og ang puthaw,",""
  34,11,"[Nag-ingon]: ""Himoa ug hingpit (nga mga taming), ug sukda ang mga sumpay (niini) ug (kamong tanan, O mga magtotoo) magbuhat sa pagkamatarung; Sa pagkatinuod ako Kanunay nga Nakakita sa unsa'y inyong gibuhat.",""
  34,12,"(Among gihimo) ang hangin magpailalom kang Solomon, Ang panaw niini sa buntag maoy usa ka bulan ug ang panaw sa hapon niini maoy usa ka bulan, ug Kami naghimo ug tubod sa tinunaw nga tumbaga nga moagas alang kaniya, ug sa mga jinn sila adunay mga nagtrabaho ubos kaniya pinaagi sa sugo sa iyang Ginoo (Allah); ug bisan kinsa nga mutalikod gikan sa Among sugo gikan kanila, Kami mopatilaw kaniya sa Silot sa Nagdilaab nga Kalayo.",""
  34,13,"Ilang gihimo alang kanila ang bisan unsa nga iyang gitugot nga mga mosque, mga estatwa, mga planggana sama sa mga pasungan, ug mga kolon nga nagbarog. Pagpasalamat kamo, O pamilya ni David, kay pipila lang sa Akong mga alagad maoy mapasalamaton.",""
  34,14,"Sa diha nga gitakda Namo ang kamatayon alang kaniya (Solomon), walay nagpahibalo sa mga jinn 'mga demonyo' sa iyang kamatayon gawas sa anay nga nagsigeg kaon sa iyang sungkod; busa sa diha nga siya natumba, ang mga jinn nakahibalo sa tin-aw nga kon sila nakahibalo lang sa dili makita, sila dili unta magpabilin sa makauulaw nga pag-antus (sa pagkaulipon).",""
