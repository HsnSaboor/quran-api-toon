quran[25]{c,v,t,f}:
  78,31,"Sa pagkatinuod alang sa mga matarung ang pagkab-ot (sa Paraiso),",""
  78,32,"Mga tanaman ug mga ubasan,",""
  78,33,"Ug maanyag nga mga dalaga, uban sa kaulay niini ug sa pagkabatan-on, nga managsama ug edad,",""
  78,34,"Ug usa ka kopa nga puno (sa lunsay nga bino).",""
  78,35,"Sila dili makadungog sa sulod niini (sa Paraiso) ug bisan unsa nga walay kapuslanan nga mga pulong o bakak.",""
  78,36,"Usa ka Ganti gikan sa imong Ginoo (Allah), usa ka Gasa, nga igo na,",""
  78,37,"Ang Ginoo sa mga langit ug sa yuta ug sa unsay anaa sa taliwala kanila, ang Labing Madagayaon (Allah), walay usa nga adunay gahum sa pagpakigsulti ngadto Kaniya (sa Adlaw sa Paghukom gawas nga human sa Iyang Pagtugot).",""
  78,38,"Ang Adlaw diin ang nga espiritu (Gabriel) ug ang mga anghel magatindog nga mga nanaglaray; sila dili mosulti gawas sa usa nga gitugotan sa (Allah) ang Labing Madagayaon, ug mosulti sa kamatuoran.",""
  78,39,"Mao kana ang dili kalikayan nga adlaw; busa bisan kinsa nga magkagusto, tugoti siya nga mosubay sa (matarong) nga Dalan (Islam) nga padulong ngadto sa iyang (tinuod nga) Ginoo (Allah).",""
  78,40,"Kami nagpasidaan kaninyo mahitungod sa usa ka haduol nga pagsakit, ang Adlaw sa diha nga ang tawo makakita kon unsa ang (maayo o dautan nga mga buhat) gibuhat sa iyang duha ka mga kamot, ug ang manlilimod moingon: ‘Alaot ako, hinaut ako nahimo nalang ug abog!’",""
  79,1,"Ako (Allāh) Nanumpa pinaagi niadtong (mga anghel) nga nagguyod sa mga kalag sa mga manlilimod (sa panahon sa kamatayon) uban kayugot.",""
  79,2,"Ug pinaagi niadtong (mga anghel) nga malumong nagkuha sa mga kalag (sa mga magtotoo sa panahon sa kamatayon),",""
  79,3,"Ug pinaagi niadtong (mga bituon ug mga planeta) nga naglutaw-lutaw sa kawanangan (diha sa ilang mga orbito o agianan),",""
  79,4,"Ug pinaagi niadtong (mga anghel) nga naglumba sa usag-usa diha sa panaglumba, nga nagdali sa pagtuman sa mga sugo ni Allāh;",""
  79,5,"Ug pinaagi niadtong (mga anghel) nga naghan-ay sa matag butang sumala sa Pagtakda sa Allāh<sup>1</sup>.","[1] Si Allāh nanumpa sa mga anghel nga nagtuman sa Iyang gisugo ug gihukom, sama sa mga anghel nga gitugyan sa mga kalihokan sa mga tawo. Siya nanumpa didto sa tibuok nga Siya sa pagkatinuod banhawon sila alang sa pag-ihap ug pagbalos,"
  79,6,"Sa Adlaw nga ang unang (Pagtayhop sa) Trumpeta, mahitabo ug magpauyog (sa kalibutan).",""
  79,7,"Ug ang ikaduha nga (Pagtayhop sa Trumpeta alang sa Pagkabanhaw) mosunod niini.",""
  79,8,"Ang mga kasingkasing sa mga manlilimod ug mga masupilon nianang adlawa magkurog,",""
  79,9,"Ang ilang mga mata nagpaubos (uban sa kahadlok).",""
  79,10,"(Niining kinabuhia ) ingon nila: ""Kami ba gayud ibalik (human sa kamatayon) ngadto sa (among) unang kahimtang?""",""
  79,11,"Bisan pa kon kami nangadunot na nga mga bukog ""mabanhaw ba kita human niana""?",""
  79,12,"Sila nag-ingon: ""Kana, unya, usa ka pagbalik uban sa kapildihan.""",""
  79,13,"Apan kini (ang ikaduhang Pagtayhop sa trompeta alang sa Pagkabanhaw) usa lamang ka 'gamhanan' singgit,",""
  79,14,"Sa diha nga sila pukawon (nga buhi human sa kamatayon).",""
  79,15,"Wala ba ang istorya ni Moises midangat kanimo ˹O Propeta Muhammad˺?",""
