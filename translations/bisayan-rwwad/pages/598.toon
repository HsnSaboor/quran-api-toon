quran[12]{c,v,t,f}:
  97,1,"Sa pagkatinuod Kami nagpakanaog ug nagpadayag niini (ang Qur'an) sa Gabii sa Dekreto.",""
  97,2,"Ug unsa ang makapahibalo kanimo kung unsa ang gabii sa Dekreto?",""
  97,3,"Ang Gabii sa himaya ug gahum - Dekreto- labing maayo pa kay sa usa ka libo ka mga bulan.",""
  97,4,"Ang mga anghel ug ang balaang espiritu (Gabriel) manaog diha niini sa pagtugot sa ilang Ginoo (Allah) alang sa tanang mga kamandoan (nga gitakda sa Allah gikan nianang tuiga ngadto sa mosunod),",""
  97,5,"Niining gabie ang tanang Kalinaw anaa (sa mga magtutuo) hangtod sa pag-abot sa ka-adlawon.",""
  98,1,"Kadtong mga wala motoo gikan sa mga sumusunod sa (nauna) nga Kasulatan (ang mga Hudeyo ug ang mga Kristohanon) ug ang mga tigsimbag dios-dios dili mahibulag (gikan sa pagkawalay pagtuo ug pagsimbag dios-dios) hangtud nga moabut kanila ang tin-aw nga Pamatuod (Ebidensya):",""
  98,2,"Usa ka Mensahero gikan sa Allah (ang Propeta Muhammad), nga magalitok sa giputli nga mga Panid (sa Kasulatan),",""
  98,3,"Diin anaa ang tanang husto nga mga Balaud (nga sukwahi sa ilang sayop nga pagtuo ug mga tuotuo).",""
  98,4,"Apan kadtong gihatagan sa Kasulatan 'mga Hudeyo ug mga Kristohanon' wala mabahin 'ngadto sa daghang mga sekta' gawas lamang human miabot ang tin-aw nga Pamatuod (Ebidensiya) (gikan sa Allah) ngadto kanila.",""
  98,5,"Ug sila wala sugoa sa bisan unsa gawas lang nga sila kinahanglan nga mosimba sa Allah (lamang), nga matinud-anon ngadto Kaniya diha sa relihiyon (sa Islam, sa kinasing-kasing ug pagkamasinugtanon, nga matul-id, ug ang pagbuhat sa pag-ampo ug pagbayad sa kabus nga kantidad o Zakah â€“ Obligado limos, ug kana mao ang husto nga relihiyon.",""
  98,6,"Sa pagkatinuod sila nga (nagpadayon sa) pagpanglimod gikan sa mga sumusunod sa (naunang) Kasulatan ug ang mga tigsimbag dios-dios maanaa sa Kalayo sa Impiyerno, nga magpabilin sa sulod niini hangtod sa kahangtoran; sila ang pinakadaotan sa tanang binuhat.",""
  98,7,"Kanila nga mituo ug nagbuhat sa matarung nga mga buhat, sa pagkatinuod sila mao ang labing maayo sa tanang binuhat.",""
