quran[27]{c,v,t,f}:
  37,25,"Unsay nahitabo kaninyo (Oh mga manmilimod ug mga pagano) nga (karon) kamo dili makatabang sa usag-usa?",""
  37,26,"Apan sila magtugyan nianang adlawa.",""
  37,27,"Ang uban kanila moduol sa uban, nga naglabay sa pagbasol sa usag-usa.",""
  37,28,"[Ang uban] moingon, ""Kaniadto miduol ka kanamo gikan sa usa ka posisyon sa gahum.""",""
  37,29,"Sila moingon, ""Dili, kamo 'sa inyong mga kaugalingon' dili mga magtutuo.""",""
  37,30,"Ug kami wala'y pagbulot-an (o gahum) diha kaninyo, apan kamo malinapason nga mga katawhan;",""
  37,31,"Busa ang Pulong 'Dekreto"" sa (Allah) nga atong Ginoo gipatuman batok kanato, nga kita sa pagkatinuod makatilaw (sa Silot);",""
  37,32,"Busa gipahisalaag namo kamo, kay kami (usab) sa among mga kaugalingon mga nangahisalaag.",""
  37,33,"Busa nianang Adlawa, sila (tanan) makaambit sa Silot.",""
  37,34,"Sa pagkatinuod Ingon niana Kami magtagad sa mga daotan.",""
  37,35,"Sa pagkatinuod sila kaniadto nagagawi nga mapahitas-on , sa diha nga giingon ngadto kanila: ""Walay dios (nga takos simbahon) gawas sa Allah;""",""
  37,36,"Ug miingon: ""Itugyan (biyaan) ba gayud nato ang atong mga dios tungod (lang) sa usa ka buang nga magbabalak?""",""
  37,37,"Dili, siya (ang Propeta Muhammad) miabot dala ang Kamatuoran, ug iyang gipamatud-an ang (nauna) nga mga Mensahero (sa Allah).",""
  37,38,"Kamo 'kinsa naglimod sa kamatuoran' makatilaw gayud sa masakit nga silot.",""
  37,39,"Ug kamo dili pagabalusan gawas (sa) unsay inyong gibuhat kaniadto.",""
  37,40,"Gawas sa pinili nga mga alagad ni AllƒÅh.",""
  37,41,"Alang kanila adunay ilado nga tagana (sa Paraiso),",""
  37,42,"Mga prutas (sa tanang matang), ug sila pagapasidunggan pag-ayo,",""
  37,43,"Sa mga Tanaman sa kalipay,",""
  37,44,"Sa mga trono (sa dignidad), nga nag-atubang sa usag-usa.",""
  37,45,"Ang usa ka kopa (sa lunsay nga bino) igapasa-pasa (igalibot) ngadto kanila gikan sa tin-aw nga nagadagayday nga tubod.",""
  37,46,"Puti (tin-aw), lamian alang sa mga muinom.",""
  37,47,"Walay pagsakit sa ulo. Hingpit ug hapsay, ug dili maka-hubog.",""
  37,48,"Ug uban kanila adunay mga babaye nga maglikay sa ilang mga panan-aw, nga adunay dagko, matahum, ug madanihon nga mga mata;",""
  37,49,"Ingon nga sila sama sa gitagoan nga mga itlog (sa ostrich), nga maayo ang pagkapreserbar (ug pag-amping).",""
  37,50,"Unya sila molingi sa usag-usa, nga magpangutana sa usag-usa.",""
  37,51,"Ang usa ka mamumulong gikan kanila moingon: ""Sa pagkatinuod ako kaniadto adunay usa ka kauban (sa kalibotan),",""
