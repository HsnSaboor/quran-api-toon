quran[8]{c,v,t,f}:
  3,141,"Ug aron ang Allah mosulay (o magputli) sa mga mituo (gikan sa mga kasal-anan), ug hikawan ang mga manlilimod.",""
  3,142,"Naghunahuna ba kamo nga kamo makasulod sa Paraiso samtang ang Allah wala pa nagpamatuod kon kinsa kaninyo ang nanlimbasog (sa Iyang Kawsa), ug nagpamatuod kon kinsa kaninyo ang mga mapailubon?",""
  3,143,"Ug matuod nga kanhi gayod kamo nangandoy og kamatayon sa wala pa ninyo kini mahimamat, ug sa pagkatinuod kamo nakakita niini samtang kamo nagtan-aw niini.",""
  3,144,"Si Muhammad dili mulabaw pa sa usa ka Mensahero (sa Dios); ug sa pagkatinuod (daghang) mga Mensahero ang milabay na una kaniya; unya kung siya mamatay o mapatay, motalikod ba kamo (sa pagtuo)? Bisan kinsa nga motalikod, siya dili makabuhat ug kadaot ngadto sa Allāh bisan gamay, ug ang Allāh moganti sa mga mapasalamaton.",""
  3,145,"Walay kalag nga mahimong mamatay gawas kon kini uban sa Pagtugot sa Allah, ang gidugayon gitakda na; ug bisan kinsa nga nagtinguha sa ganti niining kalibutana, Kami mohatag kaniya gikan niini, ug bisan kinsa nga magtinguha sa ganti sa pikas kinabuhi, Kami mohatag kaniya gikan niini, ug Kami moganti sa mga mapasalamaton.",""
  3,146,"Ug unsa kadaghan kadtong mga Propeta nga nakiggubat uban kaniya ang daghang mga tiunay nga magsisimba sa Allâh busa wala gayud sila mawad-an ug kadasig sa unsay nahitabo kanila diha sa Dalan sa Allah, ni sila nahuyang, ni sila magpalupig sa ilang mga kaugalingon (alang mga kaaway). Ug ang Allāh nahigugma sa mga mapailubon.",""
  3,147,"Ug ang ila lamang pulong mao: (O Allāh) among Ginoo, pasayloa kami sa among mga sala ug ang among mga paglapas, ug lig-ona ang among mga tiil, ug hatagi kami ug kadaogan batok sa mga manlilimod nga mga tawo.",""
  3,148,"Busa ang Allah mihatag kanila sa ganti niining kalibutana, ug sa labing maayo nga ganti didto sa Pikas Kinabuhi. Ug ang Allah naghigugma sa mga nagbuhat ug maayo.",""
