quran[21]{c,v,t,f}:
  26,40,"Nga kita mosunod sa mga salamangkero, kon sila mao ang mga mananaog.",""
  26,41,"Sa diha nga ang mga salamangkero ming-abut, sila miingon kang Paraon: ""Makadawat ba kami ug suhol kong kami ang magmadaugon?""",""
  26,42,"Siya miingon: Oo, ug kamo sa walay pagduhaduha kamo mahiipon kanila nga mga duol (ngari kanako).""",""
  26,43,"Si Moises miingon kanila: Iitsa ang buot ninyo iitsa.",""
  26,44,"Busa ilang gi-itsa ang ilang mga pisi ug ang ilang mga sungkod ug miingon: Pinaagi sa gahum ni Paraon, kita maoy siguro nga dumadaog.",""
  26,45,"Unya si Moises miitsa usab sa iyang sungkod ug tan'awa kini milamoy sa tanan nilang giimbento.",""
  26,46,"Ug ang mga salamangkero nangatumba nga naghapa;",""
  26,47,"Sila miingon: ""Kami mituo sa (Allah) ang Ginoo sa tanan nga linalang,""",""
  26,48,"Ang Ginoo ni Moises ug Aaron.",""
  26,49,"(Si Paraon) miingon: Kamo mituo kaniya (Moises) sa wala pa ako mohatag kaninyo sa pagtugot; sa pagkatinuod siya mao ang inyong pangulo nga nagtudlo kaninyo sa salamangka, busa kamo mahibalo sa dili madugay: Sa pagkamatuod akong pagaputlon ang inyong mga kamot ug ang inyong mga tiil sa managkaatbang nga bahin, ug sa pagkamatuod igalansang ko kamong tanan sa krus.",""
  26,50,"Sila miingon: ""Walay kadaot (niini kanamo), sa pagkatinuod ngadto sa (Allah nga) among Ginoo kami mobalik;",""
  26,51,"Sa pagkatinuod kami naglaum nga (ang Allah) nga among Ginoo mopasaylo kanamo sa among mga kasaypanan - ingon nga kami ang nauna sa mga magtotoo.",""
  26,52,"Ug Kami nagpadayag kang Moises, nga nag-ingon: Lakaw uban sa Akong mga ulipon sa gabii, sa pagkatinuod kamo paga-gukdon.",""
  26,53,"Busa si Paraon nagpadala ug mga tigpahibalo ngadto sa mga kalungsoran;",""
  26,54,"Sa pagkatinuod, sila 'ang mga Israelita' usa ka gamay nga pundok;",""
  26,55,"Ug sa pagkatinuod sila nakapasuko kanamo;",""
  26,56,"Ug sa pagkatinuod kita usa ka nasud nga mabinantayon, hingpit nga andam ng√† abtik ug andam batok sa bisan unsang kalisang.",""
  26,57,"Busa Kami miabog kanila (mga tawo ni Paraon) gikan sa manga tanaman ug manga tuburan.",""
  26,58,"Ug (gikan sa) mga bahandi nga ngkadaiya, ug puloy' anan nga ma-anindot.",""
  26,59,"Busa mao kana, ug gipahinabo Namo nga mapanunod kini sa mga anak sa Israel.",""
  26,60,"Unya sila (si Paraon ug ang iyang mga panon) migukod kanila (mga anak sa Israel) sa pagsubang sa adlaw.",""
