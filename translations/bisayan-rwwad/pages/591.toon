quran[32]{c,v,t,f}:
  86,1,"Ako (Allah) nanumpa sa langit ug ang bituon sa gabii!.",""
  86,2,"Unsay nagpahibalo kanimo mahitungod niining bituon sa gabie?",""
  86,3,"(Kini mao) ang bitoon nga nagsiga sa hilabihan nga kasilaw.",""
  86,4,"Walay usa nga kalag apan sa ibabaw niini adunay magbalantay (anghel).",""
  86,5,"Busa pasagdi nga mamalandong ang tawo kun asa siya gikan sa pag-lalang:",""
  86,6,"Siya gi-lalang gikan sa usa ka tulo (sa semilya), nga migawas,",""
  86,7,"Nga migawas gikan sa taliwala sa buko-buko (sa lalaki), ug sa mga gusok (sa babaye).",""
  86,8,"Sa pagkatinuod Siya (Allah) makahimo sa pagpabalik sa tawo (sa kinabuhi human sa iyang kamatayon alang sa Paghukom).",""
  86,9,"Sa Adlaw nga ang mga tinago madayag (gisusi ug gihukman),",""
  86,10,"Ang tawo walay gahum ni magtatabang.",""
  86,11,"Ug (Ako Allah nanumpa pinaagi) sa langit nga nagabalik sa 'ulan, ug uban pa'.",""
  86,12,"Ug pinaagi sa yuta nga kanunay nga magpa-turok (uban sa pagtubo sa mga tanom).",""
  86,13,"Sa pagkatinuod kini (ang Qur'an) usa ka mahukmanong Pulong,",""
  86,14,"Ug kini dili dula ug binuang 'nga dili pagatuohan; ""apan kini seryoso ug tinuod"".",""
  86,15,"Sa pagkatinuod sila 'mga manlilimod' naglaraw ug usa ka laraw (batok sa Kamatuoran),",""
  86,16,"Ako (usab) nagplano ug usa ka plano (batok kanila).",""
  86,17,"Busa hatagi ang mga manlilimod sa lugway; ug pasagdi sila sa makadiyot.",""
  87,1,"Dayga ug Himayaa ang Ngalan nga imong Ginoo (Allāh), ang Labing Taas,",""
  87,2,"Nga mao ang nagbuhat (sa tanang butang), ug unya miumol niini (sa kahingpit).",""
  87,3,"Nga maoy nagtino ug naggiya,",""
  87,4,"Nga maoy nag-paturok ug nagpagula sa sibsibanan,",""
  87,5,"Unya naghimo niini nga malaya sama sa abog.",""
  87,6,"Kami maghimo kanimo (Oh Muhammad) nga magalitok (sa Qur'an), aron nga ikaw dili makalimot,",""
  87,7,"Gawas sa unsay gibuot sa Allah, sa pagkatinuod Siya nasayud kun unsa ang dayag, ug unsa ang tinago.",""
  87,8,"Kami maghimo niini nga sayon ​​alang kanimo, (sa pagsunod) sa sayon ​​nga Dalan (sa Islam).",""
  87,9,"Busa padayun sa pagpahinumdum, basta ang pagpahinumdom mapuslanon.",""
  87,10,"Siya nga anaa sa kahadloki sa Allāh 
mahinumdom niini,",""
  87,11,"Apan ang labing alaot maglikay niini,",""
  87,12,"kinsa paga-sunugon sa labing dako nga kalayo.",""
  87,13,"Ug didto siya dili na mamatay ni mabuhi.",""
  87,14,"Siya sa pagkatinuod makabaton ug malungtarong kalipay kinsa nagaputli sa iyang kaugalingon (gikan sa kadautan),",""
  87,15,"Ug magdayeg sa Ngalan sa iyang Ginoo - Allāh - ug nag-ampo.",""
