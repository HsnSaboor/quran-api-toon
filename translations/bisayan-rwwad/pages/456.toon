quran[19]{c,v,t,f}:
  38,43,"Kami naghatag kaniya (balik) sa iyang banay ug ang sama kanila taliwala kanila ingon nga usa ka kalooy gikan Kanamo ug ingon nga usa ka pahinumdom alang kanila nga adunay salabutan.",""
  38,44,"Ug kuhaa sa imong kamot ang usa ka nipis nga pungpong sa sagbot, ug hampaka (sa hinay) pinaagi niini<sup>2</sup>, ug ayaw lapasa ang inyong panumpa. Sa pagkatinuod Kami nakakaplag kaniya nga mapailubon. Unsa ka labing maayo (siya) nga ulipon! Sa pagkatinuod siya kanunay nga nagabalik (sa Allah sa paghinulsol).","[2] Ang imong asawa, ingon nga si Job nagsaad nga buhaton niya kana kung ibalik siya sa Allah sa kahimsog, ingon nga usa ka silot sa pagpakaulaw sa iyang asawa kaniya tungod sa pagpadayon niya sa Pagtuo."
  38,45,"Hisguti ang Atong mga sulugoon nga si Abraham, Isaac, ug si Hakob, kinsa adunay kusog ug pan-Lantaw.",""
  38,46,"Kami nagpili kanila alang sa usa ka espesyal nga kinaiya nga mao ang handumanan sa panimalay [sa sunod nga kinabuhi].",""
  38,47,"Ug sa pagkatinuod sila anaa sa Panan-aw Namo, nga mga pinili, nga labing maayo.",""
  38,48,"Hisguti si Ismael, Eliseo ug Dhul-Kifl (Ezekiel). Silang tanan kauban sa mga labing maayo.",""
  38,49,"Kini usa ka Pahinumdom; ug sa pagkatinuod adunay usa ka maayo nga dapit (sa Paraiso) alang sa mga matarong,",""
  38,50,"Mga tanaman sa Eden, diin ang mga ganghaan kanunay nga abli alang kanila.",""
  38,51,"Diin magsandig sila niini, nagtawag alang sa bunga sa kadagaya ug lamian nga ilimnon.",""
  38,52,"uban kanila adunay putli nga mga babaye nga nagpugong sa ilang mga panan-aw (alang lamang sa ilang mga bana), managsama sa pang-edaron.",""
  38,53,"Mao kini ang gisaad kaninyo alang sa Adlaw sa Pagkwenta.",""
  38,54,"Kini mao gayud ang Among tagana, nga dili gayud matapos.",""
  38,55,"Mao na kana. Apan sa pagkatinuod adunay usa ka dautan nga dapit sa pagbalik alang sa mga malinapason;",""
  38,56,"Gehinnom 'Imperno'; sila pagasunogon niini, makalilisang ang mao nga dapit kapahulayan.",""
  38,57,"Mao na kana, busa patilawi sila niini – usa ka makasunog nga tubig ug nana,",""
  38,58,"Ug ang uban pang (mga silot) sa daghang mga matang, (tanan kini magkauban)!",""
  38,59,"Kini usa ka panon nga mosulod uban kaninyo; walay pag-abiabi alang kanila, sila siguradong masunog sa Kalayo.",""
  38,60,"Sila moingon: ""Mao usab kamo – walay pag abi-abi alang kaninyo: Kamo mao ang nagdala kanamo dinhi, ug hilabihan kadautan kini nga dapit alang sa pagpahulay"".",""
  38,61,"Sila moingon: ""Among Ginoo 'Allāh', bisan kinsa nga nagdala kanamo dinhi, idugang ngadto kaniya ang doble nga pagsakit sa Kalayo.""",""
