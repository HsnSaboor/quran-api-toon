quran[8]{c,v,t,f}:
  2,62,"Sa pagkatinuod kadtong mga Magtutuo (mga Muslim), mga Hudeyo, mga Kristohanon, ug mga Sabiyano, bisan kinsa nga nagtuo sa (hingpit nga pagkausa sa) Allah, (ug sa lyang mga mensahero), ug sa Ulahing Adlaw, ug nagkinabuhi nga matarong, sila makabaton sa ilang ganti gikan 'Allah' sa ilang Ginoo, kanila walay kahadlok, ni sila maguol.",""
  2,63,"(O mga anak sa Israel, hinumdumi) sa dihang Kami mikuha sa inyong pakigsaad ug Kami mipataas sa ibabaw kaninyo ang Bukid (Sinai, nga nag-ingon): ""Hupti pag-ayo ang among gihatag kaninyo (sa Torah) uban sa determinasyon , ug hinumdomi unsay anaa niini aron kamo makabantay batok sa dautan.",""
  2,64,"Apan mitalikod kamo (human) niana; ug kon dili pa tungod sa Pabor sa Allāh diha kaninyo ug sa Iyang Kalooy, kamo sa pagkatinuod mahiuban na sa mga pildero.",""
  2,65,"Ug sa pagkatinuod kamo nahibalo niadtong nagmanilapason taliwala kaninyo mahitungod sa Adlaw nga Sabado, busa Kami miingon ngadto kanila: mahimong mga unggoy, nga tinamay.",""
  2,66,"Busa gihimo Namo kini nga usa ka pagtulon-an ngadto kanila nga anaa karon ug sa mosunod nga mga kaliwatan ug usa ka tambag alang sa mga matarong.",""
  2,67,"Ug hinumdumi usab sa dihang si Moises miingon sa iyang katawhan: ""Tan-awa, ang Allāh nagsugo kaninyo sa pag-ihaw ug baka (isip ingon nga bayad sa wala masulbad nga pagsulbad sa kamatayon) ."" Sila miingon: “Nagbiaybiay ka ba kanamo?” Si Moises mitubag: ""Ako modangup kang Allāh gikan sa paglihok nga binuang.",""
  2,68,"Sila miingon: ""Pag-ampo ngadto sa ""Allāh"" imong Ginoo aron klarohon alang kanamo kon unsang matang sa 'baka' kini."" Siya ""si Moises"" mitubag: ""Siya ""Allāh"" nag-ingon, kini usa ka baka nga dili tigulang o bata, kondili kini anaa sa taliwala niining duha. Busa buhata ninyo ang unsay gikasugo kaninyo.""",""
  2,69,"Sila miingon: ""Pag-ampo ngadto sa ""Allāh"" imong Ginoo aron klarohon alang kanamo kon unsa ang kolor niini."" Siya ""si Moises"" mitubag: “Siya ""Allāh"" nag-ingon, kini nga baka usa ka dalag, nga hilabihan ka hayag ang kolor, ug makapadani niadtong sa mga nakakita niini.""",""
