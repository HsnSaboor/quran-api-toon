quran[18]{c,v,t,f}:
  53,27,"Sa pagkatinuod, kadtong dili motuo sa Pikas Kinabuhi naghingalan sa mga anghel ug pangbabaye nga mga pangalan (naghunahuna kanila nga sila mga babaye nga mga diyosa).",""
  53,28,"Apan sila walay (Balaanon) nga kahibalo niini; wala silay bisan unsa nga gisunod gawas sa pangagpas, ug sa pagkatinuod ang pangagpas walay bisan unsa nga kapuslanan batok sa Kamatuoran.",""
  53,29,"Busa talikdi ang bisan kinsa nga mitalikod sa Among Pahinumdom (Qur’an), ug wala magtinguha sa bisan unsa gawas sa kinabuhi niining kalibotana.",""
  53,30,"Kana mao ang ilang limitadong naabot sa kahibalo; sa pagkatinuod ang imong Ginoo (Allāh) labing nakaila kaniya nga nahisalaag gikan sa Iyang Dalan, ug Siya labing nahibalo kon kinsa ang maong giniyahan.",""
  53,31,"Iya sa Allah ang bisan unsa nga anaa sa mga langit, ug ang bisan unsa nga anaa sa yuta aron Siya magabalos kanila nga nagbuhat ug daotan sumala sa unsay ilang gibuhat, ug muganti niadtong nagbuhat ug maayo uban sa kaayohan.",""
  53,32,"Kadtong nagpalayo sa dagkong mga sala ug ngil-ad nga mga kalaw-ayan gawas sa ginagmay nga mga sala - sa pagkatinuod ang inyong Ginoo (Allah) lapad sa Kapasayloan (alang kanila). Siya ang labing nakaila kaninyo sa diha nga Siya nagpagawas kaninyo gikan sa abog sa yuta, ug sa diha nga kamo mga puya pa nga anaa sa sabakan sa inyong mga inahan; tungod niana ayaw paka-matarunga ang inyong mga kaugalingon ug ayaw pag-angkon ug kaputli. Siya (Allah) labing nakaila kaniya nga nanag-likay sa pag-pakasala.",""
  53,33,"Nakita ba ninyo siya kinsa nga mitalikod (sa Islam)?",""
  53,34,"Nga naghatag ug diyutay ug dayon nagpugong?",""
  53,35,"Anaa ba kaniya ang kahibalo sa dili makita aron siya makakita?",""
  53,36,"O, wala ba siya mapahibalo kon unsa ang anaa sa Kasulatan ni Moises?",""
  53,37,"Ug (kang) Abraham nga mituman (sa mga Kasugoan sa iyang Ginoo - Allāh):",""
  53,38,"Nga ang usa ka tawo dili magapas-an sa sala sa lain diha sa iyang kaugalingon<sup>6</sup>,","[6] Gawas lamang kon iyang midasig o mitabang sa uban (ngadto) sa pagpakasala - ang hingpit nga Hustisya gikan sa Allah."
  53,39,"Ang tawo walay bisan unsa gawas sa unsay iyang gipaningkamotan,",""
  53,40,"Ug ang iyang buhat sa dili madugay makita.",""
  53,41,"Unya siya pagagantihan alang sa iyang buhat sa hingpit sa ganti.",""
  53,42,"Ug ngadto sa imong Ginoo (Allāh) mao ang pagbalik ug katapusan sa tanang butang 'ug ang ilang pagbalik human sa ilang kamatayon"".",""
  53,43,"Siya (Allah) mao ang Nagpahinabo kaninyo sa pagkatawa ug paghilak.",""
  53,44,"Siya (Allah) mao ang naghimo sa kamatayon ug naghatag ug kinabuhi.",""
