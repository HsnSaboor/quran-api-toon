quran[7]{c,v,t,f}:
  18,21,"Sa ingon niana Kami mipahibalo sa ilang kahimtang ngadto sa mga tawo, aron sila masayud nga ang Saad sa Allah tinuod, ug mahitungod sa Takna, walay pagduhaduha mahitungod niini. Sa diha nga sila (katong mga tawo sa siyudad) naglalis sa ilang mga kaugalingon mahitungod sa ilang kalihokan ug miingon: ""Magpatindog ug usa ka katukoran sa ilang handumanan - ang ilang Ginoo (Allah) labing nahibalo mahitungod kanila."" Sila nga midaog sa ilang mga kalihokan miingon: ""Kami sa pagkatinuod magtukod ug usa ka dapit sa pagsimba ibabaw kanila.""",""
  18,22,"Ang uban nanag-ingon; ""(Sila) tulo, ang ikaupat kanila mao ang ilang iro""; ug (ang uban) nag-ingon: ""Lima, ang ikaunom kanila mao ang ilang iro"", nga naghimo ug pangagpas sa unsay wala mahibaloi; (apan ang uban) moingon: ""Pito, ug ang ikawalo kanila mao ang ilang iro."" Isulti: ""Ang akong Ginoo (Allah) labing nakahibalo sa ilang gidaghanon, walay nakaila kanila gawas sa pipila""; busa ayaw pakiglalis (mahitungod sa ilang gidaghanon) gawas sa tin-aw nga Pamatuod (nga Among gipadayag kanimo), ni konsultaha ang bisan kinsa niadtong 'nagdebate' mahitungod kanila.",""
  18,23,"Ug ayaw pag-ingon sa bisan unsa: ""Sa pagkatinuod akong buhaton kini ugma,""",""
  18,24,"Gawas (uban sa pag-ingon): ""Kon ang Allah (Dios) magtugot""; ug hinumdomi ang inyong Ginoo (Allah) sa diha nga kamo makalimot ug isulti: ""Tingali ang akong Ginoo (Allah) magatultol kanako ngadto sa mas duol nga dalan ngadto sa unsay matarung kay niini.""",""
  18,25,"Sila nagpabilin sa ilang langob (nga nangatulog sa) tulo ka gatus ka tuig (solar) ug modugang ug siyam (alang sa lunar nga mga tuig).",""
  18,26,"Isulti: ""Ang Allah ang labing nakahibalo kung unsa kadugay sila nagpabilin""; Kaniya (lamang) ang (Kahibalo sa) dili makita sa mga langit ug sa yuta; unsa ka tin-aw ang Iyang Panan-aw ug unsa ka tin-aw ang Iyang Pandungog. Walay magbalantay (tigpanalipod, manluluwas) alang kanila gawas Kaniya, ug Siya wala maghimo ni bisan kinsa (nga mahimong) Iyang kauban sa Iyang Paghukom.",""
  18,27,"Lituka – (Oh Muhammad) – ang gipadayag ni Allah diha kanimo nga gikan sa Qur’an, , walay bisan kinsa nga makausab sa Iyang mga Pulong; ug dili ka makakitag laing dalangpanan gawas Kaniya.",""
