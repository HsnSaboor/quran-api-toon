quran[20]{c,v,t,f}:
  50,16,"Ug sa pagkatinuod, Kami nagbuhat sa tawo, ug Kami nahibalo kon unsa ang gisugyot sa iyang kalag ngadto kaniya, ug Kami<sup>2</sup> labing duol kaniya kay sa ugat sa liog.","[2] Allah pinaagi sa Iyang walay kinutuban nga Kahibalo ug Gahum, o sa Iyang mga anghel."
  50,17,"(Hinumdomi) ang duha ka tigdawat (tigtala nga mga anghel) nga mao ang makadawat (ug magtala sa mga pulong ug mga buhat sa tawo), ang usa naglingkod sa tuo ug ang usa anaa sa wala.",""
  50,18,"Siya (ang tawo) walay isulti nga (bisan) usa ka pulong gawas kon adunay usa ka tigpaniid (nga anghel) sa iyang kiliran nga gipahinungod (sa pagtala sa iyang sa mga pulong ug mga buhat).",""
  50,19,"Ang kasakit sa kamatayon magdala sa kamatuoran<sup>3</sup>; kana ang imong gipaningkamotan sa paglikay kaniadto.","[3] Ug sila makaamgo nga ang Pagkabanhaw, Paghukom, Paraiso ug Impiyerno, ang tanan tinuod."
  50,20,"Ang trompeta pagatayhupon. Kini mao ang Adlawng Gisaad.",""
  50,21,"Ang matag kalag moabut, uban sa (duha ka mga anghel), usa ka giya ug usa ka saksi (sa iyang mga pulong ug mga buhat).",""
  50,22,"(Ug kini igaingon]: Sa pagkatinuod ikaw wala magtagad niini; apan karon Among gikuha gikan kanimo ang imong tabon, busa ang imong panan-aw niining Adlawa mahait.""",""
  50,23,"Ang iyang kauban (ang anghel) moingon: ""Ania ang talaan (sa iyang mga buhat) nga andam na uban kanako.""",""
  50,24,"(Ang Allah moingon ngadto sa duha ka mga anghel): ""Itambog ngadto sa Imperno ang ang matag matig-a nga pagdumili.",""
  50,25,"Nga tigpugong sa maayo, malinapason, maduhaduhaon,",""
  50,26,"Nga nagbutang ug laing dios kauban sa Allāh, busa ihulog siya ngadto sa hilabihan (kasakit) nga Silot.",""
  50,27,"Ang iyang kauban (nga satanas) moingon mahitungod kaniya: ""Among Ginoo, ako wala maghimo kaniya nga makalapas, apan siya kaniadto anaa sa halayo nga kasaypanan.""",""
  50,28,"(Ang Allah) moingon: ""Ayaw pakiglalis sa Akong Atubangan, kay Ako nang napadala kaninyo ang Pasidaan"":",""
  50,29,"Ang Akong Pulong (Mando) dili mausab, ni Ako sa labing diyutay dili matarong sa (Akong) mga ulipon (sa katawhan ug jinn).",""
  50,30,"Sa Adlaw nga Kami (Allah) moingon ngadto sa Imperno: ""Napuno na ba ka?"" Ug kini muingon: ""Aduna pa bay daghan (nga moabut)?""",""
  50,31,"Ug ang Paraiso pagadad-on duol ngadto sa mga matarong, nga dili halayo (kanila):",""
  50,32,"Kini mao ang gisaad kaninyo, (kini) alang sa tanan nga makanunayon nga nagabalik (ngadto sa Allah sa paghinulsol ug pagkamasinugtanon), ug nagtuman sa 'Iyang mga sugo' —",""
  50,33,"Nga nagbarug sa Kahadlok sa Labing Madagayaon (Allāh) sa tago, ug miabot uban ang kasingkasing nga nagabalik sa paghinulsol (ngadto Kaniya, nga gawasnon sa pagsimbag dios-dios ug pagkasalingkapaw):",""
  50,34,"Sumulod kamo (sa Paraiso) niini sa kalinaw, mao kana ang Adlaw sa Pagpamuyo (Pagpabilin sa kahangturan).",""
  50,35,"Anaa kanila didto (sa Paraiso) ang bisan unsa nga ilang gitinguha, ug uban Kanamo adunay daghan pa (kay niana).",""
