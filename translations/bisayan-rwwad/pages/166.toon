quran[7]{c,v,t,f}:
  7,131,"Apan sa dihang ang kaayohan miabot kanila, sila naga-ingon: “Kini amoa""; apan sa diha nga ang kadautan mitandog kanila, sila mipasangil niini sa dautang tilimad'on ni Moises ug niadtong iyang kaubanan, sa pagkatinuod ang ilang dautang kapalaran gitakda ni Allāh, apan kadaghanan kanila wala mahibalo.",""
  7,132,"Sila nanag-ingon; ""Bisan unsa nga timaan ang imong dad'on aron malinlang kami sa salamangka niini, dili gayod kami magatoo kanimo.",""
  7,133,"Busa Among gipadala kanila (kining mga butanga): ang baha, ang mga apan, ang mga kuto, ang mga baki, ug ang pagtuyok sa ilang tubig (ngadto sa dugo) nga mga tin-aw nga timaan, apan sila mga mapahitas-on, ug sila mga makasasala.",""
  7,134,"Ug sa diha nga ang silot (ang mga nahisgotan sa nauna) miabot kanila, sila miingon: “O Moises. Hangyoa ang imong Ginoo alang kanamo tungod sa Iyang saad kanimo. Kon imong kuhaon ang silot kanamo, kami mutuo kanimo ug pasagdan namo ang Kaliwatan sa Israel mubiya nga kauban ka.”",""
  7,135,"Apan sa diha nga Among giwagtang ang silot kanila sa usa ka natakda nga panahon nga kinahanglan nilang maabot, sila dayon miguba sa ilang pulong (saad)!",""
  7,136,"Busa Kami mibalos kanila. Sila Among gilumsan sa dagat tungod kay gipanghimakak nila ang Among mga pagpadayag, ug sila nagpasagad sa pagsunod niini.",""
  7,137,"Ug Kami naghimo sa manga dinaug-daug sa pag-panunod sa sidlakang dapit sa yuta, maingon man sa kasadpang bahin niini nga Among gipanalanginan. Ug ang maayong pulong (panaad ug pagsugo) sa inyong Ginoo natuman alang sa kaliwatan sa Israel tungod sa ilang mainantuson nga paglahutay. Ug hingpit Namo nga gibungkag ang (tanan) nga mga gitukod (nga mga palasyo) ni Paraon ug sa iyang mga tawo.",""
