quran[15]{c,v,t,f}:
  23,28,"Sa diha nga kamo malig-on nga nahiluna ibabaw niini, kamo ug sila nga uban kaninyo sa sakayan, moingon: ""Ang tanan nga pagdayeg alang sa Allah nga nagluwas kanato gikan sa dautan nga mga tawo.",""
  23,29,"Ug isulti: ""(O Allah) akong Ginoo, himoa ako nga mokanaog sa bulahan nga dapit pagatugpahan, kay Ikaw ang Labing Maayo sa pagpahiluna.""",""
  23,30,"Sa pagkatinuod adunay mga Timaan niini, ug sa pagkatinuod Kami nagsulay (sa mga tawo).",""
  23,31,"Unya Kami mipagawas human kanila ug laing kaliwatan (ang katawhan sa ‘Aad).",""
  23,32,"Busa Kami nagpadala kanila ug usa ka Mensahero gikan kanila (ang Propeta Hud), nga nag-ingon: ""Simbaha ang Allah lamang, wala kamoy dios (nga takos simbahon) gawas Kaniya; wala ba kamo mangahadlok Kang Allah (ug naglikay sa daotan)?""",""
  23,33,"Apan ang mga kadagkoan sa iyang katawhan nga milimod 'sa Kamatuoran"" ug misalikway sa Panagtigom sa Ulahing Adlaw, bisan pa Kami Naghatag kanila sa kaharuhay sa kinabuhi sa kalibutan, miingon; ""Siya usa ka tawo nga sama kaninyo, nga nagakaon sama sa unsay inyong kinaon ug nag-inom sama sa inyong gina-inom.""",""
  23,34,"Ug kong kamo motuman sa usa ka tawo nga sama sa inyong kaugalingon, nan sa pagkatinuod kamo mahimong mga pildero"".",""
  23,35,"Misaad ba siya kaninyo nga kon kamo mamatay ug mahimong abog ug bukog, kamo pagawson nga buhi ug mabanhaw pag-usab?",""
  23,36,"Layo na, labing layo nga maoy gisaad kaninyo.",""
  23,37,"Wala nay lain gawas sa kinabuhi nato niining kalibutana; kita mamatay ug kita mabuhi (apan sa makausa lang), ug kita dili na pagabanhawon (gikan sa mga patay).",""
  23,38,"Siya usa lamang ka tawo nga nag-imbento ug bakak batok sa Allah, ug kita dili angay nga mutoo kaniya!",""
  23,39,"Miingon siya, ""(O Allah) akong Ginoo, tabangi ako, tungod kay ilang gilimod 'ako'.”",""
  23,40,"Siya (Allah) miingon, ""Dili na madugay, sila unya magamahay!""",""
  23,41,"Busa ang pagbuto midakup kanila sa kamatuoran, ug Kami naghimo kanila nga sama sa basura. Halayo sa kaluoy ni Allah ang mga tawo nga masupilon ug daotan.",""
  23,42,"Unya gipataas Namo human kanila lain nga mga kaliwatan.",""
