quran[17]{c,v,t,f}:
  23,1,"Malampuson ug mauswagon gayud ang mga magtotoo,",""
  23,2,"Kadtong nga sa panahon sa ilang mga pag-ampo, makinasingkasingon nga nagpasakop ug mapainubsanon ngadto sa Allāh.",""
  23,3,"Ug kadtong naglikay sa walay pulos nga mga sinultihan<sup>1</sup>.","[1] Kakawangan, bakak, tsismis, ug uban pa."
  23,4,"Ug kadtong nagputli sa ilang mga kaugalingon pinaagi sa pagbayad sa kabus nga kantidad (Zakah – Obligado limos).",""
  23,5,"Ug sila nga nagbantay sa ilang kaputli ug mga unodnong tinguha<sup>2</sup>,","[2] Ug likayan ang imoralidad sa sekso."
  23,6,"Gawas sa ilang mga asawa o kadtong mga ulipon nga babaye nga angay nilang gipanag-iyahan, sila sa pagkatinuod dili sila mabasaol,",""
  23,7,"Apan si kinsa man ang anaay tinguha luyo niadto, sila kadtong mga malapason.",""
  23,8,"Ug sila nga mabinantayon sa ilang mga pagsalig ug sa ilang saad,",""
  23,9,"Ug sila nga nag-amping sa ilang mga pag-ampo (pinaagi sa pagpahinungod niini sa tukma nga mga takna);",""
  23,10,"Kini sila mao gayud ang tinuod nga mga manununod,",""
  23,11,"Nga makapanunod sa Al-Firdaws (ang kinatas-ang dapit sa Paraiso); sila magapuyo niini hangtod sa kahangtoran.",""
  23,12,"Ug sa pagkatinuod Kami (Allah) nagbuhat sa tawo gikan usa ka kinuha sa lapok (nga mao ang tubig ug yuta),",""
  23,13,"Unya Kami mibutang kaniya ingon sa usa ka tinulo nga binhi ngadto sa usa ka lig-on nga pahulayanan (sa tagoangkan sa inahan),",""
  23,14,"Unya Among gihimo ang semilya nga usa ka natibuok nga dugo, ug Among gihimo ang natibuok nga dugo ngadto sa usa unod, ug Among gihimo (gikan sa) mga unod ang mga bukog, ug Among gitabonan ang mga bukog sa unod, unya Among nagpatungha nini ingon usa ka lain paglalang. Busa Dalaygon ang Allah, ang Labing Maayo sa mga Magbuluhat.",""
  23,15,"Unya human niana, sa pagkatinuod kamo mamatay gayud.",""
  23,16,"Ug sa pagkatinuod sa Adlaw sa Pagkabanhaw kamo pagabanhawon (gikan sa mga patay).",""
  23,17,"Ug sa pagkatinuod, Kami (Allah) nagmugna ibabaw kaninyo ug pito ka mga hut'ong sa kalangitan; ug Kami dili gayud magpasagad sa mga binuhat.",""
