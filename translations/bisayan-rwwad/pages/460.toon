quran[11]{c,v,t,f}:
  39,11,"Isulti: ""Gisugo Ako sa pagsimba sa Allāh (lamang), nga matinumanon 
alang Kaniya sa relihiyon (uban sa gugma, kahadlok, ug paglaum).""",""
  39,12,"Ug nagsugo nga ako mahimong una niadtong mga nagpasakop sa ilang mga kaugalingon ngadto sa Allah 'Dios'.",""
  39,13,"Ingna: ""Sa pagkatinuod, ako nahadlok, kon ako mosupak sa 'Allāh' akong Ginoo, ang silot sa makalilisang nga adlaw 'ang Adlaw sa Paghukom'.",""
  39,14,"Isulti: ""ang Allah (lamang) ang akong gisimba, nga matinud-anon ngadto Kaniya sa akong pagsimba (uban sa gugma, kahadlok, ug paglaum).""",""
  39,15,"Busa 'Oh mga manlilimod' simbaha ang bisan unsa nga imong gitinguha gawas Kaniya."" Ingna: ""Sa pagkatinuod ang mga pildero mao kadtong nawala sa ilang kaugalingon ug sa ilang mga pamilya sa Adlaw sa Pagkabanhaw (ug Paghukom)."" Timan-i, kana mao ang dayag nga kapildihan.",""
  39,16,"Sila adunay mga tabon nga Kalayo gikan sa ilang ibabaw ug gikan sa ilang ilalum adunay tabon nga Kalayo; pinaagi niini si Allāh nagpasidaan sa Iyang mga ulipon: ""Oh Akong mga ulipon kahadloki Ako ug pagbantay sa pagpakasala batok Kanako.""",""
  39,17,"(Alang) niadtong naglikay sa pagsimba sa bakak nga mga dios, ug midangop sa Allah (sa paghinulsol ug pagsunod), alang kanila ang maayong balita. Busa pagdala ug maayong balita sa Akong mga alagad,",""
  39,18,"Kadtong namati sa gisulti unya nagsunod sila sa labing maayo niini. Kini mao ang mga gigiyahan ni Allāh ug sila mao ang mga maalamon.",""
  39,19,"Nan, ang usa ba nga batok kaniya ang Pulong sa Silot gipakamatarung (sama sa usa nga naglikay sa dautan)? Maluwas ba nimo sila nga nahukman na ngadto sa kalayo?",""
  39,20,"Apan (alang) niadtong gikahadlokan 'ang Allāh' ilang Ginoo ug naglikay sa lyang mga gidili; alang kanila mao ang mga lawak gikan sa ibabaw diin ang mga lawak gitukod, uban sa mga suba nga nagaagay gikan sa ilalum nila. kini mao) ang Saad sa Allāh. Ang Allāh dili magpakyas sa (lyang) Saad.",""
  39,21,"Wala ba ninyo makita nga ang Allah nagpadala ug tubig gikan sa langit, nga gipaagay 'gibu'bo' kini sa yuta pinaagi sa mga tuburan, ug nagpatubo niini sa mga tanum nga nagkalainlain ang kolor, unya kini nalaya aron makita ninyo nga kini nahimong dalag, unya gihimo Niya kini nga nadugmok ug nabuak nga mga piraso? Sa pagkatinuod adunay Pahinumdom niini alang niadtong kinsa mahunahunaon.",""
