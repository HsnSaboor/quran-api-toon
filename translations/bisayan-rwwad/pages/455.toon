quran[16]{c,v,t,f}:
  38,27,"Kami wala maglalang sa langit ug ang yuta ug ang anaa sa taliwala niini sa kawang (walay katuyoan); mao kana ang ang opinyon kadtong naglimod 'sa Kamatuoran sa Islam', busa alaot sila nga naglimod (sa Allah, sa Iyang mga Mensahero, ug sa Katapusan nga Adlaw) gikan sa Impiyerno.",""
  38,28,"O himoon ba namo sila nga mituo (sa Allah ug sa Iyang mga mensahero) ug nagbuhat ug matarung nga sama sa nanag-himo ug kagubot sa yuta? O himoon ba Namo ang mga matarong sama sa mga dautan?",""
  38,29,"(Ania ang) usa ka Kasulatan (Qur'an) nga Among Gipadayag kanimo (O Propeta Muhammad), nga napuno sa mga panalangin, aron sila mamalandong sa mga Bersikulo niini, ug aron nga kadtong gitugahan sa pagsabut makahunahuna.",""
  38,30,"Among gihatag si Solomon kang David. Pagkadakong sulugoon. Sa pagkamatuod siya labing mahinulsulon kanunay nga nagabalik (sa Allah sa paghinulsol ug pagkamasinulundon).",""
  38,31,"(Hisguti) sa dihang ang mga kabayo gipresentar kaniya sa usa ka hapon, nga malig-on kun nagtindog, ug matulin sa diha nga mudagan,",""
  38,32,"ug siya miingon: ""Sa pagkatinuod ako nahigugma sa maayo (niining mga kabayo) kay sa paghinumdom sa akong Ginoo (sa akong hapon nga pag-ampo),"" hangtud nga ang panahon nahuman, ug ang adlaw mitago sa tabil (sa gabii),",""
  38,33,"Siya miingon: ""Dad-a sila (ang mga kabayo) balik kanako."" Unya misugod siya sa pagpahid sa iyang kamot sa ilang mga bitiis ug sa ilang mga liog.",""
  38,34,"Ug sa pagkatinuod, Among gisulayan si Solomon, ug Kami nagbutang sa iyang trono ug usa ka (patay) nga lawas, ug human niana siya mibalik (ngadto sa Allah sa paghinulsol).",""
  38,35,"Siya miingon: ""Akong Ginoo (Allah), pasayloa ako ug hatagi ako ug usa ka gingharian nga dili takus sa lain sunod kanako; sa pagkatinuod Ikaw mao ang dako nga Maghahatag.""",""
  38,36,"Busa Kami nag-alagad alang kaniya sa hangin nga nagdagayday sumala sa iyang sugo nga malumo bisan asa niya gustohon,",""
  38,37,"ug ang mga yawa (gikan sa Jinn): matag magtutukod ug mananalom,",""
  38,38,"ug adunay uban nga gigapos sa kadena (gapos).",""
  38,39,"Mao kini ang Among gasa: busa ipanghatag kini o tipigi, nga walay pagpangwenta.",""
  38,40,"Ug sa pagkatinuod alang kaniya ang pagkaduol ug tinuod nga kasuod, ug ang labing maayo nga dapit sa pagbalik (sa Paraiso).",""
  38,41,"Hisguti ang Atong sulugoon nga si Job sa diha nga siya mituaw sa iyang Ginoo 'All√¢h' nga nag-ingon: ""Ang Satanas nag-takod kanako ug kahago ug pagsakit.",""
  38,42,"Busa giingnan siya sa Allah : ""Pagyatak ang imong tiil diha sa yuta; aniay tuburan nga ig-huhugas ug bugnaw nga ilimnon.""",""
