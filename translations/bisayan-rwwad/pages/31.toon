quran[6]{c,v,t,f}:
  2,197,"Ang Panawduaw (ginabuhat sa) iladong mga bulan<sup>19</sup>; busa bisan kinsa nga nagtinguha sa pagbuhat sa Panawduaw (pinaagi sa pagsuot sa Ihram), walay pakighilawas, ni pagbuhat og mga sala, ni panaglalis sa panahon sa Hajj; ug bisan unsa nga maayo nga inyong buhaton, ang Allah nahibalo niini; ug pagbalon kamo og probisyon, kay sa pagkatinuod ang labing maayo nga balon mao ang Kahadlok sa Allah. Busa sunod kamo sa mga Kasugoan sa Allah, Oh kamo nga adunay panabot.","[19] Shawwal, Dhul Qai'dah, and Dhul Hijjah."
  2,198,"Dili sala alang kaninyo kun mangandoy kamo ug kadagaya gikan sa inyong ‘Ginoo ’ pinaagi sa unsa man nga legal, nga kinitaan, sama (pananglitan) sa pagnegosyo, sa mga adlaw sa ‘Hajj’, ug sa diha nga mobiya na kamo sa ‘’Arafah’ – hinumdomi ninyo ang Allah pinaagi sa paghimaya Kaniya – pinaagi sa paglitok sa ‘Talbiyah’ ug pag-ampo sa ‘Mash’ar Al-Haram’ (lugar sa ‘Muzdalifah’).Ug pasidunggi ninyo si Allah sa husto nga pamaagi nga Iyang gitudlo kaninyo, tungod kay sa wala pa muabot ang Iyang giya kaninyo kamo anaa sa pagkasalaag, nga wala kamo masayod sa kamatuoran.",""
  2,199,"Ug biya kamo gikan sa dapit '(Arafat) nga diin ang tanang tawo mubiya ug pangayoa ang Kapasayloan sa Allah; Sa pagkatinuod ang Allah mao ang Labing Mapasayloon, Labing Maluluy-on.",""
  2,200,"Busa sa diha nga kamo nakahingpit na sa inyong mga debosyon, nan pasidunggi ang Allah, sama sa inyong pag pasidungog sa inyong mga amahan o labing dako pa nga paghinumdom. Adunay pundok 'sa mga tawo' nga ang tinguha lamang nila mao ang kalibotanon ug sila naga-ampo ug nagasulti: (O Allah) among Ginoo ""Hatagi kami ug maayo sa kalibutan (og mga bahandi og mga anak),"" alang sa ingon niana sila walay bahin sa Pikas Kinabuhi.",""
  2,201,"Ug adunay uban kanila nga mag-ampo: ""(Oh Allah) among Ginoo, hatagi kami og maayo dinhi sa kalibutan ug maayo sa Pikas Kinabuhi, ug luwasa kami gikan sa Silot sa Kalayo.""",""
  2,202,"Kini sila makabaton sa ilahang bahin sa unsay ilang natigum, ug ang Allāh Hingpit nga Paspas sa Pag-ihap.",""
