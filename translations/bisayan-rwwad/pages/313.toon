quran[25]{c,v,t,f}:
  20,13,"Ug gipili Ko ikaw (isip Akong Mensahero), busa paminaw sa unsay gipadayag (kanimo).",""
  20,14,"Sa pagkatinuod Ako mao ang Allah, walay dios (nga angayan simbahon) gawas Kanako, busa simbaha ninyo Ako lamang, ug buhata ang pag-ampo alang sa Paghinumdum Kanako.",""
  20,15,"Sa pagkatinuod ang Takna (ang Adlaw sa Pagkalaglag) moabot, ug ang Akong Kabubut-on mao ang pagtago niini, aron ang matag kalag mabawsan sa unsay iyang gipaningkamotan.",""
  20,16,"Busa ayaw itugot nga ang mga dili motuo niini ug nagsunod sa ilang mga tinguha makabalda kanimo gikan niini, o ikaw malaglag.’”",""
  20,17,"Unsa kanang anaa sa imong tuong kamot, O Moises?""",""
  20,18,"Si (Moises) miingon: ""Kini mao ang akong sungkod, nga diin ako nagasandig, ug akong bunalan ang mga sanga pinaagi niini aron ang mga dahon mangatagak alang sa akong karnero, ug ako aduna pay lain nga gamitan niini.""",""
  20,19,"(Ang Allah) miingon: ""Iitsa kini, O Moises!""",""
  20,20,"Busa iya kining gisalibay; ug dihadiha kini (nahimong) usa ka bitin nga naglihok nga mapaspas.",""
  20,21,"(Ang Allah) miingon: ""Kuhaa kini ug ayaw kahadlok; Among ibalik kini sa iyang kanhing kahimtang"",",""
  20,22,"Ug ibutang ang imong kamot sa imong kilid, ug kini mahimo nga maputi (uban ang kahayag), walay buling, ingon nga lain pang (dugang nga) Timaan;",""
  20,23,"Aron Kami makapakita kanimo (sa pipila) sa Among Dagkung mga Timaan,",""
  20,24,"Lakaw ngadto kang Paraon, kay siya sa pagkatinuod nakalapas sa tanan nga mga utlanan.”",""
  20,25,"Si Moises miingon: ""(Oh Allah) akong Ginoo, palapda ang akong dughan alang kanako<sup>3</sup>,"".","[3] ug hatagi ako ug katagbawan, kaisog ug uban pa""."
  20,26,"Ug himoa nga sayon ​​alang kanako ang akong buluhaton,",""
  20,27,"Ug tangtanga ang higot gikan sa akong dila,",""
  20,28,"(Aron) sila makasabut sa akong sinultihan;",""
  20,29,"Ug hatagi ako ug katabang gikan sa akong pamilya:",""
  20,30,"Si Aaron, nga akong igsoon,",""
  20,31,"Dugangi ang akong kusog pinaagi kaniya,",""
  20,32,"ug tugoti siya sa pag-ambit akong buluhaton,",""
  20,33,"Aron kami makabayaw (pagpasidungog ug pagdayeg) Kanimo pag-ayo.",""
  20,34,"Aron kami Kanimo mahinumdom sa kanunay,",""
  20,35,"Sa pagkatinuod, Nakita ug nahibal-an nimo ang tanan bahin kanamo.”",""
  20,36,"(Ang Allah) miingon: ""Ikaw sa pagkatinuod gihatagan sa imong gihangyo, O Moises"".",""
  20,37,"Ug sa pagkatinuod Kami mihatag kanimo og usa ka Pabor sa laing panahon;",""
