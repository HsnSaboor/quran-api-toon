quran[9]{c,v,t,f}:
  27,14,"Ug sila naglimod niini (ang mga Timaan pinaagi) inhustisya ug pagkamapahitas-on. samtang ang ilang mga kaugalingon miila kanila. Busa lantawa giunsa ang katapusan sa mga kurakot?",""
  27,15,"Ug sa pagkatinuod Kami naghatag ug kahibalo ngadto kang David ug Solomon, ug silang duha miingon: ""ang Pagdayeg iya sa Allah, Nga naghimo kanamo nga mulabaw sa daghan nga Iyang magtutuo nga mga ulipon.""",""
  27,16,"Ug si Solomon nakapanunod (sa kahibalo ni) David, ug siya miingon: ""Oh katawhan, gitudloan kami sa pinulongan sa mga langgam, ug gihatagan kami sa tanang mga butang; sa pagkatinuod kini mao ang dayag nga grasya.""",""
  27,17,"Ug ang iyang mga sundalo sa jinn ug sa mga tawo ug ang mga langgam gitigum ngadto kaniya, ug sila nagmastsa nga naglaray.",""
  27,18,"Hangtud sa pag-abut nila sa walog sa mga hulmigas, usa sa mga hulmigas miingon: ""Oh mga hulmigas, sulod sa inyong mga balay, (aron) si Solomon ug ang iyang mga sundalo dili makadugmok kaninyo samtang sila wala makabantay niini.""",""
  27,19,"Busa siya mipahiyom, nahibulong sa (hulmigas) pulong, ug miingon: ""(Oh Allah) akong Ginoo, dasiga ako aron ako mahimong mapasalamaton sa Imong pabor nga Imong gihatag kanako ug sa akong mga ginikanan, ug ako makabuhat (sa unsay) husto (ug matarong) sa ingon nianang Ikaw nahimuot, ug pasudla ako pinaagi sa Imong Kaluoy (sa dihang ako mamatay) uban sa Imong matarong nga mga alagad (sa kinatas-ang Langit).",""
  27,20,"Ug iyang gisusi ang mga langgam, ug miingon: ""Unsa may hinungdan nga wala ako makakita sa hudhud (ngalan sa Langgam) o wala ba siya nag-abot?""",""
  27,21,"Ako sa pagkatinuod musilot kaniya pinaagi sa grabe nga silot, o ihawon (nako) siya, gawas lamang kon siya adunay bug'at nga hinungdan.",""
  27,22,"Apan siya (langgam) wala magdugay sa pag-abut, ug siya miingon: â€œnahibal-an (usa ka butang) nako ang wala nimo hibaloi. Ug ako adunay dala nga matuod nga balita gikan sa Sheba.",""
