quran[14]{c,v,t,f}:
  36,41,"Kini mao ang usa ka timaan alang kanila nga Kami nagdala sa ilang mga kaliwatan sa ka luwan nga barko (ni Noe).",""
  36,42,"Kami naghimo alang kanila sa sama niini nga nga ilang gisakyan.",""
  36,43,"Kon Kami mobuot, Kami malumos kanila ug walay magtatabang alang kanila, ni sila maluwas,",""
  36,44,"gawas sa pinaagi sa kaluoy gikan Kanamo, nagtugot kanila sa pagtagamtam sa makadiyot.",""
  36,45,"Ug sa dihang kini miingon ngadto kanila: ""Bantayi ang imong kaugalingon batok sa umaabot nga silot, aron kamo makadawat ug kalooy (sa AllƒÅh)"".",""
  36,46,"Walay moabut kanila nga usa ka ilhanan sa taliwala sa mga ilhanan sa ilang Ginoo (Allah) apan sila motalikod gikan niini!",""
  36,47,"Ug sa diha nga ingon ngadto kanila: ""Paggasto kamo (sa kinabubot-on nga pagpanghatag) gikan sa unsay gihatag sa Allah kaninyo"", sila nga milimod moingon ngadto kanila nga mituo: ""kami ba magpakaon kanila kadtong, kon ang Allah mibuot, Siya (sa Iyang Kaugalingon) makapakaon (kanila)? Kamo anaa lamang sa dayag nga kasaypanan.",""
  36,48,"Sila nagaingon: ""Kanus-a man kini nga saad (sa Pagkabanhaw ug Paghukom) mahitabo, kon kamo nag-sulti sa matood?""",""
  36,49,"Sila Nag-paabot sa usa lamang ka butoh, nga maoy magsakmit kanila, samtang sila nanag-kalalis!",""
  36,50,"Busa sila dili makahimo sa paghatag ug tambag, ni sila makabalik sa ilang mga pamilya.",""
  36,51,"Ug ang trompeta pagatayhupon, ug diha-diha dayon gikan sa ilang mga lubnganan sila maga-dali ngadto sa ilang Ginoo (Allah).",""
  36,52,"Sila moingon: ""Oh alaut kanato! Kinsa ang nagpabuhi kanato gikan sa dapit sa atong pagkatulog (gikan sa among mga lubnganan)?"" (Ang tubag mao ang): ""Mao kini ang gisaad sa Labing Madagayaon (Allah), ug ang mga Mensahero (sa Allah) gisulti sa Kamatuoran.""",""
  36,53,"Usa lamang kini ka labing makusog nga pagbuto, ug silang tanan paga-dad'on nganhi Kanamo (sa kapatagan alang sa Paghukom).",""
  36,54,"Busa niining adlawa walay kalag nga pagahukman nga dili makatarunganon bisan sa labing diyutay; ug kamo dili pagabalusan gawas sa unsay imong gibuhat kaniadto.",""
