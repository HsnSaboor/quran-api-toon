quran[7]{c,v,t,f}:
  29,39,"(Ug Amo usab nga gilaglag) si Qārūn (Kore), Paraon ug Haman. Sa pagkatinuod si Moises nagdala kanila ug tin-aw nga mga pruweba apan sila nagagawi nga mapahitas-on diha sa yuta. Bisan pa dili sila makaikyas gikan Kanamo.",""
  29,40,"Busa kami mikuha sa matag usa sa iyang sala, adunay pipila kanila nga
gihampak sa usa ka unos sa mga bato, ang uban naapsan sa usa ka tingog, ang uban kanila gilamoy pinaagi sa yuta, ug ang uban kanila nangalumos. Ug dili (si) Allah maoy midaut kanila, apan sila maoy nagdaot sa ilang mga kaugalingon.",""
  29,41,"Ang panag-ingnan niadtong mga nagakuha ug mga magbalantay o kaabag gawas pa sa Allâh susama sa lawalawa sa dihang kini nagtukod ug balay alang niini. Sa tinuud ang labing huyang nga mga balay mao ang balay sa lawalawa, kung lamang nahibal-an nila.",""
  29,42,"Sa pagkatinuod si Allāh nahibalo kon unsa nga ilang ginatawag gawas pa Kaniya. Ug Siya ang Hingpit Gamhanan, ang Hingpit sa Kaalam.",""
  29,43,"Kadtong mga panag-ingnan ug analohiya Among gibutang alang sa mga tawo. Walay makasabut kanila gawas niadtong kinsa may kahibalo.",""
  29,44,"Ang Allah ang naglalang sa mga kalangitan ug kayutaan lamang nga adunay tinuod katuyoan. Sa pagkatinuod adunay usa ka timaan niini alang sa mga magtotoo.",""
  29,45,"Ilitok (Oh Muhammad) ang gipadayag kanimo sa Libro (Qur’an), ug mag-makanunayon sa imong Salah (Pag-ampo). Sa pagkatinuod, ang pag-ampo nagbadlong sa kalaw-ay, kaulag ug dautang(tanan nga matang sa buhat nga gidili). Sa pagkatinuod ang paghinumdom sa Allāh mas dako nga 'pagpugong'. Nasayod ang Allāh sa tanan nimong gibuhat.",""
