quran[8]{c,v,t,f}:
  2,30,"(Hinumdomi) sa dihang ang (Allah) nga imong Ginoo miingon sa mga anghel: ""Ako magabutang ug usa ka puli nga magdumala sa yuta"", sila miingon: ""Ikaw ba magbutang didto (mga binuhat) nga maghimo og kadaotan ug magpaagas ug dugo, samtang kami naghimaya Kanimo uban ang pagdalayeg ug magbalaan Kanimo?"" (Ang Allah) miingon: ""Sa pagkatinuod Ako Nahibalo sa wala ninyo mahibaloi.""",""
  2,31,"Ang Allah nagtudlo kang Adan sa tanang mga ngalan (sa mga butang), ug gipakita Niya kini ngadto sa mga anghel; ug miingon: ""Isulti ninyo Kanako ang mga ngalan niadto, kon kamo nagsulti ug tinuod.""",""
  2,32,"Sila miingon: ""Ang Himaya kanimo (Oh Allah), kami walay kahibalo gawas sa unsay Imong gitudlo kanamo; sa pagkatinuod Ikaw mao ang Hingpit Nakahibalo, ang Hingpit nga Maalam.""",""
  2,33,"(Ang Allah) miingon: ""Oh Adan, pahibaloa sila sa mga ngalan niini."" Ug sa diha nga siya mipahibalo kanila sa mga ngalan niini, (ang Allah) miingon: ""Wala ba Ako nag-ingon nganha kaninyo nga sa pagkatinuod Ako nahibalo sa dili makita sa mga langit ug sa yuta ug Ako nahibalo sa unsay inyong gipakita ug sa unsay inyong gitago?""",""
  2,34,"Ug (hisguti) sa diha nga Kami miingon ngadto sa mga anghel: ""Yukbo kamo sa atubangan ni Adan<sup>6</sup>"". Ug diha-diha sila miyukbo, gawas kang Iblees<sup>7</sup>; nibalibad siya tungod sa garbo, busa nahimo siyang sa manlilimod""","[6] Aron sa pagpasidungog, pagtahud ug sa pagtimbaya.\n[7] Nga gikan sa mga Jinn ug dili gikan sa mga anghel."
  2,35,"Ang Allah miingon: ""Oh Adan, manimuyo ka ug ang imong asawa sa Tanaman (Paraiso), ug kaon kamo gikan niini sa (kasayon ug) kaabunda bisan asa nga inyong gusto, apan ayaw pagduol niini nga kahoy, kay basin unya kamo magmalinapason.",""
  2,36,"Apan si Satanas nakahimo kanilang duha nga mahulog (mapahawa) gikan niini, ug nakahimo kanila nga mapagawas gikan niana nga (kahimtang) diin sila anaa (nahimutang); ug Kami miingon: Kanaug kamo (kamong tanan), ingon nga mga managkaaway sa usag-usa, ug sa kayutaan adunay alang kaninyo nga puloy-anan, ug usa ka tagana hangtod sa gitakda nga panahon.",""
  2,37,"Ug unya si Adan nakadawat og mga pulong (sa pagpangita og Kapasayloan) gikan sa iyang Ginoo ""AllƒÅh"", busa Iyang gidawat ang iyang paghinulsol<sup>8</sup>; sa pagkatinuod Siya (Allah) mao ang Hingpit nga Nagadawat (sa Paghinulsol), ang Hingpit nga Maluluy-on.","[8] Ug gipasaylo siya sa iyang sala sa pagkadili-masinugtanon ug sa pagkaon gikan sa kahoy);"
