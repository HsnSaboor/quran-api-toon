quran[20]{c,v,t,f}:
  15,32,"(Ang Allah) miingon: ""O Iblees (Satan), unsa bay nahitabo kanimo nga dili ka kauban sa mga nanggiyukbo<sup>3</sup>?""","[3] Nasayud ang Allah sa hinnungdan apan gihimo Niya nga ang iyang tubag makuhaan ug pamatuod ug pagtulon-an."
  15,33,"Siya miingon: Ako dili ingon niana nga ako muyukbo sa usa ka tawo nga Imong gilalang gikan sa yutang kolonon, nga gihulma sa (itom nga hamis) lapok.",""
  15,34,"(Ang Allah) miingon: Nan gawas gikan niini (Paraiso), Kay ikaw sa pagkatinuod sinalikway ug gipapahawa.",""
  15,35,"Ug sa pagkatinuod ikaw pagatungluhon hangtod sa Adlaw sa Pagbalus.",""
  15,36,"Siya miingon: (O Allah) akong Ginoo! Hatagi ako ug lugway hangtod sa panahon nga sila pagabanhawon (gikan sa ilang mga lubnganan).",""
  15,37,"(Ang Allah) miingon: Nan sa pagkatinuod ikaw gihatagan ka ug lugway.",""
  15,38,"Hangtud sa Adlaw nga gitakda (ang Adlaw sa Paghukom).",""
  15,39,"(Si Satanas) miingon: (O Allah) akong Ginoo! Tungod kay Imong gipasalaag ako, sa walay pagduhaduha akong panindoton alang kanila (nga mga anak ni Adan) kining kalibotan (ang dalan sa kasaypanan, kalibutanon nga mga pagkaliban, mga kaibog, ug kadautan), ug sa pagkatinuod akong ipahisalaag silang tanan:",""
  15,40,"Gawas niadtong taliwala kanila, Ang imong mga debotado nga mga ulipon.",""
  15,41,"(Ang Allah) miingon: Kini mao ang Dalan (sa pagbalik) nga matul-id ngari Kanako:",""
  15,42,"Sa pagkatinuod, mahitungod sa Akong mga ulipon (sa mga tawo ug jinn), ikaw walay gahom ibabaw kanila gawas niadtong nagsunod kanimo nga mga mitipas.",""
  15,43,"Ug sa pagkatinuod ang Impiyerno mao ang gisaad nga dapit alang kanilang tanan:",""
  15,44,"Kini adunay pito ka ganghaan; sa matag ganghaan adunay usa ka nabulag nga pundok kanila (gikan sa mga sumusunod ni Satanas).",""
  15,45,"Sa pagkatinuod kadtong nagpakamatarung maanaa sa taliwala sa mga Tanaman ug mga Tuburan,",""
  15,46,"(Kini igaingon): Sulod niini uban sa kalinaw, ug kaluwasan.",""
  15,47,"Ug Among tangtangon ang bisan unsa nga kasuko nga anaa sa ilang mga dughan - (sila mamahimong) managsoon, sa mga trono (sa dignidad, malipayon) nga nag-atubang sa usag usa.",""
  15,48,"Ang kakapoy dili makatandog kanila, ni sila mahimong papahawaon gikan niini.",""
  15,49,"Pahibaloa ang Akong mga ulipon (sa katawhan ug jinn) nga Ako mao ang Labing Mapasayloon, ang Labing Maloloy-on,",""
  15,50,"Ug ang Akong Silot mao gayud ang labing Sakit nga Silot.",""
  15,51,"Ug pahibaloa sila sa mga bisita ni Abraham:",""
