quran[30]{c,v,t,f}:
  74,18,"Siya nagplano ug naglaraw (batok sa
Kamatuoran sa Islam).",""
  74,19,"Busa, hinaot nga siya tunglo, giunsa niya pagplano.",""
  74,20,"Sa makausa pa, hinaot nga siya tunglo, giunsa niya pagplano.",""
  74,21,"Ug tan 'awa, siya misud'ong;",""
  74,22,"Ug pagkahuman mikunot ang iyang agtang ug nagpakitag kasuko,",""
  74,23,"Ug siya mipalayo uban ang tuman nga garbo,",""
  74,24,"Unya siya miingon: ‘Kini mao lamang ka salamangka nga gisundog gikan sa karaan.",""
  74,25,"Kini mao lamang sa pulong sa usa ka tawo.’",""
  74,26,"Sa dili madugay Ako (Allah) mutambog kaniya ngadto sa Imperno.",""
  74,27,"Ug unsa ang makapahibalo kanimo kon unsa ang hilabihan nga kalayo?",""
  74,28,"Wala kini’y ginalaktawan o ginabilin nga bisan unsa (dili gisunog ug madugmok).",""
  74,29,"Kini makapaso sa panit.",""
  74,30,"Ug sa ibabaw niini adunay napulog siyam (anghel ingon nga mga magbalantay sa Imperno).",""
  74,31,"Kami nagbutang lamang ug mga anghel aron nga mahimong mga magbalantay sa Kalayo, ug Kami nagtino lamang sa ilang gidaghanon ingon nga pagsulay alang sa mga dili magtutuo, aron sila (mga Hudeyo ug Kristohanon) nga gihatagan sa Kasulatan makasiguro, ug ang mga magtotoo makahimo sa pag-uswag sa ilang Pagtoo, ug kadtong (mga Hudeyo ug Kristohanon) nga gihatagan sa Kasulatan, ug ang mga magtutuo dili magduhaduha. Ug sila nga kansang mga kasingkasing adunay sakit (sa pagkasalingkapaw), ug ang mga dili magtutuo moingon: ""Unsa ang gipasabut sa Allah niini nga panag-ingnan?"" Sa ingon niini ang Allah (makatarunganon nga) magpahisalaag sa kinsay Iyang gusto ug Siya mugiya (ingon nga Pabor gikan Kaniya) sa kinsay Iyang gusto, ug walay usa nga nakaila sa mga sundalo sa (Allah) nga imong Ginoo gawas Kaniya; ug kini usa lamang ka Pahinumdom sa katawhan.",""
  74,32,"Apan dili, Ako (Dios) nanumpa pinaagi sa bulan,",""
  74,33,"Ug ang gabii sa diha nga kini mobiya,",""
  74,34,"Ug pinaagi sa banagbanag sa diha nga kini modan-ag;",""
  74,35,"Sa pagkatinuod nga ang Impiyerno usa sa labing kinadagkoan nga mga kasakitan —",""
  74,36,"Usa ka Pasidaan sa katawhan,",""
  74,37,"Ngadto kaniya gikan kaninyo nga buot mopadayon sa unahan o magpabilin sa luyo.",""
  74,38,"Ang matag kalag papanubagon sa unsay natigom niini,",""
  74,39,"Gawas sa mga tawo nga anaa sa tuong kamot,",""
  74,40,"(Nga maanaa) sa mga Tanaman – nga sila mangutana sa usag-usa,",""
  74,41,"Mahitungod ang mga dautan:",""
  74,42,"Unsa ang nagdala kaninyo ngadto sa (sulod) Imperno?",""
  74,43,"Sila moingon: ""Kami dili kauban niadtong nanag ampo;""",""
  74,44,"Ug kami dili kauban niadtong nagpakaon sa mga kabus;",""
  74,45,"Ug kami kaniadto nagpatuyang sa bakak nga mga pakigpulong uban niadtong nagpatuyang niini.",""
  74,46,"​​Ug kami kaniadto naglimod sa Adlaw sa Paghukom ug Pagbalos.",""
  74,47,"Hangtud nga miabut kanamo ang kasigurohan (sa kamatayon).",""
