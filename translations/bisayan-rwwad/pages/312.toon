quran[15]{c,v,t,f}:
  19,96,"(Alang) kanila nga mituo ug nagbuhat sa matarung nga mga buhat, ang Labing Madagayaon (Allah) mohatag og gugma alang kanila (sa mga kasingkasing sa mga magtutuo).",""
  19,97,"Busa Kami naghimo lamang niini (Qur'an) nga sayon ​​sa imong dila (Oh Muhammad) aron ikaw makahatag ug maayong balita ngadto kanila nga mga matarung, ug nagpasidaan pinaagi niini sa labing palaaway nga mga tawo.",""
  19,98,"Pila na ka makasasala nga kaliwatan ang Among gilaglag una pa kanila? Nakita ba nimo ang bisan usa kanila, o nakadungog man lang ba ikaw gikan kanila bisan duyutay nga tingog?",""
  20,1,"Ta Ha<sup>1</sup>.","[1] Ang Qur'an gilangkuban sa mga letra gikan sa Arabikong mga Alpabeto. Ang mga Arabo niadtong panahona sa diha nga ginapakanaog ang Pinadayag dili hitupngan sa ilang Hingpit nga Kahibalo sa Arabikong pinulongan apan sa dihang nga sila gihagit wala gayud sila makahimo sa pagdala ug kapitulo nga susama sa Qur'an. Bisan pa niini nga kamatuoran, si Allāh ang Labing Nahibalo sa dugang kahulogan niining maong mga letra."
  20,2,"Wala Namo gipadayag ang Qur'an Kanimo (Oh Propeta Muhammad) aron makapaguol kanimo<sup>2</sup>.","[2] Nabalaka sa imong kaugalingon alang sa mga nagdumili sa pagtuo."
  20,3,"Apan ingon lamang nga usa ka Pahinumdom ngadto kaniya nga nahadlok (sa Allah).",""
  20,4,"˹Kini˺ usa ka pagpadayag gikan sa Usa nga naglalang sa yuta ug sa taas nga kalangitan—",""
  20,5,"Ang Labing Madagayaon (Allah) mikayab ug bangon ibabaw sa Trono (sa paagi nga nahiangay sa Iyang Kahalangdon).",""
  20,6,"Iya ang tanang anaa sa mga kalangitan ug ang tanan anaa sa kayutaan ug ang anaa sa taliwala niining duha ug ang anaa sa ilalom sa yuta.",""
  20,7,"Ug kon imong isulti ang pulong sa dayag 'o dili', nan sa pagkatinuod Siya nahibalo gayod kon unsay sekreto ug kon unsay mas tinago.",""
  20,8,"Si Allah - walay dios (nga angayan simbahon) gawas Kaniya; ngadto Kaniya ang iya sa Labing Nindot nga mga Ngalan.",""
  20,9,"Niabot ba kanimo (oh Muhammad) ang sugilanon bahin ni Moises?",""
  20,10,"Sa diha nga siya nakakita ug kalayo, siya miingon ngadto sa iyang pamilya: ""Pabilin kamo dinhi, kay sa pagkatinuod ako nakakita ug kalayo, tingali ako makadala kaninyo ug usa ka nagdilaab nga sulo gikan niini o ako makakita og giya gikan sa kalayo.",""
  20,11,"Busa sa diha nga siya miabot niini, adunay usa ka tingog nga nanawag: ""O Moises:",""
  20,12,"Sa pagkatinuod Ako (Allah) mao ang imong Ginoo, busa kuhaa ang imong mga sapin (sa tiil o sandal); sa pagkatinuod ikaw ania sa sagradong walog sa Tuwa,""",""
