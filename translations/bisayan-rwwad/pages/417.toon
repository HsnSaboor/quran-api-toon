quran[10]{c,v,t,f}:
  32,21,"Ug sa pagkatinuod Kami mopatilaw kanila sa labing duol nga silot (sa kalibutan) sa dili pa ang labing dako nga Silot (sa Pikas Kinabuhi), aron sila (maghinulsol ug) mobalik (ngadto sa Allah).",""
  32,22,"Kinsa ba ang labaw nga dili makiangayon kay kaniya nga gipahinumduman sa mga Bersikulo sa iyang Ginoo (Allah), unya mitalikod gikan niini? Sa pagkatinuod, Kami manimalos sa mga daotan.",""
  32,23,"Sa pagkatinuod, Kami naghatag sa Kasulatan (Torah) ngadto kang Moises, busa ayaw pagduhaduha mahitungod sa pagpakigkita kaniya<sup>3</sup>. Kami naghimo niini (ang Torah) nga usa ka Giya alang sa mga anak sa Israel.","[3] Nga mao ang pagpakigkita kang Moises sa gabii sa imong pagsaka ngadto ang mga langit."
  32,24,"Ug Kami naghimo kanila nga mga pangulo nga giniyahan pinaagi sa Among Kasugoan, sa diha nga sila nagmapailubon, ug sila nakasiguro sa Among mga Pinadayag.",""
  32,25,"pagkatinuod ang imong Ginoo (Allah) magahukom tali kanila sa Adlaw sa Paghukom sa bisan unsa man nga ilang gikalahian ug gikaawayan.",""
  32,26,"Dili ba kini tin-aw ngadto kanila, pila na sa mga (makasasala) nga mga kaliwatan nga Among gilaglag una kanila? (Ang mga tawo) sila moagi sa ilang mga puloy-anan? Sa pagkatinuod adunay mga Timaan niini; nan dili ba sila mamati?",""
  32,27,"Dili ba sila makakita nga Kami nagtultol sa tubig ngadto sa mamala nga yuta unya Kami nagpagula pinaagi niini nga mga tanom aron sila ug ang ilang mga kahayupan makakaon niini? Dili ba sila unya makakita?",""
  32,28,"Ug sila nanag-ingon: Kanus-a pa man mahitabo kini nga Paghukom, kon kamo nagsulti ug tinood?",""
  32,29,"Ingna: ""Sa adlaw sa Paghukom, sila nga nagdumili sa pagtuo dili makabenepisyo gikan sa ilang pagtuo kon sila (nianang higayona) motuo, ni sila paga-hatagan ug lugway.",""
  32,30,"Busa talikod gikan kanila (Oh Muhammad) ug paghulat<sup>4</sup>, sa pagkatinuod sila usab naghulat<sup>5</sup>.","[4] Ang AllƒÅh motuman sa Iyang gisaad kanimo.\n[5] Nga pipila ka kaalautan o mamatay ang mahitabo kanimo."
