quran[26]{c,v,t,f}:
  69,9,"Si Paraon, ang mga nauna kaniya, ug ang nangalaglag nga mga syudad (sa Sodoma ug Gomora) nagpadayon sa pagbuhat ug mga sala.",""
  69,10,"Sila misupak ang Mensahero sa ilang Ginoo (All훮h), busa Siya (All훮h) misakmit kanila uban sa makusganon nga pagsakmit!",""
  69,11,"Sa pagkatinuod, sa diha nga ang tubig miagas sa nga hilabihan, Kami midala kaninyo pinaagi sa naglutaw arka (nga gitukod ni Noe).",""
  69,12,"Aron Kami magahimo niini nga usa ka timaan ug nga pahinumdum kaninyong tanan, aron ang hait dalunggan nga maka-dungog magatipig niini, ug kanunay nga makahinumdom.",""
  69,13,"Unya sa diha nga ang trompeta pagatayhopan nga adunay kauban nga usa ka paghuyop,",""
  69,14,"Ug ang kalibutan mabalhin ug ang kabukiran madugmok ingon sa abog, pinaagi sa usa (lang) ka pagdugmok.",""
  69,15,"Busa, nianang Adlawa mahitabo ang Dakong Dili kalikayan nga Panghitabo,",""
  69,16,"Ug ang langit mapikas, tungod kay nianang Adlawa, kini mahuyang (gumikan sa pagkagisi);",""
  69,17,"Ug ang mga anghel anaa sa tanang kiliran niini; ug walo (dakong laray) sa mga Anghel mupas-an sa Trono sa (All훮h) imong Ginoo, nianang adlawa, sa ibabaw nila.",""
  69,18,"Nianang Adlawa, kamo pagadal-on sa Paghukom, walay tinago (sekreto) ninyo nga magpabiling matago.",""
  69,19,"Busa alang kaniya nga pagahatagan sa iyang talaan (sa mga buhat) sa iyang tuo nga kamot, siya moingon: Ania! Basaha ang akong basahon!",""
  69,20,"""Nasayod gayod ako nga akong atubangon ang akong Pag-ihap ug Paghusay!""",""
  69,21,"Busa siya maanaa sa malipayong kahimtang sa kinabuhi,",""
  69,22,"Sa habog nga Paraiso,",""
  69,23,"Ang mga bunga niini haduol lang nga maabot sa kamot, ug sayon kab'uton.",""
  69,24,"(Ug iga-ingon kanila): ""Kaon ug inom kamo nga malipayon tungod sa unsay inyong gibuhat kaniadto sa nangaging mga adlaw.""",""
  69,25,"Ug alang kaniya nga gihatagan sa iyang talaan (sa mga buhat) diha sa iyang wala nga kamot, siya moingon: ""Oh, hinaut unta nga ang akong talaan wala gayud mahatag ngari kanako,""",""
  69,26,"Ug ako wala mahibalo kung unsa ang akong Pag-ihap ug husay;",""
  69,27,"Ah, hinaut unta nga ang kamatayon nag-tapos kanako sa hingpit;",""
  69,28,"Ang akong mga bahandi wala gayod mag-pulos kanako;",""
  69,29,"Ang akong gahom na-wagtang na kanako.",""
  69,30,"(Ang mando mao): ""Dakpa siya, ug gapusa siya""!",""
  69,31,"Ug sunoga siya, pinaagi sa nag-lagiting nga kalayo sa Imperno!",""
  69,32,"Gapusa siya sa usa ka talikala nga ang gitas-on niini kapitoan ka maniko!",""
  69,33,"Kay siya ang nagdumili sa pag-too (kang) All훮h nga Makaga-gahom.",""
  69,34,"Wala usab siya mag-awhag sa pagpakaon sa mga kabus.",""
