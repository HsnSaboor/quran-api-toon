quran[19]{c,v,t,f}:
  15,52,"Sa dihang misulod sila kaniya, sila miingon, ‘Kalinaw.’ Siya miingon: Sa pagkatinuod kami nahadlok kaninyo.",""
  15,53,"Sila miingon: Ayaw kahadlok, sa pagkatinuod kami mao (mga Anghel nga gipadala aron) sa paghatag kanimo ug maayong balita sa usa ka bata nga lalaki, nga adunay kahibalo.",""
  15,54,"(Si Abraham) miingon: Ikaw ba naghatag kanako ug maayong balita (sa usa ka anak nga lalaki) sa diha nga ang katigulangon miabut na kanako? Unsa kaha nga maayong balita kini?""",""
  15,55,"(Ang mga Anghel) miingon: Kami naghatag kaninyo ug maayong balita uban sa kamatuoran, busa ayaw kamo uban sa mga nawad-an ug paglaum.",""
  15,56,"(Si Abraham) miingon: Ug kinsa ba ang mawad-an ug paglaum sa Kalooy sa iyang Ginoo (Allah) gawas niadtong mga nahisalaag?",""
  15,57,"Ug (dayon) miingon: ""Unsa ba ang inyong katuyoan (dinhi), O (anghelanon nga) mga mensahero?""",""
  15,58,"Sila miingon: ""Sa pagkatinuod kami gipadala ngadto sa katawhan nga hilabihan naglapas ug mga dautan (sa Sodoma ug Gomora,""",""
  15,59,"Gawas sa pamilya ni Lot: Sa pagkatinuod luwason namo silang tanan,",""
  15,60,"Gawas sa iyang asawa; Kami nagtakda nga siya siguradong mahilakip sa mga nahabilin (nga nagpabilin sa luyo)<sup>4</sup>.""","[4] Nga mamatay, tungod sa pakigtambayayong sa mga manlilimod."
  15,61,"Busa sa dihang ang (anghelanon) nga mga mensahero miabot sa pamilya ni Lot,",""
  15,62,"(Si Lot) miingon: ""Daw mga estranghero kamo.""",""
  15,63,"(Ang mga anghel) miingon: ""Apan, kami mianhi kanimo uban nianang (Silot) nga ilang gikaduhaduhaan.""",""
  15,64,"""Ug mianhi kami kanimo uban ang Kamatuoran, ug kami sa pagkatinuod mga matinud-anon.""",""
  15,65,"Busa lakaw uban sa imong pamilya sa kagabhion ug sunod kanila, ug ayaw tugoti ang bisan kinsa kaninyo nga molingi sa likod, ug lakaw ngadto sa diin ikaw gisugo.",""
  15,66,"Ug Kami mipadayag kaniya niini nga Pagtakda, nga ang mga gamut (ug katapusan nga mga salin) niining (mga makasasala) pagataposon sa kabuntagon.",""
  15,67,"Ug ang katawhan sa syudad miabut nga nanggikalipay.",""
  15,68,"(Si Lot) miingon: ""Sa pagkatinuod sila mao ang akong mga bisita, busa ayaw ako pakaulawi,",""
  15,69,"Ug kahadloki ang Allah, ug ayaw ako ibutang sa kaulawan.""",""
  15,70,"Sila miingon: ""Wala ba kami nagdili kanimo sa pagpanalipod (sa ubang) mga tawo?""",""
