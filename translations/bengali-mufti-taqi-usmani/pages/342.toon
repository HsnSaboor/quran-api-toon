quran[17]{c,v,t}:
  23,1,"নিশ্চয়ই সফলতা অর্জন করেছে মুমিনগণ"
  23,2,"যারা তাদের নামাযে আন্তরিকভাবে বিনীত।"
  23,3,"যারা অহেতুক বিষয় থেকে বিরত থাকে।"
  23,4,"যারা যাকাত সম্পাদানকারী"
  23,5,"যারা নিজ লজ্জাস্থান সংরক্ষণ করে"
  23,6,"নিজেদের স্ত্রী ও তাদের মালিকানাধীন দাসীদের ছাড়া অন্য সকলের থেকে, কেননা এতে তারা নিন্দনীয় হবে না।"
  23,7,"তবে কেউ এ ছাড়া অন্য কিছু কামনা করলে তারাই হবে সীমালঙ্ঘনকারী।"
  23,8,"এবং যারা তাদের আমানত ও প্রতিশ্রুতি রক্ষা করে।"
  23,9,"এবং যারা নিজেদের নামাযের পরিপূর্ণ রক্ষণাবেক্ষণ করে"
  23,10,"এরাই হল সেই ওয়ারিশ,"
  23,11,"যারা জান্নাতুল ফিরদাউসের মীরাস লাভ করবে। তারা তাতে সর্বদা থাকবে।"
  23,12,"আমি মানুষকে সৃষ্টি করেছি মাটির সারাংশ দ্বারা।"
  23,13,"তারপর তাকে স্খলিত বিন্দুরূপে এক সংরক্ষিত স্থানে রাখি।"
  23,14,"তারপর আমি সেই বিন্দুকে জমাট রক্তে পরিণত করি। তারপর সেই জমাট রক্তকে গোশতপিণ্ড বানিয়ে দেই। তারপর সেই গোশতপিণ্ডকে অস্থিতে রূপান্তরিত করি। তারপর অস্থিরাজিতে গোশতের আচ্ছাদন লাগিয়ে দেই। তারপর তাকে অন্য এক সৃষ্টিরূপে গড়ে তুলি। বস্তুত সকল কারিগরের শ্রেষ্ঠ কারিগর আল্লাহ কত মহান!"
  23,15,"অতঃপর এসবের পর অবশ্যই তোমাদের মৃত্যু ঘটবে।"
  23,16,"তারপর কিয়ামতের দিন অবশ্যই তোমাদেরকে পুনরুত্থিত করা হবে।"
  23,17,"আমি তোমাদের উপর সৃষ্টি করেছি সাত স্তরবিশিষ্ট পথ। আর সৃষ্টি সম্বন্ধে আমি উদাসীন নই।"
