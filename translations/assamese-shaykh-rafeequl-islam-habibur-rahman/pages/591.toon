quran[32]{c,v,t}:
  86,1,শপত আকাশৰ আৰু যি ৰাতিত আত্মপ্ৰকাশ কৰে
  86,2,"আৰু কিহে তোমাক জনাব যে, ‘ৰাতিত যিয়ে আত্মপ্ৰকাশ কৰে’ সেয়া নো কি"
  86,3,(সেয়া হৈছে) উজ্জ্বল নক্ষত্ৰ।
  86,4,প্ৰত্যেক জীৱৰ ওপৰতেই তত্ত্বাবধায়ক আছে।
  86,5,"এতেকে মানুহে চিন্তা কৰা উচিত যে, তাক কিহেৰে সৃষ্টি কৰা হৈছে"
  86,6,তাক সৃষ্টি কৰা হৈছে দ্ৰুতগতিত নিৰ্গত হোৱা পানীৰে
  86,7,যিটো নিৰ্গত হয় মেৰুদণ্ড আৰু বুকুৰ মাজৰ পৰা।
  86,8,নিশ্চয় তেওঁ তাক উভতাই আনিবলৈ সক্ষম।
  86,9,যিদিনা গোপন বিষয়সমূহ পৰীক্ষা কৰা হ’ব
  86,10,সেইদিনা তাৰ কোনো শক্তি নাথাকিব আৰু কোনো সহায়কাৰীও নাথাকিব।
  86,11,শপত আকাশৰ যিয়ে বৰষুণ ধাৰণ কৰে
  86,12,"শপত পৃথিৱীৰ, যিটো বিদীৰ্ণ হয়"
  86,13,নিশ্চয় এইটো (আল-কোৰআন) মীমাংসাকাৰী বাণী।
  86,14,আৰু এইটো নিৰৰ্থক নহয়।
  86,15,নিশ্চয় সিহঁত ভীষণ ষড়যন্ত্ৰ কৰে
  86,16,আৰু ময়ো ভীষণ কৌশল কৰিছো।
  86,17,এতেকে কাফিৰসকলক অৱকাশ দিয়া; সিহঁতক কিছু সময়ৰ বাবে অৱকাশ দিয়া।
  87,1,তুমি তোমাৰ সুমহান প্ৰতিপালকৰ নামৰ পৱিত্ৰতা আৰু মহিমা ঘোষণা কৰা
  87,2,"যিজনে সৃষ্টি কৰিছে, তাৰ পিছত সুঠাম কৰিছে।"
  87,3,আৰু যিজনে (ভাগ্য) নিৰ্ধাৰণ কৰিছে তাৰ পিছত সত্পথ প্ৰদৰ্শন কৰিছে
  87,4,আৰু যিজনে তৃণ-লতা উত্পন্ন কৰিছে
  87,5,তাৰ পিছত সেইবোৰক ক'লা আবৰ্জনাত পৰিণত কৰিছে।
  87,6,"অনতিপলমে আমি তোমাক পাঠ কৰাম, ফলত তুমি নাপাহৰিবা"
  87,7,কেৱল আল্লাহে যি বিচাৰে তাৰ বাহিৰে। নিশ্চয় তেওঁ প্ৰকাশ্য আৰু অপ্ৰকাশ্য সকলো জানে।
  87,8,আৰু আমি তোমাৰ বাবে সহজ পথ সুগম কৰি দিম।
  87,9,"এতেকে উপদেশ দিয়া, যদি উপদেশ ফলপ্ৰসূ হয়"
  87,10,উপদেশ সিয়েই গ্ৰহণ কৰিব যিয়ে ভয় কৰে।
  87,11,আৰু যি হতভাগ্য সি ইয়াক অগ্ৰাহ্য কৰিব
  87,12,সি ভয়াবহ জুইত প্ৰৱেশ কৰিব।
  87,13,তাৰ পিছত সি তাত মৃত্যুবৰণো কৰিব নোৱাৰিব আৰু জীৱিতও থাকিব নোৱাৰিব।
  87,14,নিশ্চয় সফলতা লাভ কৰিব যিয়ে আত্মশুদ্ধি কৰিব।
  87,15,আৰু তাৰ প্ৰতিপালকৰ নাম স্মৰণ কৰিব আৰু ছালাত আদায় কৰিব।