quran[8]{c,v,t}:
  57,4,اوہو ای اے جنھے اسماناں تے زمین نوں چھے دناں وچ پیدا کیتا، مڑ کے اوس عرش تے استوا فرمایا۔ اوہ جان دا اے جیہڑی شئے زمین وچ داخل ہوندی اے تے جو اوہدے وچوں نکلدی اے، تے جیہڑی شئے اسمان توں اتر دی اے تے جیہڑی اوہدے وچ چڑھدی اے، تے اوہ تہاڈے نال اے تسی جِتھّے کِتھّے وی ہوو تے اللہ جو تسی عمل کر دے او اوہنوں خوب ویکھن والا اے
  57,5,اسماناں تے دھرتی دی بادشاہی اوسے دی اے تے سارے معاملے اللہ ول ای موڑےجاندے نیں
  57,6,اوہ رات نوں دن وچ پروندا اے تے دن نوں رات وچ پرو دیندا اے، تے اوہی سینیاں دے بھیت خوب جانن والا اے
  57,7,اللہ تے اوہدے رسول تے ایمان لیائو، تے اوس (مال) وچوں خرچ کرو جیہدے وچ اوہنے تہانوں (پہلیاں دا)نائب بنایا اے، فیر تہاڈے وچوں جیہڑے لوک ایمان لیائے تے اوہناں خرچ کیتا اوہناں لئی بوہت وڈا اجر اے
  57,8,تے تہانوں کیہہ اے پئی تسی اللہ تے ایمان نئیں لیائوندے؟ حالاں رسول تہانوں بلائوندا اے پئی تسی اپنے رب تے ایمان لیائو، تے لازمی اوہنے تہاڈے توں پکی ہاں کرائی اے جے تسی مومن او؟
  57,9,اوہی اے جیہڑا اپنے بندے تے واضح آیتاں اتار دا اے تاں جے اوہ تہانوں ہنیریاں وچوں چانن ول کڈّھے، تے بیشک اللہ تہاڈے اُتّے یقیناً حدوں ودھ نرمی کرن والا بوہت رحم والا اے
  57,10,تے تہانوں کیہہ اے پئی تسی اللہ دی راہ وچ خرچ نئیں کر دے؟ جد کہ اسماناں تے زمین دی میراث اللہ لئی ای اے۔ نئیں برابر تہاڈے وچوں (اوہناں دے عمل دے)جنھاں فتح (مکّہ) توں پہلوں خرچ کیتا تے جہاد کیتا اوہ (پہل کرن والے) لوک مرتبے وچ اوہناں نالوں وڈھے نیں جنھاں ایس (فتح) توں پِچھے خرچ کیتا تے لڑائی کیتی، تے سبھناں نال اللہ نے چنگی جزاء دا وعدہ کیتا اے، تے اللہ جو تسی عمل کردے او خوب خبردار اے
  57,11,کیہڑا اے جیہڑا اللہ نوں قرضِہ دیوے، قرض حسنہ فیر اوہ A393 اوہنوں اوہدے لئی چوکھا ودھا دیوے؟ تے اوہدے لئی عمدہ اجر اے