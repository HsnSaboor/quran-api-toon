quran[12]{c,v,t}:
  25,44,سگوں تسی سمجھدے او واقعی اوہناں وچوں بوہت سارے سُندے یا سمجھدے نیں، نئیں اوہ پر ڈنگراں وانگر، سگوں اوہناں توں وی بوہتے راہوں بُھلے ہوئے نیں
  25,45,بھلا تسی اپنے رب (دی قدرت) ول نئیں ویکھیا پئی اوہنے پرچھانویں نوں کِنج لمکایا۔ تے جے اوہ چاہندا تے اوہنوں ضرور ٹھہریا کر دیندا، مڑ کے اسیں سورج نوں اوہدے تے دلیل بنا دتا
  25,46,مڑ کے اسیں اوہنوں تھوڑا تھوڑا کر کے اپنے دل سمیٹ لیا
  25,47,تے اوہو ای (اللہ) اے، جنھے تہاڈے لئی رات نوں لباس(اوہلا)تے نیندر نوں سُکھ بنایا، تے دِن نوں اٹھ کھڑنے نوں بنایا
  25,48,تے اوہو ای اے جنھے اپنی رحمت (بارش) توں اگے خوشخبری دَین والیاں ہواواں گھلیاں، تے اساں اسمان توں پاک کرن والا پانی اتاریا
  25,49,پئی اسیں اوہدے نال موئے دیس نوں جیوندا کریئے، تے اسیں اپنی مخلوق وچوں بوہت سارے ڈنگراں تے انساناں نوں اوہ (پانی) پلائیے
  25,50,تے بلاشبہ یقیناً اساں اوہنوں اوہناں وچ پرت پھیر کے بیان کیتا، تاں جے اوہ دھیان کرن، فیر بوہتے لوکاں نا شکری سوا کجھ نہ منیا
  25,51,تے جے اسیں چاہندے تے لازمی ہر وستی وچ اک ڈران والا گھلّدے
  25,52,سو تسی کافراں دے آکھے نہ لگو، تے اوہناں نال ایہدے( قرآن )حکم راہیں جنگ کرو وڈا جہاد
  25,53,تے اوہو ای اے جنھے دو سمندر ملائے، ایہہ مٹھا پانی تریہہ بجھاون والا تے ایہہ بوہت کھارا کوڑا، تے اوہنے ایہناں دونواں وچکار اک آڑ تے پکّی روک بنا دتی
  25,54,تے اوہو ای اے جنھے پانی (منی) نال بشر نوں پیدا کیتا، فیر اوہدے جدّی تے سسرالی رشتے بنائے تے تیرا رب ہے ای بڑی قدرت والا
  25,55,تے اوہ اللہ توں اڈ اوہناں نوں پوجدے نیں جیہڑے اوہناں نوں نہ نفع د یندے نیں، تے نہ نقصان ، تے کافر ہمیش توں اپنے رب دے برخلاف (شیطان دا) مددگار اے