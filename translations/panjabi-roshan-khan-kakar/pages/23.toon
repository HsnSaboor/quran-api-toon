quran[8]{c,v,t}:
  2,146,اوہ جنھاں لوکاں نوں اسیں کتاب دتی اوہ ایس(رسول) نوں پچھان دے نیں جیویں اپنے پُتراں نوں پچھان دے نیں۔ تے بیشک اوہناں وچوں اک ٹولہ ضرور حق نوں لکائوندا اے حالاں اوہ جان دے نیں
  2,147,ایہہ نواں قبلہ) حق اے تیرے رب ولّوں۔ سو تسی کدی وی شک کرن والیاں چوں نہ ہونا
  2,148,تے ہر (گروہ ) لئی اک گوشہ اے جیہدے ول اوہ منہ موڑن والا اے۔ سو تسی نیکیاں وچ اک دوجے توں اگے ودھو۔ تسی جتھے کتھے وی ہووُو گے اللہ تہانوں اکٹھیاں لے کے آوے گا۔ بیشک اللہ ہر شئے تے پوری طرحاں قادر اے
  2,149,تے (اے نبی!) جتھوں وی توں نکلیں تاں (نماز لئی) اپنا منہ مسجد حرام ول موڑ لیا کر تے بیشک اوہ تیرے رب ولوں ضرور حق اے۔ تے اللہ اُس توں ہرگز غافل نئیں جو عمل تسی کردے او
  2,150,تے توں جتھوں وی نکلیں سو اپنا منہ مسجد حرام ول موڑ لے تے(مسلمانو!) تسی جتھے کتھے وی ہوؤ سواپنے منہ ایہدے ول ای موڑ لَو تاں جے خاص تہاڈے خلاف لوکاں لئی کوئی حجت نہ رہوے۔ پر اوہناں وچوں جنہاں ظلم کیتا (اوہ گلاں کرن گے) فیر تسی اوہناں توں نہ ڈرو تے میرے کولوں ای ڈرو تے پئی میں تہاڈے تے اپنی نعمت پوری کر دیواں تے تاں جے تسی ہدایت پا ؤ
  2,151,جینویں اساں تہاڈے وچ تہاڈے چوں ای اک رسول گھلیا ۔ اوہ تہاڈے اگے ساڈیاں آئیتاں تلاوت کردا اے۔ تے تہانوں پاک کردا اے، تے تہانوں کتاب تے حکمت سکھاندا اے تے تہانوں اوہ (گلاں) سکھاندا اے جیہڑیاں تسی (پہلوں) نئیں سی جان دے
  2,152,سو میرا ذکر کرو میں تہانوں یاد کراں گا۔ تے میرا شکر ادا کرو تے میری ناشکری نہ کرو
  2,153,اولوکو جیہڑے ایمان لیائے او! تسی (اللہ کولوں) صبر تے نماز نال مدد منگیا کرو۔ بیشک اللہ صبر کرن والیاں نال اے