quran[9]{c,v,t}:
  64,1,اللہ دی تسبیح بیان کردی اے ہر شے جیہڑی اسماناں وچ اے تے جیہڑی زمین وچ اے اوہدی ای بادشاہی اے تے اوسے لئی سب تعریف اے، تے اوہ ای ہر شئے تے پورا قادر اے
  64,2,اوہ ای اے جنھے تہانوں پیدا کیتا، فیر تہاڈے وچوں کوئی کافر تے تہاڈے وچوں کوئی مومن اے، تے تسی جو عمل کر دے او اللہ اوہنوں خوب ویکھن والا اے
  64,3,اوہنے اسماناں تے زمین نوں بر حق پیدا کیتا تے تہاڈیاں صورتاں بنائیاں فیر تہاڈیاں شکلاں چنگیاں بنائیاں تے اوہدے ول ای پرت کے جانا اے
  64,4,اوہ جان دا اے جو کجھ اسماناں تے زمین وچ اے، تے اوہ جان دا اے جو کجھ تسی لُکاندے تے جو ظاہر کر دے او، تے اللہ دِلاں دے بھیت خوب جان دا اے
  64,5,بھلا تہاڈے کول اوہناں لوکاں دی خبر نئیں آئی جنھاں ایس توں پہلوں کفر کیتا؟ فیر اوہناں اپنے کم دا وبال چکھیا، تے اوہناں لئی دردناک عذاب اے
  64,6,اوہ ایس لئی پئی واقعی اوہناں دے رسول اوہناں کول کھلیاں نشانیاں نال آئوندے سن فیر اوہ آکھدے، بھلا کوئی بشر سانوں راہ وکھائون گے؟ فیر اوہناں کفر کیتا تے (حق ولّوں) مونھ موڑیا تے اللہ وی بے پرواہی کیتی، تے اللہ بے پروا، تعریف دے لائق اے
  64,7,"جنہاں کفر کیتا خیال ظاہر کیتا پئی اوہ (زندہ کرکے) کدی وی نئیں ٹھا لے جان گے۔ (اے نبی!) آکھ دیؤ: کیوں نئیں؟ میرے رب دی قسم! تہانوں لازمی ٹھالیا جاوے گا، مڑ کے تہانوں لازمی جتایا جائے گا، جیہڑے تسی عمل کیتے سن، تے اوہ اللہ لئی بوہت سوکھا اے"
  64,8,سو تسی اللہ تے اوہدے رسول تے اوس نور (قرآن) تے ایمان لیائو جیہڑا اسیں نازل کیتا، تے اللہ جو تسی عمل کردے او، پوری خبر رکھن والا اے
  64,9,جیس دن اوہ تہانوں کٹھ دیہاڑے لئی اکٹھیاں کرے گا، اوہو ای ہار جت دا دیہاڑا اے۔ تے جیہڑا کوئی اللہ تے ایمان لیائے تے نیک عمل کرے اوہ اوہدے توں اوہدے گناہ اتار دیوے گا، تے اوہنوں اوہناں جنتاں وچ داخل کرے گا۔ جنھاں دے ہیٹھ نہراں وگدیاں نیں اوہ اوہناں وچ ہمیشہ ہمیش ریہن والے نیں۔ اوہو ای وڈی کامیابی اے