quran[8]{c,v,t}:
  8,1,"اے نبی!) لوک تہاڈے کولوں(جنگی) غنیمتاں بارے پُچھدے نیں۔ دس دیؤ: غنیمتاں (اصل وچ) اللہ تے اوہدے رسول لئی نیں، سو اللہ کولوں ڈرو تے آپ اپنے تعلقات درست رکھو تے اللہ تے اوہدے رسول دا حکم منّو جے تُسی مومن او"
  8,2,سچے) مومن تے بیشک اوہ نیں پئی جدوں اللہ دا ذکر کیتا جاوے تے اوہناں دے دل ڈر جاندے نیں تے جدوں اوہناں تے اوہدیاں آیتاں دی تلاوت کیتی جاوے تے اوہ اوہناں نوں ایمان وچ ودھا دیندیاں نیں، تے اوہ اپنے رب تے ای توکّل رکھدے نیں
  8,3,جیہڑے نماز قائم رکھدے نیں تے اسیں اوہناں نوں جیہڑی روزی پو نچائی اے اوہدے وچوں خرچ کر دے نیں
  8,4,اوہو ای سارے سچے مومن نیں، اوہناں لئی درجے نیں اوہناں دے رب کول تے بخشش تے وادھو روزی اے
  8,5,جینویں (بدر ویلے) تیرے رب نے تینوں تیرے گھر وچوںسچائی نال کڈھیا سی، تے بیشک مومناں دا اک ٹولہ ضرور نا پسند کردا سی
  8,6,اوہ تہاڈے نال حق امر وچ اوہدے واضح ہو جان توں بعد جھگڑ دے سن، جینویں واقعی اوہناں نوں موت ول ہِکیا جا رہیا اے، تے اوہ سب ویکھ رہے نیں
  8,7,تے جدوں اللہ تہاڈے نال دو ٹولیاں (قافلہ تے لشکر) وچوں اک دا وعدہ کر رہیا سی پئی واقعی اوہ تہانوں مِلسی، تے تُسی چاہندے سی واقعی جیہڑا بے ہتھیار (قافلہ) اے اوہو ای تہاڈے واسطے ہووے، تے اللہ چائوندا (ایہہ) سی پئی اوہ اپنے کلمیاں راہیں حق نوں سچ کر دکھاوے تے کافراں دی جڑ وڈھ دیوے
  8,8,تاں جے اوہ حق نوں ثابت کرے تے باطل نابود ہووے بھاویں مجرم لوک ناپسند ای کرن