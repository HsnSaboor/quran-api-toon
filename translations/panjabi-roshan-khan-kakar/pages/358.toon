quran[3]{c,v,t}:
  24,59,تے جدوں تہاڈے وچوں بچے جوانی دی عمر نوں اپڑ جان فیر اوہناں تے لازم اے پئی اوہ وی اُنج دی اجازت منگن جینویں ایہناں توں پہلے لوک اجازت منگدے رہے ، اللہ اُنجے تہاڈے لئی اپنیاں آیتاں کھول کے بیان کردا اے، تے اللہ خوب جانن والا، بڑی حکمت والا اے
  24,60,تے عورتاں چوں بیٹھی رَہن والیاں (بُڈھڑیاں)جیہڑیاں ویاہ دی آس نئیں رکھدیاں، فیر اوہناں تے کوئی گناہ نئیں پئی اوہ اپنے کپڑے لاء دَین، جدوں کہ اوہ کسے قسم دا سنہپ ظاہر کرن والیاں نہ ہون تے پئی اوہ ایہدے توں وی بچن اوہناں لئی بوہت چنگا اے، تے اللہ سب کجھ سنن والا، سب کجھ جانن والا اے
  24,61,انھّے لئی کوئی حرج نئیں تے نہ لنگڑے تے کوئی حرج اے تے نہ بیمار تے ای کوئی حرج اے تے نہ آپ تہاڈے تے پئی تسی اپنے گھراں وچوں کھائو یا اپنے پیو ٔ دادے دے گھروں یا اپنیاں مانواں گھروں یا اپنے بھرانواں گھروں یا اپنیاں بھیناں گھروں یا اپنیاں چاچیاں گھروں یا اپنیاں پُھپھیاں گھروں یا اپنے مامیاں گھروں یا اپنیاں ماسیاں گھروں یا جنھاں (گھراں) دیاں کنجیاں دے تسی مالک او یا اپنے دوستاں (دے گھراں) وچوں تہاڈے سِر کوئی گناہ نئیں پئی تسی رل کے کھائو یا وکھو وکھ، فیر جدوں تسی گھراں وچ وڑو تاں اپنے لوکاں تے سلام آکھو، (ایہہ) زندہ سلامت رہن دی دعا اے جیہڑی اللہ ولّوں متھی ہوئی برکت والی پاکیزہ، اُنجے اللہ تہاڈے لئی آیتاں کھول کے بیان کردا اے تاں جے تسی سمجھو