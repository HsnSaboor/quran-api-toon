quran[8]{c,v,t}:
  40,26,"تے فرعون کہیا: مینوں چھڈ دیو، میں موسیٰ نوں قتل کر دیواں، تے اوہ اپنے رب نوں بلائے، بیشک میں ڈردا آں پئی اوہ تہاڈے دین نوں بدل چھڈے گا، یا ایہہ پئی اوہ دھرتی تے فساد کھلارے گا"
  40,27,"تے موسیٰ آکھیا: بیشک میں اپنے تے تہاڈے رب دی پناہ و چ آیا واں، ہر اوس مغرورے توں جیہڑا حساب دے دیہاڑے تے ایمان نئیں رکھدا"
  40,28,"تے فرعون کیاں وچوں ا ک مومن مرد جیہڑا ا پنا ایمان لکائوندا سی، آکھن لگا: کیہہ تسی اک بندے نوں ایس گل توں قتل کردے او پئی اوہ آکھدا اے میرا رب اللہ اے تے بلاشبہ اوہ تہاڈے کول تہاڈے رب ولوں کھلی نشانیاں لے کے آیا اے، تے جے اوہ ای جھوٹھا اےفیر اوہدے جھوٹھ (دا وبال) اوہدے اُپر اے، تے جے اوہ سچا اے تاں تہانوں (اوس عذاب دا) کجھ حصہ اپڑے گا جیہد ا اوہ تہانوں وعدہ دیندا اے بیشک اللہ اوس بندے نوں ہدایت نئیں دیند ا جیہڑا حدوں ٹپن والا، بڑا جھوٹھا ہووے"
  40,29,"میریئے قومے! اج تہاڈی ای بادشاہی اے، ایس زمین وچ (تسی ای) غلبے والے او، فیر اللہ دے عذاب توں کون ساڈی مدد کرے گا جے اوہ ساڈے تے آگیا ، فرعون کہیا: میں تہانوں اوہو ای (راہ) سُجھاناں آں جیہڑی مینوں سُجھدی اے ، تے نئیں میں تہانوں پر بھلیائی دی راہ ای وکھا رہیا آں"
  40,30,"تے جیہڑا بندہ ایمان لیایا سی اوہنے آکھیا: میریئے قومے! بیشک مینوں تہاڈے نال (پہلیاں)ٹولیاں جہے دن (دے عذاب) دا ڈر اے"
  40,31,جینویں نوح دی قوم دا حال (ہویا) تے عاد تے ثمود تے اوہناں لوکاں دا جیہڑے اوہناں توں بعد ہوئے، تے اللہ (اپنے) بندیاں تے کسے طرحاں دا وی ظلم نئیں کرنا چائوہندا
  40,32,تے میریئے قومے! بیشک مینوں تہاڈے تے اک دوجے نوں پکارن دے دن (قیامت) دا خوف اے
  40,33,جیس دن تسی کنڈ پھیر کے نسّو گے، کوئی تہانوں اللہ (دے عذاب) کولوں بچائون والا نہ ہووے گا۔ تے جنھوں اللہ گمراہ کر دیوے فیر اوہنوں کوئی ہدایت دین والا نئیں