quran[17]{c,v,t}:
  52,15,بھلا فیر ایہہ جادو اے؟ یا تہانوں سُجھدا ای نئیں؟
  52,16,ایس (دوزخ) وچ جھلسو، فیر صبر کرو بھانویں تُسی صبر نہ کرو تہاڈے لئی اِکو جیہا اے، تہانوں صرف اوہدا بدلہ دتّا جاوے گا جیہڑے تُسی عمل کردے ہوندے سو
  52,17,بیشک پرہیز گار باغاں تے وڈی نعمتاں وچ ہوَن گے
  52,18,اوہناں دے رب جو اوہناں نوں دتا اوس نال موجاں مان دے۔ تے اوہناں دے رب نے اوہناں نوں دوزخ دے عذاب توں بچا لیاء
  52,19,کھاؤ تے پیئو خوب مزے نال، (ایہہ) بدلہ جیہڑے تُسی عمل کردے ہوندے سو
  52,20,اوہ انج قطاراں وچ وچھے تختاں تے، ڈھواں لائے ہون گے تے اسیں اوہناں نوں گوریاں موٹے نیناں والیاں حوراں نال ویاہ دیواں گے
  52,21,تے جیہڑے ایمان لیائے تے اوہناں دی اولاد نے وی ایمان نال اوہناں دی پیروی کیتی، اسیں اوہناں دی اولاد نوں (جنت وچ) اوہناں نال ملا دیواں گے، تے اسیں اوہناں دے عمل وچوں کُجھ وی گھٹ نہ کراں گے۔ ہر بندہ جو اوہنے کمایا اوہدے عوض گہنے پیا اے
  52,22,تے اسیں اوہناں لئی پھل تے گوشت وافر دیواں گے اوس وچون جو اوہ چاوہن گے
  52,23,اوتھے اوہ اک دوجے کولوں شراب دا کاسہ کھوہن گے، جیہدے وچ نہ کوئی بے ہود گوئی ہووے گی تے نہ ناجائز فعل
  52,24,تے اوہناں دے نڈھے اوہناں دے دوالے پھرن گے (سوہنے) جینویں لکائے ہوئے موتی ہون
  52,25,تے اوہناں دے بعضے بعض نوں سامنے ہو اک دوجے کُوں پچھن گے
  52,26,کہن گے بیشک اس توں پہلے اپنے گھر دیاں وچ (سزا توں) سہمے رہندے ساں
  52,27,فیر اللہ نے ساڈے تے احسان کیتا تے اوہنے سانوں (تتّی) لُو دے عذاب توں بچایا
  52,28,بیشک اسیں ایس توں پہلوں ای اوس (اللہ) نوں پکار کر دے سی، بیشک اوہو ای بوہت احسان کرن والا، بہت رحم والا اے
  52,29,تاں (اے نبی!) نصیحت کردے رہو، سو اپنے رب دے فضل نال تسی نہ تے کاہن او تے نہ جنونی
  52,30,کیہہ اوہ (کافر) کہندے نیں اک شاعر اے تے اسیں ایہدے بارے زمانے دی گردش (موت) نوں اڈیک رہے آں؟
  52,31,آکھ دیؤ تُسی اڈیکو، فیر میں وی تہاڈے نال اڈیکن ہاراں وچوں آں