quran[7]{c,v,t}:
  24,21,ایمان لیائون والیو! تسی شیطان دے رستیاں تے نہ ٹرو، تے جیہڑا کوئی شیطان دے کھریاں پِچھے لگے گا، فیر بیشک اوہ بے حیائی تے بریائی دا ای حکم دیندا اے، تے جے تہاڈے تے اللہ دا فضل تے اوہدی رحمت نہ ہوندی، تہاڈے وچوں کوئی اک وی کدی پاک نہ ہوندا، تے پر اللہ جنھوں چاہوے پاک کردا اے، تے اللہ سب کجھ سنن والا، وسیع علم والا اے
  24,22,تے تہاڈے وچوں فضل والے تے سوکھے لوک ایس گل توں سونہہ نہ کھان پئی رشتے داراں تے مسکیناں تے اللہ دی راہ وچ گھر بار چھڈن والیاں نوں (اپنا مال) دَین تے چاہیدا اے پئی اوہ معاف کردین تے چاہیدا درگزر کرن ۔ بھلا تسی ایہہ پسند نئیں کردے پئی اللہ تہانوں بخش دیوے، تے اللہ بڑا بخشن ہار بوہت مہربان اے
  24,23,بیشک جیہڑے پاک دامناں، انبھولاں مومن عورتاں تے (زنادی) تہمت لاؤندے نیں، اوہناں تے دنیا تے آخرت وچ لعنت کیتی گئی، تے اوہناں لئی بوہت وڈا عذاب اے
  24,24,جیس دیہاڑے اوہناں دیاں زباناں تے اوہناں دے ہتھ تے اوہناں دے پَیر اوہناں خلاف اوہدی گواہی دَین گے جو کجھ اوہ عمل کردے ہوندے سن
  24,25,اوس دن اللہ اوہناں نوں پورا پورا اوہناں (لائق) دا حقّی بدلہ دیوے گا تے اوہناں نوں پتا لگ جاوے گا (پئی) واقعی اللہ اوہی صریح حق اے
  24,26,خبیث عورتاں خبیث مرداں لئی نیں تے خبیث مرد خبیث عورتاں لئی، تے پاک عورتاں پاک مرداں لئی نیں تے پاک مرد پاک عورتاں لئی، اوہ لوک اوہناں گلاں توں پاک نیں جو ایہہ (گندے) لوک کہندے نیں، اوہناں لئی بوہت وڈھی بخشش تے وافر روزی اے
  24,27,ایمان لیائون والیو! اپنے گھر سوا (ہور) گھراں وچ نہ وڑیا کرو، ایتھوں تیکر (پئی) تسی اجازت لَے لؤ، تے اوہناں گھر والیاں نوں سلام آکھو، ایہہ تہاڈے لئی بوہت چنگا اے، تاں جے تسی نصیحت پھڑو