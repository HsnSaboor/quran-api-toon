quran[11]{c,v,t}:
  21,25,تے اسیں نئیں گھلیا کوئی رسول تیرے توں پہلوں پر اوہدے ول ایہو ای وحی کردے رہے واقعی اوہ پئی میرے توں وکھ کوئی معبود نئیں، سو میری ای عبادت کرو
  21,26,"تے اوہناں کہیا: رحمٰن نے اولاد بنائی اے، اوہ ( جنجھلوں) پاک اے، سگوں اوہ (فرشتے) باعزت بندے نیں"
  21,27,اوہ گل کرن وچ اوہدے توں پہل نئیں کردے، تے سب اوہدے ای حکم تے عمل کردے نیں
  21,28,اوہ جان دا اے جو کُجھ اوہناں دے ساہمنے تے جو اوہناں دے پچھے وے، تے اوہ نئیں سفارش کردے پر اوہدی جنہوں اوہ پسند کرے گا تے اوہ سب اوہدے رعب توں کمبدے نیں
  21,29,تے اوہناں وچوں جیہڑا ایہہ آکھے پئی بیشک اوس (اللہ) دے علاوہ میں وی اک معبود آں فیر اوہ، اوہنوں اسیں دوزخ بدلہ دیواں گے، اسیں ظالماں نوں اُنجے بدلہ دینے آں
  21,30,تے بھلا منکراں نئیں ویکھیا (غور کیتا) واقعی سب اسمان تے زمین دونویں آپو وچ جڑے ہوئے سن، فیر اساں دونواں نوں پاڑ وکھ کر دتا تے اسیں پانی توں ہر جیوندی شئے بنائی، بھلا فیر اوہ ایمان نئیں لیائوندے؟
  21,31,تے اسیں دھرتی وچ پربت بنائے متاں اوہ نال اوہناں نوں ہلا دیوے تے اسیں اوہدے وچ درّےراہ رکھے، شاید اوہ (لوکی) راہے پین
  21,32,تے اسیں اسمان نوں محفوظ چھت بنایا، تے اوہ ایس (اسمان) دیاں نشانیاں توں منہ مونھ موڑن والے نیں
  21,33,تے اوہو ای اے جنھے رات تے دن تے سورج تے چن پیدا کیتے، سب اِک اِک مدار وچ تر دے پئے نیں
  21,34,تے (اے نبی!) اساں تیرے توں پہلوں وی کسے بشر لئی ہمیشگی نئیں رکھی، بھلا فیر جے تسی مرجاؤ تاں اوہ سدا رہن والے نیں؟
  21,35,ہر جان موت (دا ذائقہ) چکھن والی اے۔ تے اسیں تہانوں بریائی تے بھلیائی چ مبتلا کرکے اَزماندے آں تے تسی ساڈے ول ای مڑنا اے