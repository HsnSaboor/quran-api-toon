quran[4]{c,v,t}:
  58,22,اے نبی!) تسی (اجہی) کوئی قوم نئیں ویکھو گے جیہڑی اللہ تے آخرت دیہاڑے تے ایمان رکھدی ہووے اوہ اوہناں نال یاری لاوے جیہڑے اللہ تے اوہدے رسول نال متکّا لائوندے نیں ، تے بھانویں اوہ اوہناں دے پئیو ہون یا اوہناں دے پُتر یا اوہناں دے بھرأ یا اوہناں دا خاندان ہووے۔ اوہی نیں پئی اللہ نے اوہناں دے دلاں وچ ایمان لکھ دتا اے تے اوہناں نوں اپنی طرفوں اک روح نال زور دتا اے ، تے اوہ اوہناں نوں جنتاں وچ داخل کرے گا جنھاں ہیٹھ دی نہراں وگدیاں ہون گئیاں، اوہ اوہناں وچ سدا ای ریہن والے، اللہ اوہناں توں راضی ہو گیا تے اوہ اوس توں راضی ہو گئے، اوہی لوک اللہ دا ٹولہ نیں، جان لَو! بیشک اللہ دا ٹولہ ، اوہو ای مراد پائون والے نیں
  59,1,اللہ دا پاک ہونا بولدی اے ہر چیزجیہڑی اسماناں وچ اے تے جیہڑ ی زمین وچ اے، تے اوہو ای سب تے غالب، بڑی حکمت والا اے
  59,2,اوہو ای اے جنھے اہل کتاب وچوں کفر کرن والیاں لوکاں نوں پہلے کٹھ چ ای اوہناں دے گھراں وچوں کڈھ باہر کیتا، تہانوں گمان نئیں سی پئی اوہ (اوتھوں) نکلن گے تے اوہناں سمجھ رکھیا سی پئی واقعی اوہناں دے قلعے اوہناں نوں اللہ (دے عذاب) کولوں بچائون والے نیں، فیر اوہناں کول اللہ (داعذاب) آیا جتھوں اوہناں نوں چت چیتا نئیں سی، تے اوہنے اوہناں دے دلاں وچ رُعب پا دتا، اوہ اپنے گھر اپنے ہتھیں تے مومناں دے ہتھوں اجاڑ رہے سن فیر اکھیاں والیو! عبرت پھڑو
  59,3,تے جے ایہہ نہ ہوندا پئی اللہ نے اوہناں تے دیس نکالا لکھ چھڈیا سی اوہ اوہناں نوں لازمی دنیا وچ ای عذاب دیندا، تے اوہناں لئی آخرت وچ اگ دا عذاب اے