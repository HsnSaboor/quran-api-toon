quran[9]{c,v,t}:
  29,15,فیراساں اوہنوں (نوح) تے کشتی دے ساتھیاں نوں بچا لیا، تے اساں اوس (کشتی) نوں جہان والیاں لئی اک نشانی بنا چھڈیا
  29,16,"تے ابراہیم نوں (گھلیّا) جدوں اوہنے اپنی قوم نوں آکھیا: تسی اللہ دی عبادت کرو تے اوہدے کولوں ڈرو، جے تسی جان دے او تاں اوہ تہاڈے لئی بوہت چنگا اے"
  29,17,تسی تے بس اللہ نوں چھڈ بیشک بتاں نوں ای پوجدے او، تے سراسر جھوٹھ گھڑدے او، بیشک اللہ نوں چھڈ کے جنھاں دی تسی عبادت کردے او اوہ تہاڈے لئی روزی دا اختیار نئیں رکھدے، سو تسی اللہ کولوں ای رزق لبھّو، تے تسی اوہدی (کَلّے دی) ای عبادت کرو تے تسی اوہدا ای شکر ادا کرو، اوہدے ول ای تسی پرتائے جائو گے
  29,18,ے جے تسی جھٹلائو، فیر ضرور تہاڈے توں پہلاں کئی امتاں جھٹلایا اے، تے رسول دے ذمّے (تے) کھول کے سنا دین دے سوا کجھ نئیں
  29,19,تے بھلا اوہناں ویکھیا نئیں پئی اللہ کنج خلق دا منڈھ بنھ دا اے مڑ کے اوہنوں دہرائے گا، بیشک ایہہ اللہ لئی بوہت سوکھا اے
  29,20,"آکھ دیؤ: تسی دھرتی وچ چلو پِھرو، فیر ویکھو اوہنے کنج مخلوق دا منڈھ بنھیا، مڑ کے اللہ ای دوجی واری پیدا کرے گا، بیشک اللہ ہر شئے تے پورا قادر اے"
  29,21,اوہ جنھوں چاہوے عذاب دیوے گا تے جیہدے تے چاہوے رحم کرے گا، تے تسی اوہدے ول ای پرتائے جائو گے
  29,22,تے ہرگز تسی (اللہ نوں) نہ زمین وچ بے بس کر سکدے او تے نہ اسمان وچ، تے تہاڈے لئی اللہ باہجھوں نہ کوئی حمیتی اے تے نہ کوئی مددگار
  29,23,تے جنھاں اللہ دیاں آیتاں تے اوہنوں مِلن دا انکار کیتا، اوہو لوک میری رحمت کولوں بے امید ہو گئے نیں، تے ایہو ای لوک نیں جنھاں واسطے دُکھ دی مار اے