quran[7]{c,v,t}:
  8,46,تے اللہ دی اطاعت کرو تے اوہدے رسول دی تے آپس وچ جھگڑا نہ کرو (نئیں) تاں تسی یرک جائو گے تے تہاڈی ہوا اکھڑ جاوے گی تے صبر رکھو، بیشک اللہ صبر کرن والیاں نال اے
  8,47,تُسی اوہناں لوکاں وانگر نہ ہو جاؤ جیہڑے اپنے گھراں وچوں اتراندے ہوئے تے لوکاں دے دکھلاوے لئی نکلے تے اوہ (لوکاں نوں) اللہ دی راہ توں ڈکدے سن۔ تے اللہ اوہ جو عمل کر رہئے سی گھیرن والا سی
  8,48,"تے جدوں شیطان نے اوہناں دے کرتب اوہناں لئی سجا کے وکھائے تے کہن لگا: اج کوئی تہاڈے اتے لوکاں وچوں غالب نئیں آ سکدا تے بیشک میں تہاڈا پشت پناہی آں فیر جدوں دونواں فوجاں دا آمنا ساہمنا ہویا اوہ پٹھی اڈیں پھر گیا تے کہن لگا: بیشک میں تہاڈے توں بری آں۔ بیشک میں اوہ (فرشتے) ویکھ رہیا جو تُسی نئیں ویکھ رہے۔ یقیناً میں اللہ کولوں ڈردا آں تے اللہ ڈاہڈے عذاب والا اے"
  8,49,جدوں منافق تے جنھاں دے دلاں وچ روگ سی کہہ رہے سن ایہناں (مسلماناں) نوں ایہناں دے دین نے دھوکاء دتا اے۔ تے جیہڑا کوئی اللہ تے بھروسا کرے فیر بیشک اللہ سب تے غالب بڑی حکمت والا اے
  8,50,تے جے کِتے تسی ویکھو، جدوں فرشتے کافراں (دی جان) نوں قبض کردے نیں اوہناں دے بتھاڑاں تے اوہناں دیاں کنڈاں تے مار دے نیں تے (کہندے) ہن سڑن دا عذاب چکھو
  8,51,اوہ بدلہ جو تسی ہتھیں اگے گھلیا تے (جان لؤو) پئی واقعی اللہ بندیاں تے کدی بھورا ظلم کرن والا نئیں
  8,52,جینویں حال فرعون کیاں دا تے جیہڑے ایہناں توں پہلے سن، اوہ اللہ دیاں آیتاں دے منکر ہوئےفیر اللہ نے اوہناں دے گناہواں کارن اوہناں نوں پھڑ لیاء بیشک اللہ بڑے زور والا ڈاہڈے عذاب والا اے