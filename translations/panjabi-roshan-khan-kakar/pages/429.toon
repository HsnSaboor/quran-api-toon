quran[7]{c,v,t}:
  34,8,بھلا اوہنے اللہ تے جھوٹھا چوچا گھڑیااے یا اوہنوں سوداء کُدیا اے؟ (نئیں) سگوں جیہڑے لوک آخرت تے ایمان نئیں رکھدے (اوہ) عذاب تے دور دی گمراہی وچ نیں
  34,9,بھلا فیر اوہناں نئیں ویکھیا جو اوہناں دے اگے تو جو اوہناں دے پِچھے اسمان تے زمین چوں اے جے اسیں چاہیے تے اوہناں نوں زمین وچ دھسا دیئے یا اسیں اوہناں تے اسمان دے ٹوٹے سُٹ دئیے، بیشک اوہدے وچ ہر رجوع کرن والے بندے لئی ضرور اک نشانی اے
  34,10,"تے بلاشبہ یقیناً اسیں دائود نوں اپنے ولّوں بوہت وڈیائی دتی، (حکم دتّا:) اے پہاڑو! اوہدے نال رَل تسبیح کرو، تے پنچھیو! (تسی وی) تے اسیں اوہدے لئی لوہیا نرم کردتا"
  34,11,ایہہ پئی اُس توں زرہاں بنا تے اوہناں دیاں گھُریاں میلن وچ اندازہ رکھ تے سب نیک عمل کرو بیشک جو تسی کردے اوہ میں دیکھ رہیا آں
  34,12,تے ہوا نوں سلیمان دے (آکھے لاوتا)، اوہدا سویر دا چلنا اک مہینے دا (پند) سی تے اوہ دا شام چلنا وی اک مہینے دا (پند) سی، تے اسیں اوہدے لئی پگھرے ہوئے تانبے دا چشمہ وگا دتا، تے جنّاں وچوں کئی اوہ سن جیہڑے اوہدے ساہمنے اوہدے رب دے حکم نال کم کردے سن، تے اوہناں وچوں جیہڑا ساڈے حکم توں ڈنڈی ماردا اسیں اوہنوں بھڑکدی اگ دا عذاب چکھاندےسی
  34,13,اوہ (جن) اوہدے لئی بنا دیندے جو اوہ (سلیمان) چاہندا، قلعے تے مجسمے تے حوضاں وانگ پراتاں، تے اِکو تھاں گڈیاں ہویاں دیگاں، اے آلِ دائود! شکرانےطور (نیک) عمل کرو، تے میرے بندیاں وچوں شکر کرن والے تھوڑے ای نیں
  34,14,فیر جدوں اساں اوس (سلیمان) تے موت دا فیصلہ (لاگو) کیتا اوہناں (جنّاں) نوں زمین دے کیڑے (سیونک) دے سوا کسے اوہدی موت دا نہ دسیا، اوہ اوہدی لاٹھی نوں کھاندی رہی، فیر جدوں اوہ ڈگ پیاء تاں جنّاں تے واضح ہو گیا پئی جے اوہ غیب جان دے ہوندے اوہ ایس خواری والے عذاب (محنت) وچ نہ ریہندے