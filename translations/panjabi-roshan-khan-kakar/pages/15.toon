quran[8]{c,v,t}:
  2,94,"آکھ دیؤ: جے اللہ کول آخرت دا گھر لوکاں توں وکھ خاص تہاڈے واسطے ای اے، تاں تسی موت دی تمنّا کرو۔ جے تسی سچے او"
  2,95,تے ایس کارن جو اوہناں دے ہتھاں اگے گھلیا اوہ ایس (موت) دی کدی آرزو نئیں کرن گے۔ تے اللہ ظالماں نوں چنگی طرحاں جانن والا اے
  2,96,تے لازمی تسی اوہناں (یہودیاں) نوں سارے لوکاں توں وَدھ جیون تے حِرص والے پائو گے۔ تے شرک کرن والے وی (وَدھ)۔ اوہناں چوں ہر اک چاہندا اے پئی کِتے اوہنوں ہزار ورہے عمر مل جاوے۔ حالاں اوہ اوہنوں عذاب توں بالکل نئیں بچا ئوندا پئی ایہنوں لمّی عمرملے۔ تے اللہ اوہناں نوں خوب ویکھن والا اے جیہڑے اوہ کم کردے نیں
  2,97,آکھ دیو جیہڑا کوئی جبریل دا دشمن اے تاں بیشک اوہنے ای ایس (قرآن) نوں اللہ دے حکم نال تیرے دل تے اتاریا اے ۔ اوس (کتاب) دی تصدیق کردا اے جیہڑی اس دے ساہمنے وے۔ تے مومناں لئی ہدایت تے خوشی خبری اے
  2,98,جیہڑ کوئی اللہ، تے اوہدے فرشتیاں، تے اوہدے رسولاں تے جبریل تے میکائیل دا دشمن ہووے فیر بیشک اللہ (ایسے) کافراں دا دشمن اے
  2,99,تے بلاشبہ یقیناً اسیں تیرے ول کھلیاں نشانیاں گھلیاں تے فاسقاں دے سوا کوئی اوہناں دا منکر نئیں
  2,100,تے کیہہ ہر وار جدوں اوہناںمعاہدہ کیتا، اوہناں وچوں اک فریق نے اوس نوں لانمبے سٹ دتا۔ سگوں اوہناں وچوں بوہتے ایمان نئیں لیائوندے
  2,101,تے جدوں آیا اللہ دی طرفوں اوہناں ول اک رسول، اوہناں دے کول (کتاب) دی تصدیق کردا جنھاں نوں کتاب دتی گئی سی اوہناں وچوں اک ٹولے نے اللہ دی کتاب نوں اپنی کنڈاں پِچھے سٹ دتا۔ جیویں واقعی اوہ جان دے ای نئیں