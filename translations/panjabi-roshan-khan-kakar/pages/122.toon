quran[7]{c,v,t}:
  5,83,"تے جدوں اوہ سُن دے نیں جو رسول ول اتاریا گیا تے تسی ویکھدے او پئی اوہناں دیاں اکھاں اتھروآں نال وگدیاں ہوندیاںنیں، ایس توں جو اوہناں حق پچھان لیا اے، اوہ کہندے نیں: ساڈیا ربّا! اسیں ایمان لے آئے، فیر سانوں (خاص) گواہواں نال لکھ رکھ"
  5,84,تے سانوں کیہہ اے پئی اسیں اللہ اُتے تے جیہڑا حق ساڈے کول آیا اے ایمان نہ لیائیے؟ تے اسیں آرزو رکھدے آں پئی ساڈا رب سانوں نیک لوکاں سنگ رلائے گا
  5,85,فیر کیہڑا اوہناں آکھیا، اللہ اوہناں نوں اوہ باغ صلہ دتے جنھاں ہیٹھ دی نہراں وگدیاں نیں اوہ اوہناں وچ سدا ای رہن والے نیں تے بھلیائی کرن والیاں دی اوہی جزا اے
  5,86,تے جنھاں کفر کیتا تے ساڈیاں آیتاں نوں جھٹلایا اوہو ای لوک دوزخ دے سنگی نیں
  5,87,ایمان والیو! اوہ پاک شیواں حرام نہ بنا لؤ جیہڑیاں اللہ نے تہاڈے لئی حلال کیتیاں نیں تے تسی حدوں اگے نہ وَدھو، بیشک اللہ حد ٹپن والیاں نوں پسند نئیں کردا
  5,88,تے اللہ تہانوں جیہڑا تہانوں صاف ستھرا رِزق پہنچایا اے اوہدے وچوں کھاؤ، تے اللہ کولوں ڈرو اوہ (ہستی) پئی اوسے تے تسی سب ایمان رکھدے او
  5,89,اللہ تہاڈیاں فضول قَسماں تے تہانوں نئیں پھڑے گا تے پر تہانوں اوہناں تے پھڑے گا جیہڑیاں قسماں تسی پکے ارادے نال کھادیاں، فیر ایہدا کفارہ دس مسکیناں نوں درمیانہ کھانا کھوانا اے جیہڑا تسی اپنے گھر دیاں نوں کھواندے او یا اوہناں دے لِیڑے پوانا یا اک بُردے (غلام) نوں آزاد کرنا اے، فیر جنھوں نہ پُجے تاں اوہ تن دیہاڑے روزے رکھے اوہ تہاڈیاں قسماں دا کفارہ اے، جدوں تسی قسم کھا بیٹھو، تے تسی اپنیاں قسماں دی پالنا کرو، اُنجے اللہ تہاڈے لئی اپنیاں آیتاں کھول کے بیان کردا اے تاں جے تسی شکر ادا کرو