quran[9]{c,v,t}:
  6,60,تے اوہو ای اے (اللہ) جیہڑا راتیں تہاڈی روح قبض کردا اے، تے اوہ جان دا اے جو کُجھ تسی دِنے کماندے او مڑ اُس چ تہانوں اٹھا دیندا اے تاں جے (حیاتی دا) متھیا ویلا پورا کیتا جاوے، مڑ کے اوہدے ول ای تسی پرتنا اے، مڑ اوہ تہانوں جتلا دیوے گا جو تسی عمل کردے رہے سی
  6,61,تے اوہو ای اپنے بندیاں تے غالب اے، تے تہاڈے تے رکھوالے (فرشتے) گھلدا اے ایتھوں تیکر پئی جدوں تہاڈے وچوں کسے نوں موت آئوندی اے تے ساڈے گھلے ہوئے اوہدی روح قبض کر لیندے نیں، تے اوہ کوتاہی وی نئیں کردے
  6,62,مڑ کے اوہ اپنے سچے مولا اللہ ول لوٹائے جاندے نیں۔ خبردار! حکم اوسے دے ای چلدے، تے اوہی ساریاں توں چھیتی حساب کرن والا اے
  6,63,"(اے نبی!) آکھ دیؤ: تہانوں صحراتے سمندر دے خطریاں توں کون نجات دیندا اے؟ تسی اوہنوں گڑگڑاندیاں ہویاں تے اندرواندر پکار دے او،پئی جے اوہ سانوں ایس (مصیبت) کولوں رہائی دیوے تے اسیں لازمی شکر گزاراں وچوں ہو جاواں گے"
  6,64,"آکھ دیؤ: اللہ ای تہانوں ایس توں تے ہر سختیوں رہائی دیندا اے، مڑ وی تسی سب شریک بنائی پھردے او!"
  6,65,"آکھ دیؤ: اوہو ای ایس تے قادر اے پئی تہاڈے تے کوئی عذاب تہاڈے اپروں گھلے یا تہاڈے پیراں ہیٹھوں، یا تہانوں دھڑیاں طورگتھم گتھا کر دیوے تے تہاڈے اک دھڑے نوں دوجے دی سختی (دا سواد) چکھا وے۔ ویکھ! اسیں کنج پرت پھیر کے آیتاں بیان کردے آں، تاں جے اوہ سمجھن؟"
  6,66,"تے ایس (قرآن) نوں تہاڈی قوم نے انکا ر کیتا حالاں اوہ حق اے، آکھ دیؤ: میں تہاڈے تے دروغہ ہر گز نئیں آں"
  6,67,ہر اک خبر دے وقوعے دا ویلا متھیا ہویا اے، تے اگوں تسی جان لؤ گے
  6,68,تے جدوں تسی اوہناں نوں ویکھو جیہڑے ساڈیاں آیتاں بارے حجتاں کردے نیں، فیر اوہناں کولوں کنارہ کر جاؤ، ایتھوں تیکر پئی اوہ ایہدے سوا ہور گل وچ لگ جان، تے بھاویں شیطان تہانوں ایہہ گل بھلا دیوے فیر یاد آون پچھوں ظالم لوکاں کول نہ بہوؤ