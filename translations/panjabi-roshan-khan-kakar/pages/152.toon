quran[11]{c,v,t}:
  7,12,"فرمایا: تینوں کس روکیا (پئی )توں سجدہ نئیں کردا جدوں میں تینوں حکم دتا ؟ اوہ کہن لگا: میں ایہدے توں چنگا آں مینوں تُوں اگ چوں بنایا تے ایس نوں تُوں مٹی چوں بنایا اے"
  7,13,"فرمایا: فیر توں ایتھوں اتر سو تیرے لائق نئیں سی پئی توں ایہدے وچ (رہندیاں) تکبر کردا، سو توں نکل جاء، بیشک توں ذلیلاں وچوں ایں"
  7,14,"اوہنے کہیا: مینوں دوبارہ ٹھالے جان والے دیہاڑے تیکر مہلت دے"
  7,15,"فرمایا: بیشک توں مہلت دتّے گئیاں وچوں ایں"
  7,16,"ابلیس) بولیا: فیر جیس توں پئی توں مینوں گمراہ کیتا، میں اوہناں (نوں گمراہ کرن) لئی تیرے سدھے را ہ تے لازمی بہواں گا"
  7,17,مڑ کے میں اوہناں دے ساہمنیوں تے اوہناں دے پچھوں تے اوہناں دے سجیوں تے اوہناں دے کھبیوں اوہناں دے کول ضرور آواں گا، تے توں اوہناں دےبوہتے شکر گزار نئیں پائیں گا
  7,18,"فرمایا: نکل جا ایہدے وچوں ذلیل دھتکاریا ہویا، اوہناں وچوں یقینا جیہڑا وی تیری پیروی کرے گا، میں تہاڈے ساریاں نال لازمی دوزخ نوں بھردیاں گا"
  7,19,تے اے آدم! تُوں تے تیرا سنگی جنت وچ رہؤو، سو تُسی دونویں جتھوں چاہو کھاؤ، تے دونواں ایس رُکھ دے نیڑے نہ لگنا تاں تسی دونویں ظالماں وچوں( شمار) ہو ئو گے
  7,20,"فیر شیطان نے اوہناں دونواں لئی (دل وچ) وسوسہ پا دِتّا، تاں جے اوہناں دونواں تے اوہناں دے ستر ظاہر کر دیوے جیہڑے اوہناں دونواں توں کجے گئے سن، تے اوس کہیا:نئیں تہانوں دونواں نوں روکیا ایس رُکھ توں تہاڈے دونواں دے رب نے سوائے پئی (کِتے) تُسی دونویں فرشتے بن جاؤ، یا تُسی ہمیش رہن والیاں چوں ہو جاؤ"
  7,21,تے اوہنے اوہناں دونواں ساہمنے قسم کھادی بیشک میں تہاڈے دونواں دے لازمی خیر خواہواں چوں آں
  7,22,فیر اوہنے اوہناں دونواں نوں دھوکے وچ رکھیا ، فیر جدوں اوہناں دونواں اوس رُکھ نوں چکھیا، اوہناں دونواں دے ستر اوہناں دونواں تے کُھل گئے، تے اوہ دونویں اپنے آپ تے جنت دے پتے چمیڑن لگے تے دونواں دے رب نے دونواں نوں واج دتی بھلا میں تہانوں اُس رُکھ توں ڈکیا نئیں سی؟ تے میں تہانوں آکھیا (نئیں) سی پئی بیشک شیطان تہاڈا دونواں دا کھلا دشمن اے