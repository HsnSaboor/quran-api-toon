quran[8]{c,v,t}:
  40,78,تے بلاشبہ یقیناً اساں تہاڈے توں پہلوں کئی رسول گھلّے اوہناں وچوں کجھ اوہ نیں جنھاں دا حال اساں تینوں بیان کر دتّا، تے اوہناں وچوں کجھ اوہ نیں جنھاں دا حال اسیں تیرے اگے بیان نئیں کیتا، تے کسے رسول لئی ایہہ (اختیار) نئیں سی پئی اوہ اللہ دے حکم بنا کوئی نشانی لَے آوے، فیر جدوں اللہ دا حکم آگیا تے حق نال فیصلہ کر دتّا گیا تے اوتھے ای باطل والے خسارے وچ رہے
  40,79,اوہ اللہ جنھے تہاڈے لئی مویشی بنائے تاں جے تسی اوہناں وچوں اکناں تے سواری کرو، تے اوہناں وچوں اکناں نوں تسی کھاندے او
  40,80,تے تہاڈے لئی اوہناں وچ (ہور وی) بوہت سارے فیدے نیں، تاں جے تسی اوہناں تے (چڑھ) اوس مقصد تے اپڑو جو تہاڈے سینیاں وچ اے، تے تسی اوہناں اُتے تے بیٹریاں تے (وی) چڑھائے جاندے او
  40,81,تے اوہ تہانوں اپنیاں نشانیاں وکھاندا اے، فیر تسی اللہ دیاں کیہڑی کیہڑی نشانیاں دا انکار کرو گے؟
  40,82,کیہہ فیر اوہ زمین وچ ٹُرے پھرے نئیں فیر اوہ ویکھدے اوہناں لوکاں دی اخیر کینویں ہوئی جیہڑے اوہناں توں پہلوں سن، اوہ (گنتری وچ) ایہناں نالوں بوہتے تے زور تے زمین وچ یاداں چھڈ جان ولوں بوہت ودھکے سن، فیر اوہناں دے کسے کم نہ اآیا جو اوہ کماندے سی
  40,83,فیر جدوں اوہناں دے رسول کھلیاں دلیلاں لے کے اوہناں کول آئے تے اوہ اوس (جھوٹھے) علم تے پھُلے رہے جیہڑا اوہناں کول سی، تے اوہناں نوں اوس عذاب گھیر لیاء جہدا اوہ مذاخ اڈاندے ہوندے سن
  40,84,"فیر جدوں اوہناں ساڈا عذاب ویکھیا تے کہندے: اسیں اوس اللہ واحد تے ایمان لیائے تے اسیں اوہناں شیؤاں دے منکر آں جنھاں نوں اسیں اوہدے نال شریک کر ن والے سی"
  40,85,فیر نہ ہویا (پئی) اوہناں نوں اوہناں دا ایمان (لیائونا) کوئی فیدہ دیندا جد اوہناں ساڈا عذاب تک لیا، (ایہو ای) اللہ دا طریقہ جیہڑا اوہدے بندیاں وچ چلدا آیا تے اوتھے ای کافراں گھاٹا چکیا