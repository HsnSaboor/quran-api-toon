quran[9]{c,v,t}:
  30,42,"آکھ دیؤ: تسی دھرتی وچ ٹرو پھرو، فیر دھیان کرو اوہناں دی اخیر کینویں ہوئی جیہڑے ایہناں توں پہلوں سن اوہناں دے بوہتے مشرک ای سن"
  30,43,سو تسی اپنا مونھ راست دین ول سِدھّا رکھو ایس توں پہلوں پئی اوہ دیہاڑا آ جاوے جیس دے ٹلن دی اللہ طرفوں کوئی صورت نئیں اوس دیہاڑے اوہ (مومن تے کافر) وکھو وکھ ہو جان گے
  30,44,جو کافر رہیا، فیر اوہدے کفر (دا وبال) اوہدے تے ای ہووے گا، تے جیس نیک کم کیتے فیر اوہ اپنے لئی ای سامان کر رہے نیں
  30,45,تاں پئی اوہ اوہناں نوں اپنے فضل نال جزا دیوے جیہڑے ایمان لیائے تے اوہناں نیک عمل کیتے، بیشک اللہ کافراں نوں پسند نئیں کردا
  30,46,تے اوہدیاں نشانیاں وچوں ایہہ وے پئی اوہ بارش دی امید دلاندیاں ہواواں گھلّدا اے، تے تاں پئی اوہ تہانوں اپنی کجھ رحمت (دا سواد) چکھاوے، تے تاں پئی اوہدے حکم نال بیڑیاں چلنّ، تے تاں پئی تسی اوہدا فضل لبھّو، تے تاں جے تسی شکر ادا کرو I
  30,47,تے بلاشبہ یقیناً اسیں تہاڈے توں پہلوں کئی رسول اوہناں دیاں قوماں ول گھلّے، فیر اوہ اوہناں کول کھلی نشانیاں لے کے آئے فیر اسیں جُرمی لوکاں کولوں بدلہ لیاء، تے مومناں دی مدد کرنا ساڈے تے لازم ای سی
  30,48,اوہ اللہ ای اے جیہڑا ہواواں گھلدا اے، فیر اوہ بدل چکی پھردیاں نیں، فیر اللہ اوہنوں اسمان وچ جینویں چاہندا اے کھلار دیندا اے، تے اوہ اوہنوں ٹوٹے ٹوٹے کردیندا اے، فیر تسی بارش ویکھدے او پئی اوہدے شگافاں (دراڑاں) وچوں نکلدی اے ، فیر جدوں اوہ اپنے بندیاں وچوں جنھاں تے چاہندا اے (مینہ) ورھاندا اے تد اوہ سب خوش ہو جاندے نیں
  30,49,حالاں بے شک اوہ ایس توں پہلاں پئی اوہناں تے (مینہ) ورھایا جائے، ایس تو پہلاں لازمی اوہ بے امیدے سن
  30,50,سو اللہ دی رحمت دے نشاناں ول ویکھ پئی ، اوہ زمین نوں اوہدے مُردہ ہون توں مگروں کینویں جیوندا (آباد) کردا اے، بیشک اوہ ضرور مُردیاں نوں زندہ کرن والا اے، تے اوہ ہر شئے تے پوری طرحاں قادر اے