quran[7]{c,v,t}:
  22,24,تے (دنیا وچ) اوہناں نوں پاکیزہ گل (توحید) دی ہدایت دتی گئی، تے سب تعریف دے لائق ( اللہ) دی راہ وکھائی گئی
  22,25,بیشک جنھاں کفر کیتا تے اوہ (لوکاں نوں) اللہ دی راہ توں تے اوس مسجدِ حرام توں ڈکدے نیں جنھوں اسیں (سارے) لوکاں لئی برابر (حق) بنایا اے، اوتھے دے رہن والے تے پردیسی واسطے ، تے جیہڑا ایہدے وچ ظلم نال بے دینی دا ارادہ کرے اسیں اوہنوں دردناک عذاب چکھاواں گے
  22,26,تے (چیتے کرو) جدوں اسیں ابراہیم لئی اللہ دے گھر دی تھاں متھ دتی (تے حکم دتا) پئی توں میرے نال کسے شئے نوں شریک نہ کر، تے طواف کرن والیاں تے قیام کرن والیاں تے رکوع سجدیاں والیاں لئی میرا گھر پاک رکھ
  22,27,تے لوکاں وچ حج دا اعلان کر دے، اوہ تیرے کول پیدل تے ہر لاغر اونٹھنی تے سوار ڈوہنگے ڈوہنگے پینڈیاں توں آؤن گے
  22,28,پئی اوہ اپنے چوکھے فیدیاں نوں حاضر ہون، تے معلوم دناں وچ (۱۰ توں ۱۳ ذوالحج) اوہناں پالتو چوپایاں تے اللہ دا ناں یاد کرن جیہڑے اللہ اوہناں نوں دتے نیں فیر (آپوں) اوہناں دا گوشت کھاؤ تے پُکھ مارے (محتاج) فقیر نوں کھوائو
  22,29,مڑ کے چاہیدا اے پئی اوہ اپنا میل کچیل دور کرن، تے چاہیدا اے پئی اپنیاں سُکھناں پوریاں کرن، تے چاہیدا اے پئی پرانے گھر (بیت اللہ) دا طواف کرن
  22,30,اوہی (حکم) اے، تے جیہڑا بندہ اللہ دیاں حرمتاں دی تعظیم کرے فیر اوہی اوہدے رب کول اوہدے لئی بہتراے، تے تہاڈے لئی ڈنگر حلال کیتے گئے نیں سوائے اوہناں دے جیہڑے تہانوں بیان کیتے جاچکے نیں، سو تسی بتاں دی پلیتی توں بچ جائو، تے جھوٹھی گل توں وی بچو