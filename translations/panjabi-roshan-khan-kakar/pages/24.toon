quran[10]{c,v,t}:
  2,154,تے اوہناں نوں تسی مُردے نہ آکھو جیہڑے اللہ دے راہ وچ قتل ہو جاون بلکاں اوہ زندہ نیں تے پر تہانوں شعور نئیں
  2,155,تے اسیں تہانوں کِسے شئے، خوف تے بُھکھ تے مالاں تے جاناں تے پَھَلاں دے توڑے نال لازمی ازماواں گے۔ تے صبر کرن والیاں نوں بشارت دے دیو
  2,156,اوہ لوک جدوںاوہناں نوں کوئی مصیبت اپڑ دی اے اوہ ا ٓکھدے نیں بیشک اسیں اللہ دے ای آں تے بیشک اسیں اوہدے ول ای پرتن والے آں
  2,157,اوہی لوک نیں جنھاں اُتے رب دیاں مہربانیاں تے وڈی رحمت اے۔ تے اوہی سبھے سدھے راہ اُتے نیں
  2,158,بیشک صفا تے مروہ اللہ دیاں نشانیاں وچوں نیں۔ فیر جو کوئی اوس گھر دا حج یا عمرہ کرے سو اوہنوں کجھ گناہ نئیں پئی اوہ دونواں دا (خوب) طواف کرے۔ تے جیہڑا خوشی نال کوئی بھلائی کرے تاں بیشک اللہ قدردان، سب کچھ جانن والا اے
  2,159,بیشک جیہڑے لوک لُکاندے نیں جو اساں اتاریاں واضح دلیلاں تے ہدایت نوں( ایہدے) مگروں جو اسیں لوکاں واسطے اُوہناں نوں کتاب وچ پوری طرحاں بیان کردتا اے۔ اوہو ای لوک نیں جنھاں تے اللہ لعنت پائوندا اے تے( سب) لعنت پاؤن والے اوہناں تے لعنت پائوندے نیں
  2,160,پر جنھاں توبہ کر لئی تے اپنے آپ نوں سنوار لیا تے (حق نوں) واضح کیتا تے اوہ ای نیں جنہاں دی میں توبہ قبول کردا آں تے میں مڑ مڑ توبہ قبول کرن والا بوہت مہربان آں
  2,161,بیشک جنھاں کفر کیتاتےایس حال چ مرگئے تے سب کافرای سن اوہ نیں جنھاں تے اللہ دی تے فرشتیاں تے لوکاں سبھناں دی لعنت اے
  2,162,اوہ ایس (لعنت) وچ سدا ای رہن والے نیں۔ نہ اوہناں توں عذاب ہولا کیتا جاوے گا تے نہ ای اوہناں نوں ڈھل دتی جاوے گی
  2,163,تے تہاڈا معبود اِکّو معبود اے کوئی (سچا) معبود نئیں اوہدے سوا۔ اوہ بے حد مہربان، بوہت رحم والا اے