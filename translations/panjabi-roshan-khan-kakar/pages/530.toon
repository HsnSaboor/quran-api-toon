quran[22]{c,v,t}:
  54,28,تے اوہناں نوں خبر کر دے واقعی اوہناں وچکار پانی دی حصہ ونڈ ہووے گی، پین دی ہر واری تے حاضر ہونا پوے گا
  54,29,فیر اوہناں اپنے ساتھی نوں سدّیا سو اوہنے (اوہنوں) پھڑیا تاں کُھچاں کپ دتیاں
  54,30,فیر (ویکھو) میرا عذاب تے میرا ڈرائونا کیسا سی؟
  54,31,بیشک اسیں اوہناں تے اِکو ای چانگر گھلی فیر اوہ واڑ والے دی مِدّھی ہوئی واڑ وانگوں ہو گئے
  54,32,تے بلاشبہ یقیناً اسیں قرآن نوں نصیحت لئی آسان کر دتا اے، بھلا فیر ہے کوئی یاد دلان والا؟
  54,33,لوط دی قوم نے ڈرائون والیاں نوں جھٹلایا
  54,34,بیشک اساں اوہناں تے پتھر ورھان والی ہنیری گھلی لوط دے گھر والیاں سوا، اسیں اوہناں نوں سرگی ویلے بچا لیا
  54,35,اپنے کولوں احسان کردیاں ہویاں۔ اسیں اُنجے اوہنوں صلہ دینے آں، جیہڑا شکر کرے
  54,36,تے بلاشبہ یقیناً اوہنے اوہناں نوں ساڈی پکڑ توں ڈرایا سی فیر اوہناں ڈراوے وچ شک کیتا
  54,37,تے بلاشبہ یقیناً اوہناں اوس کول اوہدے پروہنیاں نوں پھسلانا چاہیا فیر اساں اوہناں دے دیدے مٹا دِتّے، سو چکھو میرا عذاب تے میرا ڈرائونا
  54,38,تے بلاشبہ اوہناں تے تڑکے ای نہ ٹلن والے عذاب نے دھاوا بول دتا
  54,39,سو چکھو میرا عذاب تے میرا ڈرائونا
  54,40,تے بلاشبہ یقیناً اسیں قرآن نوں نصیحت لئی آسان کیتا، فیر بھلا ہے کوئی یاد دلان والا؟
  54,41,تے بلاشبہ آلِ فرعون کول ڈرائون والے آئے
  54,42,اوہناں ساڈیاں سبھے نشانیاں جھٹلایاں، فیراساں اوہناں نوں اک زبردست قدرت والے دی پکڑ (طرحاں) پھڑ لیا
  54,43,مکے والیو!) بھلا تہاڈے کافر اوہناں (کافراں) نالوں چنگے نیں، یا تہاڈے لئی (پچھلیاں) کتاباں وچ کوئی چھٹکارا اے؟
  54,44,کیہہ اوہ (مشرک) کہندے نیں (پئی) اسیں تگڑا ٹولہ بدلہ لَین والے آں
  54,45,بوہت چھیتی اوہ ٹولہ ہار جاوے گا تے اوہ کنڈاں پرتا کے نسنّ گے
  54,46,سگوں قیامت اوہناں دے وعدے دی گھڑی اے، تے قیامت بوہت وڈی بلا تے بڑی تلخ اے
  54,47,بیشک مجرم لوک گمراہی تے پاگل پن وچ نیں
  54,48,"جیس دیہاڑے اوہ دوزخ وچ اپنے مونہواں پرنے گھسیٹے جان گئے (آکھیا جاوے گا:) تسی اگ دا ٹوہنا چکھو"
  54,49,بیشک جیہڑی وی شئے، اَساں اوہنوں اک اندازے نال پیدا کیتا اے