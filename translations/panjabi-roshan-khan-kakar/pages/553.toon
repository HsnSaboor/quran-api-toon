quran[8]{c,v,t}:
  62,1,اللہ دی تسبیح بیان کر دی اے ہر شے جیہڑی اسماناں وچ اے تے جیہڑی زمین وچ اے ۔ (جیہڑا) بادشاہ اے بوہت پاک سب تے غالب بڑی حکمت والا
  62,2,اوہو ای اے جنھے ان پڑھاں وچ اک رسول اوہناں وچوں گھلیا، اوہ اوہدیاں آیتاں اوہناں ساہمنے تلاوت کر دا اے تے اوہناں نوں پاک کر دا اے تے اوہناں نوں کتاب تے حکمت سکھلاندا اے، بیشک ایس توں پہلوں اوہ ضرور واضح گمراہی وچ سن
  62,3,تے اوہناں وچوں کجھ دوجیاں چ وی (گھلیا) جیہڑے اجے تیکر اوہناں نوں نئیں ملے، تے اوہ ای سب تے غالب کمال حکمت والا اے
  62,4,اوہ اللہ دا فضل اے، اوہ جنھوں چائوہندا اے ایہہ (فضل) دیندا اے، تے اللہ بوہت وڈے فضل والا اے
  62,5,اوہناں لوکاں دی مثال، جنھاں نوں تورات چُکائی گئی سی مڑ کے اوہناں اوہنوں نہ چُکیا، اوس کھوتے ورگی اے جیس کئی کتاباں دا بھار چکیا ہووے (پر سمجھ کوئی نہ) مندی مثال اے اوس قوم دی جنھاں اللہ دیاں آیتاں دا انکار کیتا، تے اللہ ظالم لوکاں نوں ہدایت نئیں دیندا
  62,6,"آکھ دیو: اوئے لوکو جیہڑے یہودی او! جے تہانوں گمان ایں پئی واقعی تسی لوک ای اللہ دے چہیتے او، فیر موت دی تمنا کرو، جے تسی سچے او"
  62,7,تے اوہ کدی وی اوہدی تمنا نئیں کرن گے کیہڑا اوہناں دے ہتھ اگے گھل ہٹے نیں، تے اللہ ظالماں نوں خوب جانن والا اے
  62,8,"آکھ دیؤ: بیشک اوہ موت جیہدے توں تسی نسدے او، سو بیشک اوہ تہانوں ملن والی اے، مڑ کے تسی اوہدے ول پرتائے جائو گے جیہڑا چُھپے تے ظاہر نوں جانن والا اے، فیر اوہ تہانوں جتلا دیوے گا، جو تسی عمل کردے ہوندے سو"