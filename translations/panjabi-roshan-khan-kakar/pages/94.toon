quran[7]{c,v,t}:
  4,95,کسے عذر توں بغیر (پچھے) بیٹھے رہن والے مومن تے اللہ دی راہ وچ اپنے مالاں تے اپنیاں جاناں نال جہاد کرن والے برابر نئیں ہوندے۔ اللہ نے اپنے مال تے اپنیاں جاناں نال جہاد کرن والیاں نوں (پِچھے) بیٹھے رہن والیاں تے درجے وچ فضلیت دتی اے۔ تے اللہ نے ساریاں نال بھلیائی دا وعدہ کیتا اے، تے اللہ نے جہاد کرن والیاں نوں (پِچھے) بیٹھے رہن والیاں دے مقابل بوہت وڈے اجر دی فضیلت بخشی اے ‚
  4,96,اپنی طرفوں درجیاں تے بخشش تے مہربانی دی، تے اللہ سدا بخشن والا، بوہت رحم والا اے
  4,97,"بیشک فرشتے اوہناں دی جان کڈھ دے نیں جیہڑے اپنیاں جاناں تے ظلم کرن والے ہوون، پچھدے نیں پئی تسی کس کمّیں سو؟ اوہ آکھن لگے: اسیں دھرتی وچ دبے ہوئے ماڑے سی۔ (فرشتے) آکھدے نیں: بھلا اللہ دی زمین کھلی نئیں سی؟ فیر تسی اوہدے وچ ہجرت کر جاندے۔ سو اوہ ای نیں جنھاں دا ٹکانا ں دوزخ اے تے اوہ پرتن دی بھیڑی تھاں اے"
  4,98,سوائے بوہتے ماڑے مرداں تے عورتاں تے بچیاں وچوں جیہڑے کسے حیلے دی واہ نئیں رکھدے تے نہ کوئی رستہ جان دے نیں
  4,99,سو اوہناں لوکاں بارے امید اے پئی اللہ اوہناں (دے قصور) نوں معاف کردیوے گا، تے اللہ حدوں ودھ معاف کرن والا، بوہت بخشن والا اے
  4,100,تے جیہڑا بندہ اللہ دے راہ وچ گھر بار چھڈے اوہ زمین وچ پناہ دی جگہ تے بوہت وسعت پاوے گا۔ تے جیہڑا بندہ اپنے گھروں نکلے اللہ تے اوہدے رسول ول ہجرت کردیاں مڑکے اوہنوں موت آن پہنچے تاں اوہدا اجر اللہ ذمے پکا ہوگیا۔ تے اللہ ہمیش بے حد بخشن والا، بوہت مہربان اے
  4,101,تے جدوں تسی (زمین وچ) سفر کرو تے تہاڈا کوئی گناہ نئیں پئی تسی نماز دی قصر کر لؤ' جے تہانوں ڈر ہووے پئی جنہاں کفر کیتا تہانوں فتنے وچ پاء دین گے، بیشک کافر ہمیشہ تہاڈے کھلے دشمن رہے نیں ˆ