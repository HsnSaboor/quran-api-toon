quran[5]{c,v,t}:
  5,37,اوہ چاؤہن گے اَگ وچوں نکلیئے پر اوہ اوہدے وچوں نکلن والے نہ ہون گے، تے اوہناں لئی ہمیش رہن والا عذاب اے
  5,38,تے چوری کرن والا تے چوری کرن والی، سو اوہناں دونواں دے (سجّے) ہتھ وڈ دیو، اوہدی سزا جو اوہناں دونواں کمایا، اللہ ولوں عبرت واسطے، تے اللہ سب تے غالب، بڑی حکمت والا اے
  5,39,فیر جیہڑا اپنے ظلم توں پچھے توبہ کر لوّے تے اصلاح کر لوّے فیر بیشک اللہ اوہدے تے مہربانی فرماندا اے، بیشک اللہ وڈا بخشن والا، بوہت رحم والا اے
  5,40,بھلا تینوں پتا نئیں پئی واقعی اللہ، اوہدے واسطے ای اے ،اسماناں تے زمین دی بادشاہی اوہ جنھوں چاہندا اے عذاب دیندا اے تے جنھوں چاہوے بخش دیندا اے تے اللہ ہر شئے تے پوری طرحاں قادر اے
  5,41,اے رسول! تینوں جھورا نہ لا دین جیہڑےپج کے کفر وچ جاندے نیں، اوہناں لوکاں وچوں کُجھ تے اوہ نیں جنہاں اپنے مونہوں آکھیا پئی اسیں ایمان لیائے، تے اوہناں دے دل ایمان نئیں لیائے، تے کُجھ اوہناں وچوں جیہڑے یہودی ہوئے، اوہ جھوٹھ بولن لئی سنن والے نیں دوجےلوکاں لئی سنن والے نیں جیہڑے (اجے) تیرے کول نئیں آئے۔ اوہ الفاظ نوں اوہدے ٹکانیاںتوں بعد پھیر دیندے نیں۔ آکھدے نیں جے تہانوں ایہہ (حکم) ملے فیر قبول کر لؤتے جے ایہہ نہ ملے فیر بچیو۔ تے اوہ جیہدی اللہ گمراہی چاہوے فیر تسی اللہ ولوں اوہدے لئی بھورا وی اختیار نئیں رکھدے۔ اوہو ای لوک نیں جنھاں بارے اللہ نے نئیں چاہیا پئی اوہناں دے دلاں نوں پاک کرے، اوہناں لئی دنیا وچ خواری اے، تے آخرت وچ اوہناں لئی وڈا عذاب اے