quran[9]{c,v,t}:
  48,1,اے نبی!) بیشک اسیں تینوں کھلی جت (نال) جتایا
  48,2,تاں پئی اللہ تینوں جو تیری اگلی تے جو پچھلی غلطی معاف کر دیوے، تے تیرے تے اپنی نعمت پوری کرے، تے تینوں سِدّھے راہ چلائے
  48,3,تے (تاں جے) اللہ تیری مدد فرمائے زبردست مدد
  48,4,اوہو ای اے جنھے مومناں دے دلاں وچ سکون اتاریا تاں جے اپنے ایمان نال ایمان وچ ہور ودھ جان، تے اسماناں تے زمین دے (سبھّے) لشکر اللہ دے ای نیں، تے اللہ سدا سب کجھ جانن والا بڑی حکمت والا اے
  48,5,تاں پئی اوہ مومن مرداں تے مومن عورتاں نوں (اجیہے) باغاں وچ داخل کرے جنھاں ہیٹھ دی نہراں وگدیاں نیں، اوہ اوہناں وچ ہمیش رَیہن گے، تے اوہناں توں اوہناں دیاں بریائیاں اتار دیوے، تے اوہ سدا اللہ کول بوہت وڈی کامیابی اے
  48,6,نالے منافق مرداں تے منافق عورتاں نوں عذاب دیوے جیہڑے اللہ بارے گمان کرن والے نیں بھیڑا گمان، اوہناں تے ای اے بھیڑی گردش، تے اللہ اوہناں تے غصے ہویا، تے اوہنے اوہناں تے لعنت کیتی، تے اوہناں لئی جہنم تیار کیتی ، تے اوہ پرتن دی بھیڑی تھاں اے
  48,7,تے اسماناں تے زمین دے (سبھّے) لشکر اللہ دے ای ہین، تے اللہ سدا توں سب تے غالب ، کمال حکمت والا اے
  48,8,(اے نبیؑ!) بیشک اسیں تہانوں (حق دا) گواہ، تے خوشخبری سنائون والا، تے ڈرائون والا بنا کے گھلیا اے
  48,9,تاں پئی (لوکو) تسی اللہ تے ایمان لیائو تے اوہدے رسول اُتے، تے اوہدی مدد کرو، تے اوہدی تعظیم کرو، تے تسی سویرے تے شامیں اوس (اللہ) دی پاکی بیان کرو