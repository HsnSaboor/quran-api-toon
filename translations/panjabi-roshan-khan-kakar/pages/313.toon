quran[25]{c,v,t}:
  20,13,تے میں تینوں چُن لیا اے، سو جو وحی کیتی جاندی اے اوہنوں غور نال سن
  20,14,بیشک میں ای اللہ آں، میرے سوا کوئی معبود نئیں سو توں میری ای عبادت کر تے میری یاد لئی نماز قائم رکھ
  20,15,بیشک قیامت آؤن والی اے، میں اوہنوں لکائی رکھنا چاہناں، تاں جے ہر جی نوں اوہدا بدلہ دتا جاوے جوا وہ بھَج نس کردا اے
  20,16,سو ایہدے (یقین) توں تینوں روک نہ دے جیہڑا ایہدے (ظہور) تے ایمان نئیں رکھدا، تے اوہ اپنی خواہش پچھے ٹریا فیر توں ہلاک ہو جانویں گا
  20,17,تے اوہ تیرے سجے ہتھ وچ کیہہ وے اے موسیٰ؟
  20,18,"اوہنے آکھیا: اوہ میرا عاصا اے، میں اوہد ے تے ٹیک لائوناں، تے اوہدے نال اپنیاں بکریاں تے پتے جھاڑ داں، تے ایہدے وچ میرے لئی دوجیاں کئی لوڑاں نیں"
  20,19,"فرمایا: اے موسیٰ! ایہنوں سُٹ دے"
  20,20,فیر اوہنے اوہنوں سٹیا تاں اچانک اوہ سپَ (بن کے) نسّن لگ پیا
  20,21,"فرمایا: ایہنوں پھڑ لے، تے ڈر نا نئیں، اسیں ہُنے ای ایہنوں ایہدی پہلی حالتے پرتا دیواں گے"
  20,22,تے توں اپنا (سجا) ہتھ اپنی بغل ولّے لاء اوہ بغیر کسے عیبوں چٹا (لشکدا ہویا) نکلے گا دوجی نشانی
  20,23,تاں پئی اسیں تینوں اپنیاں کُجھ وڈیاں نشانیاں وکھائیے
  20,24,توں فرعون ول جا بیشک اوہ باغی ہوگیا اے
  20,25,"اوس (موسیٰ) آکھیا: میریا ربّا! میرے لئی میرا سینہ کھول دے"
  20,26,تے میرے لئی میرا کم آسان کردے
  20,27,تے میری زبان توں گِرہ کھول دے
  20,28,(پئی) اوہ میری گل سمجھ لین
  20,29,تے میرے لئی میرے کُنبے وچوں اک وزیر بنادے
  20,30,ہارون میرا بھرا اے
  20,31,اوہدے راہیں مینوں طاقت دے
  20,32,تے اوہنوں میر ے کم(نبوت) وچ شریک کردے
  20,33,تاں پئی اسیں تیری بوہت زیادہ تسبیح کرئیے
  20,34,تے اسیں تینوں بوہت سارا یاد کرئیے
  20,35,بیشک توں ساڈا ہمیشہ توں نگران رہیا ایں
  20,36,"فرمایا: بلاشبہ تینوں تیری مانگ عطا ہوئی اے موسیٰ!"
  20,37,تے بلاشبہ یقیناً اسیں تیرے تے اک واری ہور وی احسان کرچکے آں