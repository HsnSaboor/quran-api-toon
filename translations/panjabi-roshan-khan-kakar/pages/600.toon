quran[21]{c,v,t}:
  100,10,تے نتار لیا جاوے گا جو کجھ سینیاں وچ اے
  100,11,بیشک اوہناں دا رب اوس دیہاڑے یقیناً اوہناں توں پورا آ گاہ ہووے گا
  101,1,۔کھٹکھٹاؤن والی (قیامت)
  101,2,کیہہ اے اوہ کھٹکھٹاؤن والی!
  101,3,تے تہانوں کیہہ پتا ہووے کھٹکھٹاؤن والی کیہہ اے؟
  101,4,جیس دیہاڑے لوک (انج) ہون گے جینویں کِھلرے ہوئے پبھکڑ
  101,5,تے پہاڑ ہون گے جینویں پنجی ہوئی رنگلی اُن
  101,6,فیر پر جیس بندے دے پلڑے بھارے ہو گئے
  101,7,فیر اوہ خوشی والی حیاتی وچ ہووے گا
  101,8,تے رہیا اوہ بندہ جیس دے پلڑے ہَولے ہو گئے
  101,9,فیر اوہدا ٹھکانہ ہاویہ (کھڈ) اے
  101,10,تے تسی کیہہ جانو پئی اوہ (ہاویہ) کیہہ اے
  101,11,اک بھکھدی ہوئی اگ
  102,1,اک دوجے توں چوکھے حرص نے تہانوں غافل کر چھڈیا
  102,2,ایتھوں تیکر پئی تسی قبرستان وچ جا ڈُھکے
  102,3,ہر گز نئیں! اگوں تہانوں پتا لگ جاوے گا
  102,4,مڑ کے ہر گز نئیں! اگوں تہانوں پتا لگ جاوے گا
  102,5,ہر گز نئیں! کاش تسی جان لیندے یقین نال جاننا
  102,6,پئی تسی ضرور دوزخ نوں ویکھو گے
  102,7,مڑ کے اوہنوں ضرور یقین دی اکھ نال ویکھ لئو گے
  102,8,مڑ کے اوس دیہاڑے تہاڈے کولوں نعمتاں بارے ضرور پچھیا جاوے گا