quran[13]{c,v,t}:
  19,52,تے اسیں اوہنوں طُور دے سجے پاسیوں واج دتی تے اوہنوں بھیت دسّن نوں نیڑے ڈھویا
  19,53,تے اساں اوہنوں اپنی مہربانی نال عطا کیتا اوہدا بھراء ہارون نبی بنا کے
  19,54,تے کتاب وچ اسمٰعیل دا ذکر کرو، بیشک اوہ وعدے دا سچا تے نبی رسول سی
  19,55,تے اوہ اپنے گھر والیاں نوں نماز تے پاکیزگی دا حکم دیندا سی تے اوہ اپنے رب نیڑے بوہت پسند کیتا ہویا سی
  19,56,تے کتاب وچ ادریس دا ذکر کرو، بیشک اوہ بوہت سچیارا نبی سی
  19,57,تے اساں اوہنوں بوہت اُچی تھاں تے چُک لیا
  19,58,ایہہ) اوہ لوک نیں جنھاں تے اللہ انعام کیتا نبیاں وچوں، آدم دی اولاد وچوں نیں تے اوہناں لوکاں(دی نسل) وچوں جنھاں نوں اساں نوح نال (بیڑی وچ) چاہڑیا سی تے ابراہیم تے یعقوب دی اولاد وچوں، تے اوہناں لوکاں وچوں جنھاں نوںاساں ہدایت دتی تے چن لیاء، جدوں اوہناں تے رحمٰن دیاں آیتاں پڑھیاں جاندیاں تے اوہ ڈِگ پیندےسجدے کردے ہویاں تے روندیاں
  19,59,فیر اوہناں توں مگروں ایہو جہے نالائق اوہناں دے وارث ہوئے، جنھاں نماز گوا چھڈی تے اپنیاں خواہشاں دے پچھے ٹرے سو اوہ اگوںگمراہی نال ملن گے
  19,60,پر جنھے توبہ کیتی تے ایمان لیاندا تے چنگے کم کیتے، فیر اوہ لوک جنت وچ وڑن گے تے اوہناں تے کجھ وی ظلم نئیں کیتا جاوے گا
  19,61,سدابہار جنتاں وچ، جنھاں دا رحمٰن اپنے بندیاں نال بن دیکھائے وعدہ کیتا اے بیشک اوہدا وعدہ سدا توں پورا ہو کے رہن والا اے
  19,62,اوہ اوہدے وچ کوئی بیہودہ گل نئیں سنن گے، سوائے سلام دے، تے اوہدے وچ اوہناں دا سویرے تے شامیں رزق ہووے گا
  19,63,ایہہ) اوہ جنت اے جیہدا وارث اسیں اپنے بندیاں وچوں اوہنوں بنانواں گے جیہڑا پرہیز گار ہووے گا
  19,64,تے اسیں (فرشتے) نئیں اتر دے پر تیرے رب دے حکم نال ای، اوہدا ای اے جو کجھ ساڈے اگے وے تے جو کجھ ساڈے پچھے وے، تے جو کجھ اوہدے وچکار اے، تے تیرا رب کدی بھُلن والا نئیں