quran[6]{c,v,t}:
  14,19,بھلا تسی نئیں ویکھیا پئی واقعی اللہ نے اسماناں تے زمین نوں برحق پیدا کیتا۔ جے اوہ چاہوے تے تہانوں لے جاوے تے نویں مخلوق لے آوے
  14,20,تے اللہ نوں اوہ (کم) کجھ وی اوکھا نئیں
  14,21,"تے اوہ سب دے سب اللہ دے ساہمنے پیش ہون گے فیر ماڑے لوک متکبّر ہون والیاں نوں آکھن گے: بیشک اسیں تے تہاڈے پچھے ٹردے سی، فیر بھلا تسی ساڈے توں اللہ دا کُجھ عذاب ٹالن جوگے ہے او اوہ کہن گے: جے اللہ سانوں ہدایت دیندا تے اسیں لازمی تہانوں وی ہدایت کردے۔ ہُن ساڈے لئی اِ کّو جہیا اے، بھانویں اسیں گھبرائیے یا صبر کرئیے، ساڈے لئی بھجن دی کوئی تھاں نئیں"
  14,22,"تے جدوں معاملے دا فیصلہ کردتّا جاوے گا شیطان کہوے گا: بیشک اللہ نے تہاڈے نال وعدہ کیتا سی سچا وعدہ، تے میں تہاڈے نال وعدہ کیتا سی فیر میں تہاڈے نال خلاف ورزی کیتی تے میرا تہاڈے تے کوئی زور نئیں سی پر ایہہ پئی میں تہانوں سَدّیا فیر تسی میری من لئی، سو تسی مینوں ملامت نہ کروتے اپنے آپ نوں ملامت کرو۔ نہ میں تہاڈی فریاد رسی کرن والا تے نہ تسی میرے فریاد رس او۔ بیشک میں تے اوہدا انکار کردا آں جیہڑا تسی ایس تَوں پہلوں مَینوں (اللہ دا) شریک کردے سو۔ بیشک ظالم لوک اوہناں لئی دردناک عذاب اے"
  14,23,تے جیہڑے ایمان لیائے تے اوہناں چنگے کم کیتے اوہ اِنج دیاں جنتاں وچ داخل کیتے جان گے جنھاں ہیٹھوں نہراں وگدیاں ہَون گئیاں، اوہ اپنے رب دے حکم نال ہمیش اوتھے رہن گے۔ اوتھے اوہناں دا ملن اکرام ’سلام‘ ہووے گا –
  14,24,اے نبی!) بھلا تسی ویکھیا نہیں پئی اللہ نے پاک کلمہ دی کیسی مثال بیان کیتی پئی اوہ اک پاکیزہ رُکھ وانگر اے، اوہدی جڑ مضبوط اے تے اوہدی تیسی اسمان وچ اے