quran[13]{c,v,t}:
  27,23,بیشک میں اک عورت تکی جیہڑی اوہناں تے شاہی کردی اے، تے اوہنوں (ورتن دی) ہر شئے توں حصہ ملیا اے، تے اوہدا اک وڈا تخت اے
  27,24,میں اوہنوں تے اوہدی قوم نوں ویکھیا پئی اوہ اللہ نوں چھڈ کے سورج نوں سجدہ کردے نیں،تے شیطان نے اوہناں دے عمل اوہناں لئی سجا دتے نیں، فیر اوہناں نوں راہ (حق) توں روک دتّا اے، سو اوہ ہدایت نئیں پھڑ دے
  27,25,کیوں اوہ اوس اللہ نوں سجدہ نہ کرن جیہڑا اسماناں تے زمین وچ لُکیاں شیؤاں کڈھدا اے، تے اوہ(سب کجھ) جان دا اے جو تسی لکائوندے او تے جو ظاہر کردے او
  27,26,اوہ اللہ اے اوہدے سوا کوئی سچا معبود نئیں، (جیہڑا )بوہت وڈے عرش دا مالک اے
  27,27,سلیمان آکھیا اسیں ہُنے ویکھاں گے بھلا توں سچ آ کھیا اے یا توں جھوٹھیاں وچوں ایں
  27,28,میری ایہہ چٹھی لے کے جا فیر ایہنوں اوہدے کول اپڑا دے، مڑ کے اوہناں توں ہٹ جا، فیر توں ویکھ پئی اوہ کیہہ جواب دیندے نیں
  27,29,"اوس (ملکہ بلقیس) آکھیا: اے سردارو! بیشک میرے ول اک بڑی عزت والی چٹھی سٹی گئی اے"
  27,30,بیشک اوہ سلیمان دی طرفوں اے، تے بیشک اوہ اللہ دے ناں نال (شروع) جیہڑا حدوں مہربان، بوہت رحم والا اے
  27,31,ایہہ پئی توں میرے اگے وڈیائی نہ وکھائیو، تے فرمانبردار بن کے میرے کول ا جائو ٓ
  27,32,"آکھن لگی: اے سردارو! میرے ایس معاملے وچ مینوں صلاح دیو، کسے معاملے دا قطعی فیصلہ میں اوس ویلے تیکر نئیں کردی ایتھوں تیکرتسی میرے کول حاضر ہوؤو"
  27,33,"اوہناں کہیا: اسیں وڈے زور والے تے بڑے لڑاکے آں، تے (فیصلے دا) سارا اختیار تیرے کول اے، سو توں آپ ویکھ لے پئی توں کیہہ حکم دینی ایں"
  27,34,"آکھن لگی: بیشک بادشاہ جدوں کسے وستی وچ داخل ہوندے نیں، اوہنوں اجاڑ دیندے تے اوہدے رہن والیاں چوں عزت داراں نوں ذلیل کردے نیں، تے اُنجے ای ایہہ کرن گے"
  27,35,تے یقیناً میں اوہناں ول کوئی تحفہ گھلدی آں، فیر اڈیکدی آں کیہ (جواب) لے کے پرت دے نیں قاصد