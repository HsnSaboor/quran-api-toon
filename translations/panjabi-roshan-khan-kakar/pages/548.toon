quran[8]{c,v,t}:
  59,17,سو اوہناں دونواں دی اخیر ایہہ ہوئی پئی واقعی اوہ دونویں اگ وچ ہون گے اوس وچ ہمیش ریہن والے، تے ظالماں دا اوہی بدلہ اے
  59,18,ایمان لیائون والیو! اللہ کولوں ڈرو، تے (ہر) جی لازمی ویکھے پئی اوہنے کل لئی کیہہ اگے گھلیا اے، تے اللہ کولوں ڈر دے رہو، بیشک اللہ اوس توں خوب واقف اے جو تسی عمل کر رہے او
  59,19,تے اوہناں وانگ نہ ہو جائو جنھاں اللہ نوں وسار دتا، فیر اوہنےاوہناں نوں اپنا آپ بُھلوا دِتّا اوہی پکّے نافرمان نیں
  59,20,اگ والے (دوزخی) تے جنت والے برابر نئیں ہو سکدے، جنت دے سنگی اوہو ای مراد پاؤن والے نیں)
  59,21,(ے نبی!) جے اسیں ایس قرآن نوں کسے پہاڑ تے اتار دے یقیناً تسی ویکھدے پئی اوہ اللہ دے خوف نال لِفدا ہویا ٹوٹے ٹوٹے ہوجاندا، تے اوہ مثالاں نیں اسیں اوہ لوکاں لئی بیان کر دے آں (پئی) خورے اوہ سوچ وچار کرن
  59,22,اوہی اللہ اے جیہدے باہجھ کوئی معبود (برحق) نئیں، اوہ اوہلے تے ظاہر نوں جانن والا اے، اوہی بڑا مہربان بوہت رحم والا اے
  59,23,اوہی اللہ اے جیہدے باہجھ کوئی معبود نئیں، اوہ بادشاہ اے، بوہت پاک، سلامتی والا، امن دَین والا، رکھوالا، ڈاہڈا غلبے والا، اپنی منوان والا، بوہت بڑائی والا، بوہت پاک اے اللہ اوہدے توں جیہڑا اوہ شریک ٹھہراندے نیں
  59,24,اوہی اللہ، (نقشہ) بنان والا پیدا کرن والا، شکل بنائون والا، سب سوہنے ناں اوسے لئی ای نیں ، اوسے دی ای تسبیح کر دی اے ہر شے جیہڑی اسماناں تے زمین وچ اے، تے اوہ سب تے غالب بڑی حکمت والا اے