quran[7]{c,v,t}:
  29,24,"فیر اوہدی قوم دا جواب نئیں سی بِن ایہدے پئی اوہناں کہیا: ایہنوں مار دیو یا ایہنوں ساڑ دیو، فیر اللہ نے اوہنوں اگ توں چھٹکارا دتا، بیشک اوہدے وچ ایمان لیائون والے لوکاں لئی ضرور بہت نشانیاں نیں"
  29,25,"تے (ابراہیم) آکھیا: تسی اللہ نوں چھڈ کے بس بُتاں نوں لے بیٹھے او، آپو وچ دنیا وی جیون دا بھائی چارہ اے، مڑ کے قیامت دیہاڑے تسی اک دوجے دا انکار کرو گے، تے تہاڈے وچوں اک دوجے تے پھٹکار پاوے گا، تے تہاڈا ٹکاناں اگ ای اے، تے تہاڈے لئی کوئی مددگار نئیں ہون گے"
  29,26,"فیر اوہدے تے لوط ایمان لیایا، تے (ابراہیم) آکھیا: بیشک میں اپنے رب ول ہجرت کرن والا آں، بیشک اوہ اوہی سب تے غالب کمال حکمت والا اے"
  29,27,تے اساں اوہنوں اسحاق تے یعقوب بخشے تے اوہدی اولاد وچ نبوت تے کتاب رکھی، تے اساں اوہنوں اوہدا اجر دنیا وچ (وی) دتا، تے بیشک اوہ آخرت وچ یقیناً صالح لوکاں وچوں ہووے گا
  29,28,"تے لوط نوں (گھلیا) جدوں اوہنے اپنی قوم نوں آکھیا: بیشک تسی یقیناً او بے حیائی دا کم کر دے او جیہڑا تہاڈے توں پہلوں جہان والیاں وچوں کسے وی نئیں کیتا"
  29,29,"کیہہ تسی بیشک نڈیاں ول ڈُھکدے او، تے تسی (نسل ٹرن دی) راہ وڈھ دے او، تے تسی اپنیاں مجلساں وچ بھیڑا کم کر دے او؟ فیر اوہدی قوم دا جواب ایہدے سوا نئیں سی پئی اوہناں آکھیا: جے توں سچیاں وچوں ایں (تاں) ساڈے تے اللہ دا عذاب لے آ"
  29,30,"(لوط) آکھیا: میریا سوہنیا ربّا! فسادی لوکاں دے خلاف میری مدد فرما"