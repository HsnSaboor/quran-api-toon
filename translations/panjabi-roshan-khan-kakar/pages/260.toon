quran[9]{c,v,t}:
  14,34,تے اوہنے تہانوں ہر اوہ شئے عطا کیتی جیہڑی تسی اوہدے کولوں منگی، تے جے تسی اللہ دیاں نعمتاں گنو تے گن نہ سکو گے۔ بیشک انسان ضرور وڈا ظالم، بوہت ناشکرا اے
  14,35,"تے جدوں ابراہیم آکھیا: میریا ربا! ایس شہر (مکّہ) نوں امن والا بنادے تے مَینوں تے میرے پُتراں نوں بچائیں پئی اسیں بتاں نوں پوجیے"
  14,36,میریا ربا! بیشک اوہناں لوکاں چوں بوہت سارے گمراہ کیتے نیں، سو جیہڑا میرے پِچھے ٹرے فیر اوہ بیشک میرے نالدا، تے جیہڑا میری نافرمانی کرے فیر بیشک توں معاف کرن والا ایں
  14,37,ساڈیا ربّا! بیشک میں اپنی کُجھ اولاد اک غیرکاشت والی وادی وچ وسائی اے، تیرے حرمت والے گھر(کعبے) دے نیڑے، ساڈیا ربا! پئی اوہ نماز قائم رکھن، سو توںکُجھ لوکاں دے دِل اوہناں ول مائل کردے تے اوہناں نوں پھلاں دا رزق دے، شاید اوہ (تیرا) شکر ادا کرن
  14,38,ساڈیا ربا! بیشک توں جان دا ایں جو کُجھ اسیں لکاندے تے جو کُجھ ظاہر کردے آں۔ تے زمین وچ کوئی شئے اللہ کولوں لُکی ہوئی نئیں تے نہ اسماناں وچ
  14,39,الحمدُللہ! جنھے مَینوں بڈھے وارے اسمٰعیل تے اسحاق بخشے، بیشک میرا رب ضرور دعا سُنن والا اے
  14,40,میریا ربا! مَینوں نماز قائم رکھن والا بنا تے میری اولاد نوں وی۔ ساڈیا ربّا! تے توں میری دعا قبول کرلے
  14,41,ساڈیا ربا! میری تے، میرے ماں پیو تے سارے مومناں دی بخشش فرمانا جیس دیہاڑے حساب قائم ہووے گا
  14,42,تے تسی اللہ نوں ہر گز غافل نہ سمجھو اوس توں جو ظالم لوک کردے نیں، اوہ تے اوہناں سب نوں صرف اوس دن تائیں ٹالدا اے جد اکھاں تاڑے لگن گئیاں