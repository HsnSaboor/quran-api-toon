quran[9]{c,v,t}:
  2,49,تے (چیتے کرو) جدوں اساں تہاڈی فرعون کیاں توں خلاصی کرائی جیہڑے تہانوں سخت عذاب پُچاندے سن۔ تہاڈے پُتراں نوں کوہ چھڈ دے تے تہاڈیاں عورتاں نوں جیوندا چھڈدیندے ۔ تے اوہدے وچ تہاڈے رب ولوں اک وڈی ازمائش سی
  2,50,تے جدوں اساں تہاڈے پاروں سمندر نوں پاڑ دتّا فیر اسیں تہانوں نجات دتی تے اسیں فرعون کیاں نوں ڈبو دتا تے تسی ویکھ ای رہے سی
  2,51,تے (چیتے کرو) جدوں اساں موسیٰ کولوں چالی راتاں دا وعدہ کیتا مڑکے اوہدے پچھوں تُسی وچھے نوں (معبود) مَل لیا تے تسی سب ظالم سی
  2,52,مڑکے اوس توں بعد وی اساں تہاتوں وَلا دتا تاں جے تسی شکر ادا کرو
  2,53,تے جدوں اساں موسیٰ نوں کتاب تے فرقان (حق باطل نکھیڑن والی) عطا کیتی تاں جے تسی ہدایت پھڑو
  2,54,تے جدوں موسیٰ نے اپنی قوم نوں آکھیا اے میری قوم! بیشک تسی وچھے نوں (معبود) مّل کے اپنیاں تے ظلم کیتا۔ سو تسی اپنے پیدا کرن والے دے حضور توبہ کرو۔ سو تسی اپنے آپ نوں قتل کرو اوہ تہاڈے لئی تہا ڈے پیدا کرن والے دے نیڑے بوہت بہتر اے فیر اوہنے تہاڈے تے مہربانی فرمائی۔ بناشک اوہ اوہی مڑمڑ توبہ قبول کرن والا بوہت رحم والا اے
  2,55,تے جدوں تسی آکھیا اے موسیٰ! اسیں ہرگز تیرا یقین نئیں کراں گے ایتھوں تیکر (پئی) اللہ نوں اسیں سامنے ویکھ لیئے سو تہانوں بجلی دی کڑک نے آن پھڑیا تے تسی ویکھ ای رہے سو
  2,56,مڑکے اسیں تہانوں دوبارہ زندہ کیتا، تہاڈی موت توں بعد، تاں جے تُسی شکر گزار ہوؤ
  2,57,تے اساں تہاڈے تے بدل دی چھاں کیتی رکھی تے (کھان واسطے) تہاڈے تے من و سلوٰی اتاریا (تے آکھیا) کھاؤ اوہناں پاکیزہ چیزاں وچوں جیہڑیاں اساں تہانوں دتیاں نیں تے اوہناں ساڈا کجھ نئیں وگاڑیا تے سگوں اپنے آپ تے ظلم کردے ہوندے سن