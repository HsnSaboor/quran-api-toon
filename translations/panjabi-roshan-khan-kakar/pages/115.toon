quran[4]{c,v,t}:
  5,42,اوہ بوہت جھوٹھ لئی سنن والے رج حرام کھان والے۔ فیر جے اوہ تیرے کول آؤن فیر اوہناں وچکار فیصلہ کر یا مونہہ پھیر لے جے اوہناں توں مونہہ پھیر لوؤ تاں وی اوہ تہاڈا ہرگز کجھ نئیں وگاڑن گے۔ تے جے اوہناں وچکار فیصلہ کرو فیرانصاف نال فیصلہ کرو بیشک اللہ انصاف کرن والیاں نوں پسند کردا اے
  5,43,تے اوہ کینویں تیرے کولوں فیصلہ کرواندے نیں حالاں اوہناں کول توراۃ (موجود) اے جیہدے وچ اللہ دا حکم (لکھیا) اے، مڑکے اُس توں بعد اوہ مونھ موڑجاندے نیں۔ تے اوہ ہرگز ایمان نئیں رکھدے
  5,44,بیشک اسیں توراۃ نازل کیتی، اوہدے وچ ہدایت تے نور سی، نبی جیہڑے فرمانبردار سن، ایہدے مطابق یہودی ہوئے لوکاں دے فیصلے کردے سن، تے ربانے تے، نیک عالم (وی)، ایس لئی پئی اوہ اللہ دی کتاب دےراکھے ٹھہراے گئے سن، اوہ ایہدے تے گواہ سن، سو تسی لوکاں توں نہ ڈرو تے میرے کولوں ای ڈرو، تے میریاں آیتاں نوں کوڈیاں دے مُل نہ ویچو تے جیہڑا کوئی اللہ دے نازل کیتے مطابق فیصلہ نہ بھگتائے فیر اوہو ای کافر نیں
  5,45,تے اسیں ایس (تورات) وچ اوہناں تے لکھ دتا سی پئی واقعی جان دے بدلے جان اے، تے اکھ دے بدلے اکھ، تے نک دے بدلے نک، تے کن دے بدلے کن، تے دند دے بدلے دند، تے سارے پھٹاں وچ سانواں بدلہ اے، فیر جیہڑا بندہ اوہ صدقہ کردیوے فیر اوہ اوہدے لئی کُفارہ اے تے جیہڑا کوئی اللہ دے نازل کیتے مطابق فیصلہ نہ بھگتائے فیر اوہی ظالم نیں