quran[8]{c,v,t}:
  4,155,فیرکیہڑا اوہناں دا اپنا عہد توڑنا، تے اوہناں دا اللہ دیاں آیتاں توں منکر ہونا، تے نبیاں نوں اوہناں دا ناحق قتل کرنا تے اوہناں دا آکھنا پئی ساڈے دل غلافے ہوئے نیں بلکاں اللہ نے اوہناں دے کفر پاروں اوہناں دے دلاں تے مہر لا دتی، سو اوہ ایمان نئیں لیائوندے پر تھوڑے ای
  4,156,تے اوہناں دے کفر، تے مریم اُتے بوہت وڈی تہمت لائونا(اوہناں تے پھٹکار پائی)
  4,157,تے اوہناں دا آکھنا پئی بیشک اسیں مسیح عیسیٰ ابن مریم اللہ دے رسول نوں قتل کیتا، حالاں نہ اوہناں نے اوہنوں قتل کیتا تے نہ اوہنوں سولی چاہڑیا تے پر اوہناں لئی (معاملہ) مشتبہ ہوگیا۔ تے بیشک جیہڑے ایس بارے پاٹے ہوئے نیں اوہ ضرور اوس بارے شک وچ نیں۔ اوہناں کول اوہناں بارے کوئی علم نئیں سوائے گمان دی پیروی دے تے اوہناں اوہنوں یقینی طورقتل نئیں کیتا
  4,158,بلکاں اللہ نے اوہنوں اپنے ول چک لیاء تے اللہ ہمیش ہر شے تے غالب ا کمال حکمت والا اے
  4,159,تے اہل کتاب وچوں نئیں کوئی پر اوہدے (عیسیٰ) تے اوہدی موت توں پہلوںضرور ایمان لے آئے گا، تے قیامت دیہاڑے اوہ (عیسیٰ) اوہناں تے ذمہ دار گواہ ہووے گا
  4,160,فیر جیہڑے یہودی ہوئے اوہناں دے ظلم کارن تے اوہناں دے اللہ دی راہ توں بوہتیاں نوں ڈکن کارن اسیں اوہناں تے کئی پاکیزہ شیواں حرام کر دتیاں جیہڑیاں اوہناں لئی حلال سن
  4,161,تے اوہناں دے بیاج لین توں، حالاں بلاشبہ اوہناں نوں ایہدے توں ڈکیا گیا سی، نالے اوہناں دا لوکاں دے مال ناحق کھان پاروں تے اسیں اوہناں وچوں کافراں لئی دردناک عذاب تیار کیتا ہویا اے
  4,162,پر اوہناں وچوں جیہڑے علم وچ پختہ تےہین مومن، ایمان رکھدے نیں اوہدے تے جیہڑا تیرے ول اتاریا گیا تے جیہڑا تیرے توں پہلوں اتاریا گیا، تے جیہڑے نماز قائم رکھن والے تے زکوٰۃ دین والے تے اللہ تے آخرت دیہاڑے تے ایمان رکھن والے نیں، اوہو ای نیں جنھاں نوں اسیں چھیتی بوہت وڈا اجر دیواں گے