quran[6]{c,v,t}:
  4,60,(اے نبی!) بھلا تسی اوہناں نوں نئیں تکیا جیہڑےگمان کر دے پئی واقعی اوہ اوہدے تے ایمان لیائے نیں جیہڑا تیرے ول نازل کیتا گیا اے تے اوہدے تے وی جیہڑا تیرے توں پہلوں نازل ہویا سی۔ اوہ چاہندے نیں پئی اپنا قضیہ اک سرکش ول لے جان، حالاں بلاشبہ اوہناں نوں حکم دتّا گیا سی پئی ایہدا انکار کرن۔ تے شیطان چاہندا اے پئی اوہناں نوں گمراہ کرے بوہت دور دا گمراہ کرنا
  4,61,تے جدوں اوہناں نوں آکھیا جاندا اے (پئی) آئو اوہدے ول جیہڑا اللہ اتاریا، تے آئو رسول ول، تسی منافقاں نوں ویکھدے او، اوہ تیرے توں کتراندے نیں صاف کترونا
  4,62,فیر کیہہ حال ہوندا اے جدوں اپنے ہتھیں گھلے کارن جو کوئی مصیبت اوہناں تے آن پیندی اے؟ مُڑکے اوہ تیرے کول آؤندے نیں اللہ دیاں قسماں کھاندے پئی اسیں بھلیائی تے میل سوا کجھ نئیں سی چاہندے
  4,63,اوہی لوک نیں (پئی) اللہ جان دا اے اوہناں دے دلاں وچ اے، سو (اے نبی!) تسی اوہناں توں ولاؤ تے اوہناں نوں نصیحت کردے رہؤ تے اوہناں نوں اوہناں دے دلاں وچ اثر کرن والی گل آکھو
  4,64,تے اساں کوئی رسول نئیں گھلیا، سوائے پئی اللہ دے حکم نال اوہدی اطاعت کیتی جاوے تے جے اوہ لوک واقعی جدوں اپنیاں جاناں تے ظلم کر بیٹھے سی تیرے کول آئوندے، فیر اللہ کولوں بخشش منگدے تے (اوہ) رسول وی اوہناں لئی بخشش منگدا، اوہ ضرور اللہ نوں بڑا توبہ قبول کرن والا بوہت رحم والا پاؤندے
  4,65,سو نئیں (اے نبی!) تیرے رب دی سَوں! اوہ کدی مومن نئیں ہو سکدے ایتھوں تیکر اوہ آپسدے جھگڑیاں وچ تینوں اپنا منصف من لین مڑکے تیرے کیتے ہوئے فیصلیاں توں اپنے دلاں وچ کوئی گھُنڈی نہ رکھن تےاوہنوں من لین چنگی طرحاں من لینا