quran[8]{c,v,t}:
  29,7,تے جیہڑے ایمان لیائے تے صالح (مسنون) عمل کیتے، اسیں اوہناں توں اوہناں دیاں بریایاں ضرور اتار دیواں گے تے، اسیں اوہناں نوں ضرور چنگی طرحاں دا صلہ دیواں گے جیہڑے او کردے رہے
  29,8,تے اسیں انسان نوں اپنے ماں پیؤ نال چنگا سلوک کرن دی تاکید کیتی اے ، تے جے اوہ دونویں تیرے تے زور پائون پئی توں میرے نال اوس شئے نوں شریک کر جیہدا تینوں کوئی علم نئیں فیر اوہناں دونواں دی گل نہ مننا، میرے ول ای تہاڈا پرت کے آئونا اے، فیر میں تہانوں جتلاواں گا جیہڑے تسی عمل کردے سو
  29,9,تے جیہڑے ایمان لیائے تے صالح عمل کیتے لازمی اسیں اوہناں نوں صالح لوکاں وچ داخل کراں گے
  29,10,"تے لوکاں وچوںبعضے اوہ نیں جیہڑے آ کھدے نیں پئی اسیں اللہ تے ایمان لیائے، فیر جدوں اللہ دی راہ وچ اوہناں نوں تکلیف دِتی جاندی اے فیر اوہ لوکاں دے ستائون نوں اللہ دے عذاب وانگر سمجھ لیندے نیں، تے جے تیرے رب ولوں کوئی مدد اَپڑ جاوے، اوہ ضرور کہن گے: بیشک اسیں تہاڈے نال سی تے، بھلا جو کجھ جہان والیاں دے سینیاں وچ اے اللہ اوہنوں بوہتا جانن والا نئیں؟"
  29,11,تے اللہ اوہناں نوں لازمی جان لوے گا جیہڑے ایمان لیائے تے اوہ منافقاں نوں وی ضرور جان لوے گا
  29,12,"تے جنھاں کفر کیتا اوہناں ایمان والیاں نوں کہیا: تسی ساڈے رستے پچھے لگو تے اسیں تہاڈے گناہ ضرور چُک لواں گے، حالاں اوہ اوہناں دے گناہواں وچوں ہرگز کجھ وی نئیں چُکن والے، بیشک اوہ لازمی جھوٹھے نیں"
  29,13,تے یقیناً اوہ اپنے بھار تے اپنے بھاراں نال کئی ہور بھار وی ضرور چکن گے، تے جو کجھ اوہ جھوٹھ بنھ دے رہے ، قیامت دیہاڑے اوہدے بارے اوہناں کولوں لازمی پچھیا جاوے گا
  29,14,تے بلاشبہ یقیناً اسیں نوح نوں اوہدی قوم ول گھلیّا، سو اوہ اوہناں وچ اک عمر پنجاہ گھٹ ہزار ورہے رہیا، فیر اوہناں نوں طوفان نے آن پھڑیا تے اوہی ظالم سن