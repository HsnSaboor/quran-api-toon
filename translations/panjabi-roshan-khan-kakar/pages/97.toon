quran[8]{c,v,t}:
  4,114,اوہناں دیاں بوہت ساریاں کانا پھوسیاں وچ کوئی خیر نئیں ہوندی پر جیہڑا بندہ کسے صدقے یا چنگے کم یا لوکاں وچکار صلح کراون دا حکم دیوے تے جیہڑا اوہ کرے اللہ دی رضا جوئی لئی تاں اسیں اوہنوں چھیتی بوہت وڈا اجر دیواں گے
  4,115,تے جیہڑا کوئی مخالفت کرے رسول دی ایس توں مگروں پئی ہدایت اوہدے تے کھل چکی، تے مومناں دے رستے توں وکھ (کسے ہور) دے پچھے ٹرے، اسیں اوہنوں اودھر ای پھیر دیواں گے جدھر اوہ مڑے گا تے اسیں اوہنوں جہنم وچ ساڑاں گے، تے اوہ پرتن دا بھیڑا ٹکاناں اے
  4,116,بیشک اللہ (ایہہ شے) کدی وی نئیں بخشے گا پئی اوہدے نال شرک کیتا جاوے تے اوہ اوہدے توں علاوہ معاف کر دیوے گا جیہدے لئی چاہوے گا۔ تے جیہڑا اللہ نال شریک ٹھہرائے، فیر بلاشبہ اوہ بہک گیا بوہت دور دی گمراہی
  4,117,اوہ اوہدے علاوہ نئیں پکار دے پر مادیاں نوں، تے نئیں پکاردے اوہ پر باغی شیطان نوں ای
  4,118,اللہ نے اوہنوں پھٹکاریا ، تے اوہنے آکھیا پئی میں لازمی تیرے بندیاں وچوں اک بدّھا حصہ لواں گا
  4,119,تے میں اوہناں نوں لازمی گمراہ کراں گا، تے اوہناں نوں لازمی امید دلاواں گا، تے میں اوہناں نوں حکم دیواں گا تے اوہ لازمی ڈنگراں دے کن چیرن گے، تے میں اوہناں نوں لازمی حکم دیواں گا تاں اوہ ضرور اللہ دی تخلیق نوں بدلن گے۔ تے جیہڑا بندہ اللہ نوں چھڈ کے شیطان نوں سنگی بنائے فیر بلاشبہ اوہنے گھاٹا چکیا کھلا گھا ٹا
  4,120,اوہ تے اوہناں نوں وعدے دیندا اے تے اوہناں نوں (جھوٹھی) امید دلاندا اے تے شیطان اوہناں نوں فریب دے سوا کُجھ وعدہ نئیں دیندا
  4,121,اوہناں ای لوکاں دا ٹکاناں دوزخ اے تے اوہ اوتھوں نسّن دی کوئی راہ نئیں پائون گے ¢