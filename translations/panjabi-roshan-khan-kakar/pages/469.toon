quran[9]{c,v,t}:
  40,17,اج ہر نفس نوں اوہدا بدلہ دتّا جاوے گا جو اوہنے کمایا، اج کوئی زیادتی نئیں ہووے گی، بیشک اللہ بوہت چھیتی حساب لین والا اے
  40,18,تے تسی اوہناں نوں نیڑے آئون والے دیہاڑے (قیامت) توں ڈرائو جدوں کلیجے سنگھاں نوں آون گے، ظالماں لئی نہ کوئی جگری یار ہووے گا تے نہ کوئی سفارشی جیہدی مَنّی جاوے
  40,19,اوہ جان دا اے اکھاں دی خیانت نوں تے اوہنوں وی جنھوں سینے لکائوندے نیں
  40,20,تے اللہ ای حق نال فیصلہ کرے گا، تے اوہ اوہدے سوا جنھاں نوں پکار دے نیں، اوہ کسے وی شئے دا فیصلہ نئیں کر سکدے، بیشک اللہ ای (سب دی) سنن والا، خوب ویکھن والا اے
  40,21,تے بھلا اوہ لوک زمین وچ ٹُرے پھِرے نئیں، فیر اوہ ویکھدے اوہناں لوکاں دی اخیر کینویں ہوئی جیہڑے ایہناں توں پہلوں سن؟ اوہ ایہناں نالوں ڈاہڈے سن زوروں تے زمین وچ یادگاراں چھڈ جانے ولوں دی، فیر اللہ نے اوہناں دے گناہواں توں اوہناں نوں پھڑ لیاء تے اوہناں نوں اللہ کولوں بچائون والا کوئی نئیں سی
  40,22,اوہ ایس لئی واقعی اوہناں دے رسول اوہناں کول واضح دلیلاں لے کے آئے سن فیر اوہ منکر ہوئے ،تاں اللہ نے اوہناں نوں پھڑ لیا، حقیقتاً اوہ بوہت زور والا، ڈاہڈی سزا دین والا اے
  40,23,تے بلاشبہ یقیناً اسیں موسیٰ نوں اپنیاں آ یتاں تے واضح دلیل نال گھلّیا
  40,24,"فرعون تے ہامان تے قارون ول، فیر اوہناں کہیا: (ایہہ تے) جادوگر اے بڑا جھوٹھا"
  40,25,"فیر جدوں اوہ ساڈے ولّوں اوہناں کول حق لے کے آیا تے اوہناں کہیا: جیہڑے لوک ایہدے نال ایمان لیائے نیں اوہناں دے پُتراں نوں مار دیو تے اوہناں دیاں عورتاں نوں زندہ رہن دیؤ، تے نئیں اے کافراں دی چال پر بھٹکن وچ"