quran[8]{c,v,t}:
  2,30,"تے (چیتے کرو) جدوں تیرے رب نے فرشتیاں نوں آکھیا بیشک میں زمین وچ اک خلیفہ (نائب) بناؤن والا، اوہناں آکھیا بھلا توں اوس وچ (اوہنوں )بناویں گا جیہڑا اوہدے وچ فساد کرے گا تے خون بہائے گا؟ تے اسیں تیری تعریف دے نال تسبیح بیان کر دے آں تے تیری پاکی بیان کر دے آں۔ فرمایا: بیشک میں ڈاہڈا جان داں جو تسی نئیں جان دے"
  2,31,"تے اوہنے آدم نوں اوہ سارے ناں سکھلا دِتّے مڑکے اوہناں نوں فرشتیاں تے پیش کیتا فیر فرمایا: مینوں ایہناں (چیزاں) دے ناں دسّو جے تسی سچے او"
  2,32,اوہناں آکھیا توں پاک ایں سانوں (تے) کجھ علم نئیں پر جو توں سانوں سکھلایا اے۔ بیشک توں ، توں ای سبھے کجھ جانن والا ڈاہڈی حکمت والا ایں
  2,33,"(اللہ) فرمایااے آدم! دس دے ایہناں نوں ایہناں (شیواں) دے ناں فیر جدوں اوہنے اوہناں نوں اوہناں دے ناں دَس دِتّے، فرمایا: بھلا میں تہانوں نئیں سی آکھیا پئی بیشک میں ای اسماناں تے زمین دے غیب نوں جان دا ہاں تے اوہ وی جان دا ہاں جو تسی ظاہر کر دے او تے جو تُسی لکائوندے سی"
  2,34,"تے جدوں اساں فرشتیاں نوں آکھیا: آدم نوں سجدہ کرو تاں اوہ (سارے) سجدے پے گئے سوائے ابلیس دے، اوہنے انکار کیتا تے متکبّر ہویا تے کافراں چوں ہو گیا"
  2,35,"تے اساں آکھیا اے آدم: تُوں تے تیری زوجہ جنت وچ وسّو تے ایہدے وچوں دونویں عیشیں کھاؤ جتھوں دونویں چاہو تے (پر) دونویں ایس رُکھ دے لاگے نہ لگنا تاں تسی دونویں ظالماں وچوں ہو جائو گے"
  2,36,فیر شیطان نے اوہناں دونواں نوں ایس توں پھسلا دتّا سو اوہناں دونواں نوں اوس (عیش) وچوں کڈھوا دتّا جیہدے وچ اوہ دونویں سن۔ تے اساں آکھیا (ایتھوں) اُترو۔ تہاڈا بعض بعضے دا ویری اے تے زمین وچ ای تہاڈے لئی ٹھکانہ اے تے فیدہ چُکنا اک ویلے تیکر
  2,37,فیر آدم نے اپنے رب کولوں کجھ کلمے سُجھے سو اوہ اوہدے تے مہربان ہویا بیشک اوہ اوہی مڑ مڑ توبہ قبول کرن والا بے حد رحم والا اے