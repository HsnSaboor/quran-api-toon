quran[23]{c,v,t}:
  56,77,بناشک ایہہ قرآن یقیناً بوہت عزت والا اے
  56,78,اک سانبھی ہوئی کتاب وچ
  56,79,جنھوں کوئی نئیں ہتھ لائوندا سوائے پاکیزہ (فرشتیاں) دے
  56,80,ایہہ) رب العالمین ولّوں اتاری ہوئی اے
  56,81,بھلا فیر تسی ایس کلام توں بے دھیانی کرن والے او
  56,82,"تے تسی اپنا حصہ ایہہ ٹھہرائوندے او پئی تسی (اوہنوں) واقعی جھٹلائوندے او ,"
  56,83,فیر کیوں نئیں جدوں اوہ (روح) سنگھ تیکر اپڑ جاندی اے
  56,84,تے تسی اوس گھڑی ویکھدے ہوندے او
  56,85,تے اسیں تہاڈے نالوں اوہدے بوہتے نیڑے ہوندے آں پر تُسی ویکھدے نئیں
  56,86,فیر جے تُسی کسے دے غلام نئیں، تے کیوں نئیں
  56,87,اوس (روح) نوں پرتا لیائوندے، جے تُسی سچے او؟
  56,88,سو جے اوہ نیڑکیاں دے وچوں ہویا
  56,89,فیر (اوہدے لئی) سُکھ تے مہک والے پھل تے نعمتاں والا باغ اے
  56,90,تے پر جے اوہ سجے پاسے والیاں وچوں ہویا
  56,91,"فیر (آکھیا جاوے گا:) تیرے لئی سلامتی اے (تُوں) سجے پاسے والیاں وچوں ایں"
  56,92,تے پر جے اوہ جھٹلائون والے گمراہواں وچوں ہویا
  56,93,فیر اُبلدے پانی نال خاطر ہووے گی
  56,94,تے (اوہنوں) دوزخ وچ واڑیا جانا اے
  56,95,بیشک ایہو ای لازمی یقینی حق اے
  56,96,سو تسی اپنے عظمت والے رب دے ناں دی تسبیح کردے رہو۔
  57,1,اسماناں تے زمین وچ جو وی اے، اللہ دی پاکی بیان کردا اے، تے اوہی سب تے غالب بڑی حکمت والا اے
  57,2,اسماناں تے زمین دی بادشاہی اوسے دی اے، اوہو ای حیاتی بخش دا تے مار دا اے، تے اوہ ہر شئے تے پوری طرحاں قادر اے
  57,3,اوہو ای اوّل اے تے آخر، تے ظاہر اے تے باطن، تے اوہو ای ہر شئے نوں خوب جانن والا اے