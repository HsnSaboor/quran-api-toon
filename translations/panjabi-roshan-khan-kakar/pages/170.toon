quran[4]{c,v,t}:
  7,156,"تے ساڈے لئی ایس دنیا وچ وی بھلیائی لکھ دے تے آخرت وچ وی بیشک اسیں تیرے ول ای رجوع کیتا، فرمایا: میں جنھوں چاہواں اوہدے تائیں اپنا عذاب اپڑاندا آں تے میری رحمت نے ہر شئے نوں گھیریا اے، سو چھیتی میں ایہہ (رحمت) اوہناں لوکاں لئی لکھ دیواں گا جیہڑے پرہیز گار نیں تے زکاۃ دیندے نیں نالے جیہٹرے ساڈیاں آیتاں تے ایمان لیائوندے نیں"
  7,157,اوہ لوک جیہڑے ایس رسول دے پچھے لگدے نیں جیہڑا اَن پڑھ نبی اے، جنھوں اوہ اپنے کول تورات تے انجیل وچ لکھیا ہویا پاؤندے نیں، اوہ اوہناں نوں بھلائی دا حکم دیندا اے تے اوہناں نوں بریائی توں ڈکدا اے تے اوہ اوہناں لئی پاکیزہ شیواں حلال کردا اے تے اوہناں تے ناپاک شیواں نوں حرام کردا اے تے اوہناں توں اوہناں دے بھارتے اوہ طوق لاؤندا اے جیہڑے اوہناں تے (گلیاں وچ) پئے سن، فیر جیہڑے لوک اوہدے تے ایمان لیائے تے اوہناں اوہدی تعظیم کیتی تے اوہدی نصرت کیتی تے اوس نور (قرآن) دی پیروی کیتی جیہڑا اوہدے نال اتاریا گیا اوہو ای مُراد پائون والے نیں
  7,158,"آکھ دیؤ: لوکو! بیشک میں تہاڈے سبھناں ول اللہ دا رسول آں، جیہدی اسماناں تے زمین اُتے بادشاہی اے، سوائے اوہدے کوئی معبود (سچا) نئیں۔ اوہ جیوندا کردا تے مار دا اے، سو تُسی اللہ تے اوہدے رسول اَن پڑھ نبی تے ایمان لیاؤ، جیہڑا اللہ تے اوہدے سارے کلام تے ایمان لیائوندا اے تے تُسی اوہدی پیروی کرو تاں جے تہانوں ہدایت ملے"
  7,159,تے موسیٰ دی قوم وچوں اک ٹولہ اے جیہڑے حق دے راہ پائوندے تے اوسے (حق) نال ای عدل کردے نیں