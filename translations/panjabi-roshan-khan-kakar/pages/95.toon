quran[4]{c,v,t}:
  4,102,تے (اے نبی!) جدوں تسی اوہناں (مومناں) وچ ہوؤو تاں اوہناں لئی نماز کھڑی کروفیر چاہیدا اوہناں وچوں اک جماعت تیرے نال کھڑی ہووے تے اپنے ہتھیار پھڑ رکھن فیر جدوں اوہ سجدہ کر لین فیر تہاڈے پچھے ہو جاون، تے دوجی جماعت جنھے اجے نماز نئیں پڑھی آجاوے فیر اوہ تیرے نال نماز پڑھے تے اپنا بچاء دا سامان تے اپنے ہتھیار بھڑی رکھن۔ کافر چاہندے نیں کِتے تسی اپنے ہتھیاراں تے اپنے سامان ولوں سستی کرو تے اوہ تہاڈے تے اکو وار حملہ کردَین، تے جے تہانوں بارش توں تکلیف ہووے یا تسی بیمار ہوؤ تے تہاڈا کوئی گناہ نئیں پئی اپنے ہتھیار لاہ رکھو تے اپنے بچاء دا سامان پھڑی رکھو۔ بیشک اللہ نے کافراں لئی خواری والا عذاب تیار کیتا ہویا اے
  4,103,فیر جدوں تسی نماز مُکا لوؤ تاں کھڑے ہوئے، بیٹھے ہوئے، تے پاسیاں پرنے (ہرحال وچ) اللہ نوں یاد کردے رہؤ، فیر جدوں تہانوں اطمینان ہو جائے تاں (پوری) نماز پڑھو، بیشک نماز مومناں لئی سدا توں بدّھے ویلے فرض اے
  4,104,تے تسی ایس قوم دا پچھا کرن وچ ہمت نہ ہارو، جے تسی دکھی ہوندے او تاں بیشک اوہ وی دکھی ہوندے نیں جیویں تسی دکھی ہوندے او۔ تے تسی اللہ کولوں (ایسی) امید رکھدے او جیہدی اوہ امید نئیں رکھدے۔ تے اللہ سدا جانن والا، بڑی حکمت والا اے
  4,105,بیشک اسیں تہاڈے ول ایہہ کتاب حق نال اتاری اے، تاں جے تسی اوہدے مطابق لوکاں وچکار فیصلہ کرو جیویں اللہ تہانوں وکھایا اے، تے تسی خیانت کرن والیاں واسطے جھگڑالو نہ بنو