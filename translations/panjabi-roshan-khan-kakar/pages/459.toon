quran[5]{c,v,t}:
  39,6,اوہنے ای تہانوں اک جان (آدم) توں پیدا کیتا، مڑ کے اوہنے اوہدے چوں اوہدا جوٹا (حوا) بنایا، تے اوہنے تہاڈے لئی مویشیاں وچوں اٹھ قِسماں (نر، مادی) اتاریاں، اوہ تہانوں تہاڈیاں مانواں دے ڈھڈاں وچ پیدا کردا اے، اک پیدائش توں مگروں دوجی پیدائش وچ، تن ہنیریاں (پڑدیاں) اندر، ایہہ وے اللہ تہاڈا رب، اوہدی ای بادشاہی اے، اوہدے سوا کوئی معبود نئیں، فیر تسی کدھر پھرے جاندے او؟
  39,7,جے تسی ناشکری کرو گے فیر اللہ بیشک تہاڈے کولوں بے نیاز اے، تے اوہ اپنے بندیاں لئی ناشکری پسند نئیں کردا، تے جے تسی شکر کرو گے اوہ اوہنوں تہاڈے لئی پسند کردا اے، تے کوئی بھار چکن والی(جان) دوجے دا بھار نئیں چکے گی، فیر تسی اپنے رب ول ای پرتنا اے، فیر اوہ تہانوں جتلائے گا جو عمل تسی کردے رہے سو ، بیشک اوہ سینیاں دے بھیت خوب جانن والا اے
  39,8,"تے جدوں انسان نوں کوئی تکلیف اپڑدی اے اوہ اپنے رب نوں پکاردا اے اوہدے ول رجوع کردیاں ہویاں ، مڑ کے جدوں اوہ اوہنوں اپنے ولّوں کوئی نعمت دیندا اے اوہ اس توں پہلے جیہدے لئی دعا کردا ہوندا سی اوہنوں بھُل جاندا اے، تے اللہ لئی سانویں ٹھہراندا اے تاں جے اوہدے رستے توں (لوکاں نوں) گمراہ کرے تسی آکھ دیؤ: توں اپنی ناشکری نال کجھ چر (دنیاوی) فیدہ چُک لے، بیشک توں دوزخ دےسنگیاں وچوں ایں"
  39,9,"کیہہ (ایہہ چنگا اے) یا جیہڑا بندگی چ لگا رہندا رات دیاں گھڑیاں وچ سجدہ کردیاں تے قیام کردیاں، جدوں کہ اوہ آخرت کولوں ڈردا تے اپنے رب دی رحمت دی آس وی رکھدا اے؟ آکھ دیؤ: بھلا جیہڑے لوک جانن والے نیں تے جیہڑے لوک جانن والے نئیں، برابر ہو سکدے نیں؟ بس نصیحت تے عقل والے ای پھڑدے نیں"
  39,10,"آکھ دے: میرے امّتیو جیہڑے ایمان لیائے او! اپنے رب کولوں ڈرو، اوہناں لئی جنھاں ایس دنیا وچ چنگے کم کیتے بڑی بھلیائی اے، تے اللہ دی زمین کھلی اے، بس کامل صبر والیاں نوں ای اوہناں دا پورا اجر بغیر حسابوں دتا جائے گا"