quran[9]{c,v,t}:
  11,54,"اسیں کجھ نئیں کہندے ایہدے سوا پئی ساڈے معبوداں وچوں کسے دی تینوں مار وگ گئی اے۔ آکھیا: بیشک میں اللہ نوں گواہ کردا آں تے تسی وی گواہ رہؤ پئی واقعی می ں بّری آں، جنھاں نوں تسی شریک بناندے او"
  11,55,اوہدے، علاوہ تسی سارے میرے تے دا ء چلا لو، مڑ کے مینوں مہلت نہ دیؤ
  11,56,بیشک میں اللہ تے بھروسہ کیتا وے جیہڑا میرا رب تے تہاڈا وی رب اے، کوئی چلن والا جی نئیں پر اوہدی چوٹی نوں اوس (اللہ) پھڑیا اے، بیشک میرا رب تے سِدھی راہ تے وے
  11,57,فیر جے تسی مو نھ موڑیا فیر بلاشبہ میں اوہ (سنیہا) تہانوں اَپڑا ہٹیاں جیہدے نال مینوں تہاڈے وَل گھلیا گیا اے، تے میرا رب تہاڈی تھاں کسے ہور قوم نوںجانشیں کردے گا، تے تسی اوہدا کجھ وی وگاڑ نئیں سکو گے۔ بیشک میرا رب ہر شئے تے نگاہ رکھن والا اے
  11,58,تے جدوں ساڈا امر ا ٓگیا اسیں ہود تے اوہدے نال ایمان لیاؤن والیاں نوں اپنی طرفوں مہربانی نال چھٹکارا دتّا تے اسیں اوہناں نوں سخت عذاب توں بچالیا
  11,59,تے اوہ عاد نیں، اوہناں اپنے رب دیاں آیتاں دا جان کے انکار کیتا، تے اوہدے رسولاں دی نافرمانی کیتی، تے ہر سخت جابر عناد رکھن والے دے حکم پچھے ٹُرے
  11,60,تے ایس دنیا وچ پھٹکار اوہناں دے پچھے لا دتی گئی تے قیامت دیہاڑے وی، سن لؤ! بیشک (قوم) عاد اپنے رب دے منکر ہوئے۔ سن لؤ! ہود دی قوم عاد لئی پھٹکار اے
  11,61,"تے ثمود وَل اوہناں دے بھرا صالح نوں (گھلّیا)۔ اوہنے آکھیا: میریئے قومے! اللہ دی عبادت کرو اوہدے باہجھ کوئی تہاڈا معبود نئیں، اوہنے ای تہانوں زمین چوں پالیا تے تہانوں ایہدے وچ وسایا، سو تسی اوہدے کولوں بخشش منگو، مڑکے اوہدے حضورای توبہ کرو بیشک میرا رب نیڑے وے، (دعاواں) سنن والا"
  11,62,"کہندے : اے صالح! بلاشبہ ایس توں پہلوں توں ساڈے وچ بڑیاں امیداں والا سی، بھلا توں سانوں ڈکدا ایں پئی اسیں پوجئے جنھاں نوں ساڈے پیؤ دادے پوجدے سی ۔ تے جیس گل (توحید) ولّے توں سانوں بلاؤنا ایں بیشک اسیں ایہدے ول لازمی بے قراری والے شک وچ آں"