quran[6]{c,v,t}:
  5,18,"تے یہودیاں تے عیسائیاں آکھیا: اسیں اللہ دے پُتر تے اوہدے لاڈلے آں (اے نبی!) آکھ دیؤ: فیر اوہ تہانوں تہاڈے گناہواں تے عذاب کیوں دیندا اے؟ (نئیں) بلکہ تسی وی اوہدی مخلوق وچوں بشر او، اوہ جنھوں چاہوے بخش دیندا اے تے جنھوں چاہوے عذاب دیندا اے، تے اللہ کول ای اسماناں تے زمین دی بادشاہی اے تے جو کُجھ اوہناں دونواںوچکار اے، تے اوہدے ول ای پرت جانا اے"
  5,19,کتاب والیو! بلاشبہ تہاڈے کول ساڈارسول آگیا اے،اوہ تہاڈے لئی کھول کے بیان کردا اے رسولاں دے اک کھپےپچھوں، متاں تسی ایہہ آکھو نئیں آیا ساڈے کول کوئی خوشخبری سناؤن والا تے نہ کوئی ڈراون والا۔ سو بلاشبہ تہاڈے کول خوشخبری سناؤن والا تے ڈراون والا آ چکیا اے، تے اللہ ہر شئے تےپورا قادر اے
  5,20,"تے جدوں موسیٰ نے اپنی قوم نوں آکھیا: میری قوم دیؤ لو کو ! اپنے اُپر اللہ دے احسان نوں چیتے کرو جدوں اوہنے تہاڈے وچوں نبی بنائے تے تہانوں بادشاہ بنایا، تے تہانوں اوہ کُجھ دتا جیہڑا سارے جگ وچ کسے نوں نئیں دتا"
  5,21,اے میری قوم! ایس مقّدس دھرتی وچ داخل ہو جاؤ جیہڑی اللہ نے تہاڈے لئی لکھ دتی اے تے تسی اپنیاں کنڈاں تے نہ پھریو، (نئیں) تاں خسارےوالے ہو کے پرتو گے
  5,22,"اوہناں آکھیا: اے موسیٰ! بیشک ایس (زمین) وچ اک بڑی ڈاہڈی قوم (رہندی) اے۔ تےبیشک اسیں کدی وی ایہدے وچ داخل نئیں ہوواں گے ایتھوں تیکر اوہ ایہدے وچوں نکل جان، فیر جے اوہ ایتھوں نکل جان فیر بیشک اسیں جا داخل ہوون والے آں"
  5,23,"(اللہ کولوں) ڈرن والیاں وچوں دو بندے جنھاں تے اللہ دا فضل سی، آکھن لگے:تسی اوہناں نوں بوہے ر اہیں جا ٹکرو، فیر جدوں تسی اوہدے اندر وڑ گئے تاں بیشک تسی غالب ہوئوو گے تے اللہ تے ای فیر بھروسا رکھو جے تسی مومن او-"