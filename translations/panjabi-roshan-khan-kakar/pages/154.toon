quran[7]{c,v,t}:
  7,31,اے آدم دی اولاد! تُسی ہر نماز ویلے ڈھب دے کپڑے پاؤ، تے کھاؤ تے پیؤ، تے فضول خرچی نہ کرو، بیشک اوہ بے جا اڈاؤن والیاں نوں پسند نئیں کردا
  7,32,"پچھو کِنے حرام کیتی اللہ دی اوہ زینت جیہڑی اوہنے اپنے بندیاں لئی کڈھی نالے رزق دیاں پاک شیواں، آکھ دیؤ: اوہ شیواں دنیاوی حیاتی وچ وی اوہناں لو کاں لئی نیں جیہڑے ایمان لیائے، (تے) قیامت دیہاڑے خالص (اوہناں لئی) ہون گئیاں اُنجے اسیں آیتاں نوں جانن والیاں لوکاں لئی کھول کے بیان کردے آں"
  7,33,"آکھ دیؤ: میرے رب نے بیشک بے حیایاں نوں حرام کیتا اے، بھانویں اوہناں چوں ظاہر ہون یا اوہلے، تے گناہ نوں تے نا حق ظلم تے ایہہ پئی تُسی اللہ دے نال اوس شئے نوں شریک بناؤ جیہدی اوہنے کوئی حجت نئیں اتاری، تے ایہہ پئی تُسی اللہ تے تہمت لاؤ جو تُسی نئیں جان دے"
  7,34,تے ہرامت لئی اک مدت اے، فیر جدوں اوہناں دی مدت آ جاوے تے اوہ (ایہدے توں) اک گھڑی وی نہ پِچھے ہوندے نیں تے نہ اگے ودھدے نیں
  7,35,آدم جائیو! جے تہاڈے کول تہاڈے وچوں کوئی رسول آؤن جیہڑے تہاڈے ساہمنے میریاں آیتاں بیان کرن،فیر جیہڑا ڈر گیا تے اپنے (آپ نوں) سنوار لیا تاں اوہناں نوں نہ کوئی خوف ہووے گا تے نہ ای اوہ دکھی ہون گے
  7,36,تے جنھاں ساڈیاں آیتاں دا انکار کیتا تے اوہناں توں متکبّر ہوئے، اوہو ای دوزخ دے سنگی نیں اوہ اوہدے وچ ہمیش ای رہن والے نیں
  7,37,"فیر اوہدے توں وڈا ظالم کیہڑا اے جنھے اللہ تے جھوٹی رویت گھڑی، یا اوہدیاں آیتاں دا انکار کیتا؟ اوہی لوک نیں جنھاں دے لیکھیں لکھیا اوہناں نوں پہنچ جائے گا، ایتھے تیکر پئی اوہناں دے کول جدوں ساڈے فرشتے اپڑن گے، جیہڑے اوہناں نوں(رو ح) قبض کرن گے، اوہ آکھن گے: اج اوہ کتِھے نیں جنھاں توں تُسی اللہ تو ں اڈ فریاد کر دے سو؟ اوہ کہن گے: اوہ ساڈے کولوں گم گئے، تے اوہ اپنے آپ دے خلاف گواہی دین گے پئی واقعی اوہ کافر سن"