quran[7]{c,v,t}:
  6,95,بیشک اللہ دانے تے گٹکاں نوں پاڑن والا اے، اوہ جیوندے نوں مُردے وچوں کڈھدا تے مُردے نوں جیوندے وچوں کڈھن والا اے۔ اوہ جے اللہ، فیر تسی کدھر بہکائے جاندے او!
  6,96,(اوہ) پوہ پھٹان والا اے، تے اوہنے رات نوں سکون واسطے بنایا، تے سورج تے چن نوں حساب دا ذریعہ (بنایا)، اوہ زبردست غالب خوب جانن والے دا اندازہ اے
  6,97,تے اوہو ای اے جنھے تہاڈے لئی ستارے بنائے تاں جے تسی اوہناں راہیں صحراتے سمندر دے وچ راہ لبّھو، بلاشبہ اسیں اپنیاں آیتاں جانن والے لوکاں لئی کھول کے بیان کر دتیاں نیں
  6,98,تے اوہو ای اے جنھے تہانوں اِکّو جان (آدم) وچوں پیدا کیتا، فیر اِک ٹھاہر (رحم) اے تے اِک سونپن دی تھاں(نسل)، بیشک اسیں اپنیاں آیتاں اوہناں لئی کھول کے بیان کردتیاں نیں جیہڑےلوکیں سمجھدے نیں
  6,99,تے اوہو ای جنھے آسمان توں پانی گھلیا، فیراساں اوہدے راہیں ہر (اگنی) شئے دی انگوری کڈھی فیر اساں اوہدے وچوں سبزہ اگایا اوہدے وچوں اسیں تہوں تہواں چڑھے دانے کڈھدے آں، تے کھجیاں دے رُکھاں چوں، اوہناں دے گابھیاں چ جھکے ہوئے گُچھے پیدا کیتےتے انگور تے زیتون تے انار دے باغ (پیدا کیتے) جنھاں دے پھل اک دوجے نال رلدے ملدے تے نہ رلدے ملدے نیں، دھیان کرو اوہدے پھل ول جدوں پھل لیائے تے اوہدے پکن دی حالت ول بیشک اوہدے وچ لازمی نشانیاں نیں ایمان والے لوکاں لئی
  6,100,تے اوہناں نے جنّاں نوں وی اللہ دے ساجھی بنا دتا، حالاں اوہنے اوہناں نوں پیدا کیتا اے تےاوہناں بغیر علموں اوہدے پتر تے دھیاں گھڑ لئیاں، اوہ(جھنجلوں) پاک اے تے اوہناں (گلاں) توںاُچا اے جو اوہ بیان کردے نیں
  6,101,اوہ اسماناں تے زمین نوں مڈھوں بنان والا اے، اوہدی اولاد کِنج ہو سکدی اے جدوں کہ اوہدی کوئی بیوی نئیں؟ تے اوہنے ہر شئے نوں پیدا کیتا، تے اوہو ای ہر شئے دا علم رکھن والا اے