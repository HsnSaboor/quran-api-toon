quran[6]{c,v,t}:
  57,19,تے جیہڑے اللہ تے اوہدے رسولاں تے ایمان لیائے، اوہو ای لوک اپنے رب نیڑےسچے نیں تے گواہی دین والے نیں۔ اوہناں لئی اوہناں دا اجر تے اوہناں دا نور اے، تے جنھاں کفر کیتا تے ساڈیاں آیتاں دا انکار کیتا اوہو ای لوک دوزخ دے سنگی نیں
  57,20,تسی جان لَو پئی دنیا دی حیاتی واقعی کھیڈ تماشا تے بناؤ سنگار اے تے آپس وچ اک دوجے تےاترائونا تے اک دوجے اُتّے مالاں تے اولاد وچ کثرت چاہن اے (انج اے) اوس مینہ وانگوں جیہدے نال اگن والی کھیتی نے واہی واناں نوں خوش کر دتا، مڑ کے اوہ پک جاندی اے فیر تسی اوہنوں پیلی ویکھدے او، مڑ کے اوہ چورہ چورہ ہو جاندی اے۔ تے آخرت وچ (کافراں لئی) ڈاہڈا عذاب اے، تے (مومناں لئی) اللہ ولّوں بخشش تے خوشنودی اے، تے نئیں اے دنیاوی حیاتی پر دھوکھے دا سامان
  57,21,لپکو اپنے رب دی بخشش تے اوہدی جنت ول جیہدی چوڑائی اسمان تے زمین دی چوڑائی وانگر اے، اوہ اوہناں لئی تیار کیتی گئی اے جیہڑے اللہ تے اوہدے رسولاں تے ایمان لیائے، اوہ اللہ دا فضل اے اوہ اوہدے چوں جنھوں چاہوے دیندا اے تے اللہ بوہت وڈے فضل والا اے
  57,22,` کوئی مصیبت دھرتی اتے تےتہاڈیاں جاناں اُتّے نئیں اتر دی پر اوہ اک کتاب وچ (لِکھی) ہوندی اے، ایس توں پہلوں پئی اسیں اوہنوں پیدا کرئیے، بیشک اوہ اللہ لئی بوہت سوکھا اے
  57,23,تاں جے تسی اوس (شئے) تے غم نہ کھائو جیہڑی تہاڈے کولوں جاندی رہئے تے نہ تسی اوہدے تے اتراؤ جیہڑی اوہ تہانوں دیوے، تے اللہ ہر اتراؤن والے، تکبرّ کرن والے نوں پسند نئیں کر دا
  57,24,جیہڑے لوک بخل کردے نیں تے لوکاں نوں وی بخیلی دا مشورہ دیندے نیں۔ تے جیہڑا بندہ (اللہ دے حکماں ولّوں) منہ موڑ لئے فیر بیشک اللہ اوہی ڈاہڈا بے پروا بہت خوبیاں دے لائق اے