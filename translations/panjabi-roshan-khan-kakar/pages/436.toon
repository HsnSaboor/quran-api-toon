quran[7]{c,v,t}:
  35,12,تے دو سمندر ہکے جہے نئیں، ایہہ مِٹھا تیہہ بجھائون والا، پانی ایہدا پیون نوں خوشگوار اے تے ایہہ کھاراکوڑا اے، تے ہر اک وچوں تُسی تازہ گوشت کھاندے او تے گہنے کڈھدے او جنھوں تسی پاؤندے او، تے تسی ایس وچ پانی نوں چیردیاں چلن والیاں بیٹریاں ویکھو گے، تاں جے تسی اوہدے فضل چوں (حصہ) لبھّو تے تاں جے تسی شکر کرو
  35,13,اوہ رات نوں دن وچ پروندا تے دن نوں رات وچ پرو دیندا اے تے اوہنے سورج تے چن نوں آہرے لا دتّا اے، ہر اک متھے ویلے تیکر چل رہیا اے، اوہی اللہ تہاڈا رب اے، اوہدی ای شاہی اے، تے جنھاں نوں تسی اوہدے ماسوا پکاردے او اوہ کھجور دی گٹک دی چِھلڑ دے وی مالک نئیں
  35,14,جے تسی اوہناں نوں پکارو اوہ تہاڈی فریاد نئیں سنن گے، تے جے اوہ سن وی لین (تاں) اوہ تہاڈی پکار پال نئیں سکدے تے قیامت دیہاڑے اوہ تہاڈے (ایس) شرک دا انکار کردین گے، تے کوئی تہانوں پوری خبر رکھن والے (اللہ) وانگر خبر نئیں دیوے گا
  35,15,اوئے لوکو! تسی (سبھّے) اللہ ولّے محتاج او، تے اللہ اوہی بے پروا، ساریاں تعریفاں دا حقدار اے
  35,16,جے اوہ چاہوے تے تہانوں چُک لوےتے اک نویں مخلوق لے آوے
  35,17,تے اللہ تے کوئی اوکھا نئیں
  35,18,تے کوئی بھار چکن والی (جان) دوجے دا بھار نئیں چکے گی، تے جے کوئی بھار نال لدّی اپنا بھار چکن لئی بلاوے گی اوس وچوں کجھ وی چکیا نئیں جاوے گا بھاویں اوہ رشتے دار ای ہووے، تسی تے بس اوہناں لوکاں نوں ڈراندے او جیہڑے اپنے رب کولوں بن دیکھے ڈردے نیں تے اوہ نماز قائم رکھدے نیں، تے جیہڑا پاک ہویا فیر اوہ صرف اپنے لئی پاک ہوندا اے تے (سبھناں) اللہ ول ای پرت کے جانا اے