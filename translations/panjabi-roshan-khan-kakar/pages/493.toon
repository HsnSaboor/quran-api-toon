quran[13]{c,v,t}:
  43,48,تے اسیں اوہناں نوں جیہڑی وی نشانی وکھاندے سی اوہ اپنی ساتھن(پہلی نشانی) توں ودھکے ہوندی سی، تے اساں اوہناں نوں عذاب وچ پھڑیا شاید اوہ موڑا کھان
  43,49,"تے اوہناں کہیا: او جادوگرا! تیرے رب نے جیہڑا تیرے کول عہد کیتا ہویا اے، اوہدے نال ساڈے لئی اپنے رب کولوں دعا کر بیشک اسیں ضرور سدھی راہ پین والے آں"
  43,50,فیر جدوں اسیں اوہناں تَوں عذاب ہٹا لیندے تد اوہ سب عہد توڑ دیندے
  43,51,"تے فرعون نے اپنی قوم وچ منادی کرا کے آکھیا: میریئے قومے! بھلا میرے کول مِصر دی بادشاہی تے ایہہ نہراں نئیں جیہڑیاں میرے (محلّاں) ہیٹھوں وگدیاں نیں؟ بھلا فیر تسی ویکھدے نئیں؟"
  43,52,سگوںمیں ایس توں بہتر آں اوہ جیہڑا ماہتڑ اے تے لگدا نئیں کھل کے گل کرے
  43,53,فیر ایہدے تے سونے ے کنگن کیوں نئیں اُتارے گئے یا اوہدے نال فرشتے اردلی (بن کے) آئوندے؟
  43,54,سو اوہنے اپنی قوم نوں ہَولا کر دتا تے اوہ اوہدے آکھے لگ گئے بیشک اوہ لوک ای نافرمان سن
  43,55,فیر جدوں اوہناں سانوں غصہ چڑھایا اسیں اوہناں کولوں بدلہ لیا فیر اسیں اوہناں ساریاں نوں ڈبو دتّا
  43,56,فیر اسیں اوہناں نوں گئے گزرے کر دتّا تے پچھلیاں لئی مثال بنا چھڈیا
  43,57,تے جدوں مریم جائے (عیسیٰ) دی مثال بیان کیتی گئی تے تد تیری قوم ایس تے چیکن لگ گئے
  43,58,"تے اوہناں کہیا: بھلا ساڈے خدا چنگے نیں یا اوہ (عیسیٰ) اوہناں تینوں نئیں ایہہ مثال بیان کیتی پر رپھڑ پائون لئی، سگوں اوہ ہین ای رپھڑی لوک"
  43,59,نئیں اوہ (عیسیٰ) پر اک بندہ جیہدے تے اسیں احسان کیتا تے اوہنوں بنی اسرائیل لئی (اپنی قدرت دا) اک نمونہ بنا دتّا
  43,60,تے جے اسیں چائوہندے تے ضرور تہاڈے عوضانے چ زمین وچ (تہاڈے) جانشین فرشتے کر دیندے