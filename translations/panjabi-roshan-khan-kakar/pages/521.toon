quran[24]{c,v,t}:
  51,7,قسم اے رستیاں والے اسمان دی
  51,8,بیشک تسی ضرور اک بے ٹکانی گل وچ پئے او
  51,9,ایس (قیامت) توں اوہ ای بہکایا جاندا اے جیہڑا (پہلوں) بہکایا گیا اے
  51,10,اٹکل مارن والے مارے گئے
  51,11,جیہڑے آپ بے سرتی وچ غافل پئے سن
  51,12,"اوہ پچھدے نیں: حساب دا دن کدوں ویں؟"
  51,13,جیس دن اوہ اگ تے تپائے جان گے
  51,14,"آکھیا جاوے گا:) تسی اپنے سڑن دا سواد چکھو، ایہہ اوہ (عذاب) اے جیہدی تہانوں سوڑ سی"
  51,15,بیشک متقی لوک باغاں تے چشمیاں وچ ہون گے
  51,16,جو کجھ اوہناں دا رب اوہناں نوں دیوے گا، اوہ اوہنوں لین والے ہون گے۔ بیشک اوہ اوس توں پہلوں نیکوکار سن
  51,17,اوہ رات نوں بوہت ای تھوڑا سوندے ہوندے سن
  51,18,تے سرگی ویلے اوہ بخشش منگدے سن
  51,19,تے اوہناں دے مالاں وچ منگن والے تے بد نصیب دا حق ہوندا سی
  51,20,تے زمین وچ یقین کرن والیاں لئی کئی نشانیاں نیں
  51,21,تے تہاڈے نفساں وچ وی، بھلا فیرتہانوں سجھدا نئیں؟
  51,22,تے اسمان وچ ای تہاڈی روزی اے، تے اوہ وی جیہدا تہانوں وعدہ ملدا اے
  51,23,فیر قسم اے آسمان تے زمین دے رب دی! بیشک ایہہ (گل)ضرور حق اے، اوس( گل ) وانگرپئی واقعی تسی بولدے او
  51,24,اے نبی!) بھلا تہاڈے کول ابراہیمؑ دے معزز پروہنیاں دی خبر آئی اے؟
  51,25,"جد اوہ اوہنوں مِلے، فیر اوہناں سلام آکھیا، (ابراہیم) آکھیا: (تہاڈے اُتے) سلام ہووے، کوئی اوپرے لوک او"
  51,26,فیر اوہ ہولی جہی اپنے گھر دیاں ول چلا گیا فیر اِک موٹا تازہ وچھّا (بھنیا ہویا) لے کے آیا
  51,27,"فیر اوہ اوہناں اگے رکھیا (تے) آکھیا: کیہہ تسی کھاندے نئیں؟"
  51,28,"فیر اوہنے (دل وچ) اوہناں توں خوف محسوس کیتا۔ اوہناں کہیا: توں نہ ڈر۔ تے اوہناں اوہنوں بڑے علم والے منڈے دی بشارت دتی"
  51,29,"فیر اوہدی بیوی چیکدی ہوئی اگے ودھی فیر اوہنے (حیرت نال) اپنے منہ تے ہتھ ماریا تے آکھیا: (میں) بانجھ بڈھڑی (اولاد کینویں)"
  51,30,"اوہناں آکھیا: تیرے رب اُنجے فرمایا اے، بناشک اوہ بڑی حکمت والا وسیع علم والا اے"