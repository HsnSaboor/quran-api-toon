quran[7]{c,v,t}:
  49,12,ایمان لیائون والیو! چوکھے گمان (شک کرن) توں بچو، بیشک بعضے گمان گناہ نیں۔ تے تسی اک دوجے دی ٹوہ وچ نہ رہو، تے نہ تہاڈے وچوں کوئی دوجے دی غیبت کرے، بھلا تہاڈے وچوں کوئی ایہہ پسند کر دا اے پئی اوہ اپنے موئے بھرا دا گوشت کھاوے فیر تسی ایہدے توں کراہت کردے او، تے اللہ کولوں ڈرو، بیشک اللہ وار وار توبہ قبول کرن والا، بوہت رحم والا اے
  49,13,اوئے لوکو! بیشک اسیں تہانوں اک نر تے اک مادہ وچوں پیدا کیتا، تے اسیں تہاڈیاں قوماں تے قبیلے بنائے تاں پئی تسی اک دوجے دی پچھان رکھو، بیشک اللہ نیڑے تہاڈے وچوں بوہتی عز ت والا اوہ اے جیہڑا تہاڈے وچوں بوہتا پرہیز گار اے، بیشک اللہ خوب جانن والا، پوری خبر رکھن والا اے
  49,14,"بُدّواں آکھیا: اسیں ایمان لے آئے، آکھ دیؤ: تسی ایمان نئیں قبول کیتا، پر تسی انج آکھو اسیں اسلام لیائے، تے اجے تیکر ایمان تہاڈے دلاں وچ داخل نئیں ہویا، تے جے تسی اللہ تے اوہدے رسول دی اطاعت کرو اوہ تہاڈے عملاں (دے بدلے) وچوں تہانوں کجھ وی نئیں گھٹاوے گا، بیشک اللہ بخشن والا، بہت رحم والا اے"
  49,15,مومن تے بس اوہ نیں جیہڑے اللہ تے اوہدے رسول تے ایمان لیائے، مڑ کے اوہناں شک نہ کیتا، تے اوہناں اپنے مالاں تے اپنیاں جاناں نال اللہ دی راہ وچ جہاد کیتا، اوہی لوک سچے (مومن) نیں
  49,16,"(ے نبی!) تسی آکھ دیؤ: بھلا تسی اللہ نوں اپنے دین بارے جتاندے او؟ تے اللہ جان دا اے جو کجھ اسماناں وچ اے تے جو کجھ زمین وچ اے۔ تے اللہ ہر شئے نوں خوب جانن والا اے"
  49,17,"اوہ (بدّو) تہاڈے تے احسان جتائوندے نیں پئی اوہ اسلام لیائے، کہہ دیو: تسی میرے اُتے اپنے اسلام (لیائون) دا احسان نہ رکھو، سگوں اللہ تہاڈے تے ایہہ احسان کیتا اے پئی اوہنے تہانوں ایمان لئی ہدایت دتی، جے تسی سچّے او"
  49,18,بیشک اللہ اسماناں تے زمین دے غیباں نوں جان دا اے، تے اللہ خوب ویکھ رہیا اے جو تسی عمل کر دے