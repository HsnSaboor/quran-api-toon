quran[9]{c,v,t}:
  34,23,"تے اوہدے کول کوئی سفارش فیدہ نہ دیوے گی پر جیہدے لئی اوہ اجازت دیوے گا، ایتھوں تیکر پئی جدوں اوہناں دے دلاں وچوں گھابر دور کر دتی جاندی اے کہندے نیں: تہاڈے رب کیہہ آکھیا اے؟ اوہ دَسدے نیں: حق (فرمایا) تے اوہی بوہت اُچّا، بوہت وڈا اے"
  34,24,"پُچھو! تہانوں اسماناں تے زمین وچوں کون روزی پہنچاندا اے؟ کہو: اللہ، تے بیشک اسیں یا تسی (اک) ضرور ہدایت تے آں یا کھلی گمراہی وچ"
  34,25,"آکھ دیؤ: جیہڑا اسیں جرم کیتا تہاڈے کولوں اوہدے بارے نئیں پچھیا جاوے گا تے نہ ساڈے کولوں اوہدے بارے پچھیا جاوے گا جو عمل تسی کردے او"
  34,26,"آکھ دیؤ: ساڈا رب سانوں آپس و چ اکٹھیاں کرے گا مڑ کے اوہ ساڈے وچکار حق نال فیصلہ کردے گا، تے اوہو ای خوب فیصلہ کرن والا، وسیع علم والا اے"
  34,27,"آکھ دیؤ: تسی مینوں اوہ (ہستیاں) تے دکھائوجنھاں نوں تسی سانجھی کر کے اوس نال رلا دتّا اے ہر گز نئیں! سگوں اوہی اللہ سب تے غالب بڑی حکمت والا اے"
  34,28,تے اساں نئیں گھلی ا پر سبھے انساناں لئی خوشخبری دین والا تے ڈراؤن والا بناکے، تے پر لوکاں چوں بوہتے نئیں جان دے
  34,29,"تے اوہ کہندے نیں: ایہہ وعدہ کدوں (پورا) ہووے گا جے تسی سچے او؟"
  34,30,"آکھ دیؤ: تہاڈے لئی اک دن دا متھیا ہویا وعدہ اے پئی نہ تسی اوہدے توں اک گھڑی پچھے رہو گے تے نہ تسی اگے ودھ سکوگے"
  34,31,"تے جنھاں کفر کیتا اوہناں کہیا: اسیں ایس (قرآن) تے کدی وی ایمان نئیں لیاواں گے تے نہ اوہناں (کتاباں) تے جیہڑیاں ایتھوں اگے سن ، تے (اے نبیؑ!) جے کِتے تسی ویکھو! جدوں ظالم اپنے رب کول کھلیارے جان گے، اک دوجے دے ذمے گل لائوندے ہون گے (تاں) جیہڑے لوک (دنیا وچ) ماڑے سمجھے جاندے سن اوہ متکبّر، ہون والیاں نوں کہن گے: جے تسی نہ ہوندے اسیں یقیناً ایمان والے ہوندے"