quran[8]{c,v,t}:
  6,111,تے جے واقعی اسیں اوہناں ول فرشتے اتار دیندے تے اوہناںنال مُردے وی گلاں کردے، تے اسیں ہر شئے اوہناں اگے کٹھی کر دیندے، اوہ ایمان لیائون والے نئیں سی پر (جے) پئی اللہ چاہندا تے، پر اوہناں وچوں بوہتے جہالت ورتدے نیں
  6,112,تے اُنجے اسیں انساناں تے جناں دے شیطاناں نوں ہر نبی دے دشمن بنایا۔ اوہناں دے بعض بعضاں دے ول لچھے دار گلاں دھوکا دین لئی پائوندے رہندے نیں تے (اے نبی!) جے تیرا رب چاہندا تے اوہ ایہہ نہ کر دے۔ سو تسی چھڈو اوہناں نوں ، تے جو ایہہ جھوٹھ گھڑ دے نیں
  6,113,نالے پئی اوہناں دے دل ایس (جھوٹھ) ول جھک جان، جیہڑے آخرت تے ایمان نئیں لیائوندے تے تاں پئی اوہ ایس تے راضی رہن، تے تاں پئی اوہ وی اوہ پاپ کمائون لگ پین جیہڑا سب کمائو ندے نیں
  6,114,"آکھ دیؤ:) بھلا فیر میں اللہ توں وکھ کو ئی ہور حاکم لبھاں؟ حالاں اوہی اے جنھے تہاڈے ول ایہہ تفصیلی کتاب نازل کیتی، تے جنھاں نوں اسیں کتاب دتی اوہ جان دے نیں پئی واقعی اوہ تہاڈے رب ولوّں حق نال اتری ہوئی اے، سو تُسی ہرگز شکی لوکاں وچوں نہ ہووئو"
  6,115,تے تیرے رب دی گل سچیائی تے عدل ولوں پوری ہوئی، اوہدے فرماناں نوں کو ئی بدلن والا نیئں، تے اوہی سب کچھ سنن والا، جانن والا اے
  6,116,تے جے تُسی دھرتی وچ بوہتیاں دی گل منو گے تے اوہ تہانوں اللہ دے رستے توں بھٹکا دین گے، اوہ بناں گمان کسے گل پچھے نئیں لگدے، تے نئیں اوہ پر اٹکلیاں دوڑاندے نیں
  6,117,بیشک تیرا رب اوہی بوہتا جان دا اے جیہڑا اوہدی راہوں بھٹک جاندا اے،تے اوہی ہدایت پائون والیاں نوں بوہتا جان دا اے
  6,118,سو تُسی اوس (جانور) وچوں کھاؤ جیہدے تے اللہ دا ناں لیاء گیا ہووے، جے تُسی اوہدیاں آیتاں تے ایمان رکھدے او