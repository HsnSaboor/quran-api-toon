quran[20]{c,v,t}:
  76,6,اوہ اک چشمہ جیہدے وچوں اللہ دے بندے پِین گے تے اوہ اوہنوں خوب وگا کے لے جان گے
  76,7,اوہ اپنی سُکھناں پوری کر دے نیں تے اوس دیہاڑے توں ڈردے نیں جیہدی مصیبت(ہر پاسے) کھِلری ہووے گی
  76,8,تے اوہ کھانا کھواندے نیں اوہدی حُب پاروں مسکین تے یتیم تے قیدی نوں
  76,9,"(تے کہندے نیں:) اسیں تے بس تہانوں اللہ دی رضا لئی کھانا کھوانے آں، اسیں تہاڈے کولوں نہ کوئی بدلہ چاہندے آں تے نہ شکریہ"
  76,10,بیشک اسیں اپنے رب کولوں چہرے وگاڑ دَین والے بوہت سخت دیہاڑے دا خوف کھانے آں
  76,11,فیر اللہ نے اوہناں نوں اوس دیہاڑے دی خرابی کولوں بچا لیا تے اوہناں نوں تازگی تے خوشی عطا کیتی
  76,12,تے اوہناں دے صبر بدلے اوہناں نوں جنت تے ریشمی لیڑے عطا کیتے
  76,13,اوہ اوہدے وچ تختاں تے تکیے لائے ہون گے جتھے نہ سخت دُھپ تے نہ سخت ٹھنڈ ویکھن گے
  76,14,اوہناں دیاں چھاواں اوہناں تے جھکیاں ہون گئیاں تے نال ای جھکے (میویاں دے) گھچے لمکدے
  76,15,تے اوہناں تے چاندی دے کُجے تے شیشے دے کاسے پھرائے جان گے
  76,16,شیشے وی چاندی (کرسٹل) دے، (ساقی) اوہناں نوں ٹھیک اندازے نال (خواہش مطابق) ماپن گے
  76,17,تے اوتھے اوہناں نوں انج دے شربت پیائے جان گے جنھاں وچ سونڈھ ملی ہووے گی
  76,18,اوس (جنت) وچ اک چشمہ اے جیہدا سلسبیل ناں رکھیا جاندا اے
  76,19,تے اوہناں دے دوالے پھرن گے سدا بہارے نڈھے جدوں توں اوہناں نوں ویکھیں تے گمان کریں موتی نیں کھلرے ہوئے
  76,20,تے جدوں توں اوتھے ویکھیں گانعمت ای نعمت تے وڈی شاہی ویکھیں گا
  76,21,اوہناں (دے تن) تے بریک ہرے تے کمخواب دے کپڑے ہون گے تے اوہناں نوں چاندی دے کنگن پوائے جان گے تے اوہناں دا رب اوہناں نوں ستھری شرابِ پیاوے گا
  76,22,"ا ٓکھیا جاوے گا:) بیشک ایہہ تہاڈی ہمیش دی جزا اے تے تہاڈی کوشش ہمیش قدر دے لائق ا"
  76,23,بیشک اسیں ای تیرے تے ایہہ قرآن تھوڑا تھوڑا کر کے نازل کیتا اے
  76,24,سو توں اپنے رب دے حکم تے صابر رہ تے ایہناں وچوں کسے پاپی یا وڈھے ناشکرے دے آکھے نہ لگ
  76,25,تے صبح تے پچھلے پہر اپنے رب دے ناں دا ذکر کر