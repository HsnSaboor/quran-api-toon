quran[6]{c,v,t}:
  4,122,تے جیہڑے لوک ایمان لیائے تے اوہناں نیک عمل کیتے، چھیتی اسیں اوہناں نوںاجیہے باغاں وچ داخل کراں گے جنھاں ہیٹھ دی نہراں وگدیاں نیں، اوہ اوہناں وچ ہمیشہ ہمیش رہن والے، اللہ دا وعدہ سچا اے، تے اللہ کولوں قول وچ کیہڑا ودھ کے سچا اے؟
  4,123,نہ تہاڈیاں آرزوواں تے (نجات) وے تے نہ کتاب والیاں دیاں آرزوواں تے، جو کوئی وی برائی دا عمل کرے گااوہدا اوہنوں بدلہ دتّا جاوے گا، تے اللہ دے سوا نہ اوہ کوئی حمائتی تے نہ اِمدادی پاوے گا
  4,124,تےجیہڑا کوئی نیک کم کرے گا، مرد ہووے بھانویں عورت، نالے ہووے اوہ مومن تاں اوہی لوک جنت وچ داخل ہون گے، تے اوہناں تے کھجور دی گٹک دی کھُتی جنّی وی زیادتی نئیں ہووے گی
  4,125,تے کیہڑا اے اوہدے توں ودھیا دیندار جنھے اپنا مونھ اللہ واسطے جُھکا دتا؟ تے اوہ نیکو کار وی ہووے، تے ابراہیم ملت پچھے ٹرے یکسو مُسلم دی، تے اللہ نے ابراہیم نوں خالص دوست اپنایا سی
  4,126,تے جو کجھ اسماناں وچ اے تے جو کجھ زمین وچ وے اللہ دا ای اے تے اللہ سدا توں ہر شئے نوں گھیرن والا اے
  4,127,"تے (اے نبی!) اوہ تیرے کولوں عورتاں بارے فتویٰ پچھدے نیں، آکھ دیؤ: اللہ تہانوں اوہناں بارے فتویٰ دیندا اے، تے جیہڑا کجھ کتاب وچوں تہاڈے تے پڑھیا جاندا اے(آیت۳) اوہ اوہناں یتیم کُڑیاں بارے وے جنھاں نوں تسی اوہ نئیں دیندے جیہڑا اوہناں لئی فرض کیتا گیا اے تے تسی رغبت رکھدے او پئی اوہناں نال ویاہ کر لؤ، تے وچارے بالاں دے بارے (حکم اے) تے ایہہ پئی تسی یتیماں واسطے انصاف تے قائم رہوو۔ تے تسی جیہڑی وی بھلیائی کرو، سو بیشک اللہ اوہنوں خوب جانن والا اے"