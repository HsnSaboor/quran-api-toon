quran[6]{c,v,t}:
  33,1,اے نبی! اللہ کولوں ڈردے رہو، تے کافراں تے منافقاں دے آکھے نہ لگو، بیشک اللہ سب کجھ جانن والا، بڑی حکمت والا اے
  33,2,تے اوہدی پیروی کر جیہڑی تیرے رب ولّوں تیرے تے وحی کیتی جاندی اے، بیشک تسی جو کجھ کردے او اللہ ہمیش توں پورا با خبر اے
  33,3,تے تسی اللہ تے توکل رکھو تے اللہ کافی اے کفایت کرن والا
  33,4,اللہ نے کسے بندے دے سینے وچ دو دل نئیں رکھے۔ تے نہ تہاڈیاں بیویاں نوں جنھاں نوں تسی ماں آکھ بیہندے او تہاڈیاں مانواں بنایا، تے نہ اوہنے تہاڈے لے پالکاں نوں تہاڈے (سکے) پُتر بنایا اے، اوہ تے تہاڈے مونہواں دیاں گلاں نیں، تے اللہ حق (گل) آکھدا اے، تے اوہو ای (سِدّھا) رستہ وکھاندا اے
  33,5,ایہناں (لے پالکاں) نوں اوہناں دے (سکے) پیؤواں دے (ناں) نال سدّو، اللہ دے نیڑے ایہہ بوہتے انصاف دی گل اے، فیر جے تہانوں اوہناں دے پیؤواں دا پتا نہ ہووے فیر اوہ تہاڈے دینی بھراء تے تہاڈے سجن نیں، تے اوس بارے جیس وچ تسی کھنج جائو تہاڈے سِر کوئی گناہ نئیں تے پر جو تہاڈے دلاں (قصداً کیتا) تے اللہ بے حد بخشن والا، بوہت رحم والا اے
  33,6,(ایہہ) نبی مومناں تے اوہناں دیاں (اپنیاں) جاناں نالوں بوہتا حق رکھدا اے، تے اوہدیاں بیویاں اوہناں دیاں مانواں نیں، تے اللہ دی کتاب چ رشتے دار اوہناں دا بعض ، بعضے نالوں دوجے مومناں تے مہاجراں نالوں بوہتا حق رکھدا اے،پر ایہہ پئی تسی اپنے سجناں نال کوئی نیکی کرنا چاہو، اوہ (حکم) کتاب وچ سدا توں لکھیا ہویا اے