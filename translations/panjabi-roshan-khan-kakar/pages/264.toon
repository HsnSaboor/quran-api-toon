quran[20]{c,v,t}:
  15,32,"فرمایا: اوئے ابلیسا! تینوں کیہہ اے پئی توں سجدہ کرن والیاں نال نئیں ہوندا؟"
  15,33,"اوہنے کہیا: میں ایسا نئیں پئی اک بشر نوں سجدہ کراں جہنوں تُوں مٹی وچوں پیدا کیتا جیہڑی سڑی گار چوں اے"
  15,34,"فرمایا: فیر ایہدے توں نکل جا، سو یقیناً توں مردود ایں i تے بیشک تیرے تے حساب دیہاڑے تیکر خاص لعنت اے"
  15,35,"اوہنے آکھیا: میریا ربّا! فیر مینوں دوبارہ زندہ کیتے جان والے دیہاڑے تیکر مہلت دے"
  15,36,"فرمایا: فیر بیشک توں مہلت دِتّے گیاں وچوں ایں"
  15,37,مِتھے ویلے)قیامت (دے دیہاڑے تیکر
  15,38,"اوہنے کہیا: میریا ربّا! ایس پاروں پئی تُوں مینوں گمراہ کر دتا ای میں ضرور اوہناں لئی زمین وچ (گناہ) سجا دیواں گا تے ضرور اوہناں ساریاں نوں پُٹھے راہے لانواں گا"
  15,39,تیرے اوہناں بندیاں سوا جیہڑے اوہناں وچوں چون ہون
  15,40,فرمایا ایہو ای رستہ میرے تیکر سدھا (پہنچدا) اے
  15,41,بیشک میرے بندے اوہناں تے تیرا کوئی غلبہ نئیں، پر گمراہواں وچوں جیہڑا تیرے پچھے ُٹریا
  15,42,تے بیشک اوہناں ساریاں دے وعدے دی تھاں یقیناً دوزخ اے
  15,43,اوہدے ست بوہے نیں، ہر بوہے لئی ایہناں (گمراہاں) وچوں وَنڈیا ہویا (وکھرا) حصہ اے
  15,44,بیشک متقی لوک باغاں تے چشمیاں وچ ہون گے
  15,45,آکھیا جاوے گا) تسی ایہناں وچ سلامتی نال بے خوف ہو کے داخل ہو جائو
  15,46,تے اسیں اوہناں دے سینیاں وچ جیہڑا کینہ ہووے گا کڈھ دیواں گے
  15,47,اوہ) تختاں تے آہمو ساہمنے (بیٹھے) بھراء بھراء ہون گے
  15,48,اوہناں نوں نہ اوتھے کوئی تھکاوٹ پہنچے گی تے نہ اوتھوں کڈھے جان گے
  15,49,اے نبی!) میرے بندیاں نوں خبر سنا دیؤ واقعی میں ای بخشن والا بوہت رحم والا آں
  15,50,تے واقعی میرا عذاب اوہی دردناک عذاب اے
  15,51,تے ایہناں نوں ابراہیم دے پروہنیاں(فرشتے) دی گل سنا دیو