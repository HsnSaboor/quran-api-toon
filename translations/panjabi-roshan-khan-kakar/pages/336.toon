quran[8]{c,v,t}:
  22,31,اللہ لئی یکسو مسلم ہو جاؤ اوہدے نال شرک کرن والے نہ ہوو، تے جیہڑا کوئی اللہ نال شریک بنائے گافیر اوہ واقعی جینویں اسمان توں ڈِگ پیاء، فیر اوہنوں جناور جھراٹ مار کے لے جان یا ہوا اڈا کے کسے دوراڈی تھاں جا سُٹے
  22,32,اوہی (حکم) اے، تے جیہڑا بندہ اللہ دے ناں وی شیواں دی تعظیم کرے، فیر بیشک اوہ (کم) دلاں د ے تقوے وچوں اے
  22,33,تہاڈے لئی ایہناں (چوپایاں)وچ اک متھے ویلے تیکر فیدے نیں، مڑ کے اوہناں حلال ہون دی تھاں پرانے گھر (بیت اللہ) دے کول جانا اے
  22,34,تے اسیں ہر امت لئی قربانی متھ دتی، تاں جے اوہ (حلال کرن ویلے) اوہناں پالتو چوپایاں تے جیہڑے اوس اوہناں نوں دتے اللہ دا ناں یاد کرن فیر (سمجھ لو) تہاڈا معبود اِکّو معبود اے، سو تسی اوہدے ای فرمانبردار ہو جائو، تے عاجزی کرن والیاں نوں خوشی دی خبر دسو
  22,35,اوہ لوک پئی جدوں اللہ دا ذکر کیتا جاندا اے تے اوہناں دے دل کمب جاندے نیں، تے اوہ جیہڑے صبر کرن والے نیں اوس (دکھ) اتے جیہڑا اوہناں نوں اَپڑے تے نماز قائم رکھن والے نیں، تے اسیں اوہناں نوں جو روزی پہنچائی اوہدے وچوں خرچ کردے نیں
  22,36,تے قربانی دے وڈھے جانور جنھاں نوں اسیں تہاڈے لئی اللہ دی نشانیاں چوں بنایا اے ، تہاڈے لئی اوہناں وچ اک خیر اے، سو جدوں (گوڈا بدھے) کھڑے ہون تے تسی اوہناں تے اللہ دا ناں یاد کرو، فیر جدوں اوہناں دے پاسے ڈِگ پین تے تسی اوس وچوں (گوشت) کھائو تے قناعت کرن والیاں نوں تے سوالی (محتاج) نوں وی کھواؤ، اُنجے اوہ اسیں تہاڈے وَس کر دتے تاں جے تسی شکر ادا کرو
  22,37,اللہ تیکر ایہناں دے گوشت ہر گز نئیں اپڑ دے تے نہ اوہناں دا لہو، تے پر اوہدے تیکر تہاڈا تقویٰ اپڑ دا ا ے، اُنجے اوہنے ایہناں (ڈنگراں) نوں تہاڈے وَس کر دتا تاں جے تسی اللہ دی وڈیائی (اللہ اکبر) بیان کرو اوس تے جو اوہنے تہانوں ہدایت دتی تے نیکی کرن والیاں نوں خوشخبری سنائو
  22,38,بیشک اللہ ایمان والیاں ولوں (دشمن توں) ڈھال بن دا اے، بیشک اللہ ہر وڈھے خیانتی ناشکرے نوں پسند نئیں کردا