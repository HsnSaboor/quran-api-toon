quran[8]{c,v,t}:
  16,35,"تے شرک کرن والیاں کہیا: جے اللہ چاوہندا تے اوہدے علاوہ نہ اسیں کسے شئے نوں پوجدے تے نہ ساڈے پیو دادے تے نہ اسیں اوہدے (حکم) توں وکھ کوئی شئے حرام ٹھہراندے اوسے طرحاں ای اوہناں لوکاں کیتا سی جیہڑے ایہناں توں پہلوں سن، فیر رسولاں ذمے کجھ نئیں کھول کے (پیغام) اَپڑا دین توں سوا؟"
  16,36,تے بلاشبہ یقیناً اسیں ہر امت وچ اک رسول گھلیا پئی اللہ دی عبادت کرو تے طاغوت توں بچو، فیر اوہناں وچوں کجھ نوں اللہ ہدایت دتّی، تے اوہناں وچوں کجھ تے گمراہی ثابت ہوگئی، سو تسی زمین وچ ٹُرو پھرو، فیر ویکھو (رسولاں نوں) جھٹلاؤن والیاں دی اخیر کینویں ہوئی؟
  16,37,"(اے نبی!) جے تہانوں ایہناں دی ہدایت دی حرص وی ہووے، فیر بیشک اللہ اوہنوں ہدایت نئیں دیندا جنہوں اوہ گمراہ کرے، تے نہ ایہناں دی کوئی مدد کرن والے نیں ["
  16,38,تے اوہناں بڑا زور لا کے اللہ دی قسم کھادی (پئی) جیہڑا مر جاندا اے اللہ اوہنوں دوبارہ نئیں اٹھالے گا۔ کیوں نئیں! ایہہ سچا وعدہ اوہدے ذمے اے تے پر بوہتے لوکیں نئیں جان دے
  16,39,تاں پئی اوہ اوہناں تے اوہدا نتارا کر دیوے جیہدے وچ ا وہ وکھرے سن، نالے کفر کرن والیاں نوں پتا لگ جاوے (پئی) واقعی اوہو ای جھوٹھے سن
  16,40,"جدوں اسیں کسے شئے دا ارادہ کر لیئے اوہدے لئی ساڈا صرف ایہہ قول ہوندا اے پئی اسیں اوہنوں آکھدے آں: ہوجا! فیر اوہ ہوجاندی اے"
  16,41,تے جنھاں مظلوم ہون توں مگروں اللہ دی خاطر ہجرت کیتی، اسیں اوہناں نوں دنیا وچ لازمی چنگا ٹکاناں دیواں گے، تے یقیناً آخرت دا ثواب سب توں وڈا اے۔ (افسوس)! کِتے اوہ جان دے ہوندے
  16,42,جنھاں صبر کیتا تے اوہ اپنے رب تے ای بھروسہ کردے نیں