quran[3]{c,v,t}:
  4,92,تے کسے مومن لئی روا نئیں پئی اوہ کسے مومن نوں قتل کرے پر غلطی نال، تے جیہڑا کسے مومن نوں غلطی نال قتل کر دیوے، فیر اوہدے تے اک مومن گردن دا آزاد کرنا تے دیت اوہدے ٹبر دے حوالے کرنا ایں سوائے پئی اوہ لوک صدقہ (معاف) کر دیون ، فیر جے اوہ( مقتول) تہاڈی دشمن قوم وچوں ہووے جدوں کہ اوہ آپ مومن ہووے فیر اک مومن گردن آزاد کرنا اے۔ تے جے اوہ ایہوجئی قوم وچوں ہووے تہاڈے وچکارتے اوہناں وچکار معاہدہ ہووے تاں دیت اوہدے گھر والیاں دے حوالے کرنا تے اک مومن گردن آزاد کرنا ہووے گا، فیر جیہڑا نہ جھلہے فیر اوہ دو مہینے لگاتار روزے رکھے، ایہہ (کفارہ) اللہ دی طرفوں توبہ (قبولن) اے۔ تے اللہ سدا جانن والا، بڑی حکمت والا اے
  4,93,تے جیہڑا بندہ کسے مومن نوں جان بُجھ کے قتل کرے تاں اوہدی سزا جہنم اے، اوہ اوہدے وچ ہمیش رہوے گا تے اوہدے تے اللہ غضبناک ہویا تے اوہنے اوہدے تے لعنت کیتی تے اوہدے لئی اوہنے وڈا عذاب تیار کیتا ہویا اے
  4,94,ایمان والیو! جدوں تسی اللہ دے رستے وچ نکلو تاں تحقیق کر لیا کرو، تے جیہڑا بندہ تہانوں سلام پیش کرے اوہنوںایہہ نہ آکھو پئی توں مومن نئیں، تسی دنیاوی حیاتی دا سامان چاہندے او، سو اللہ کول (تہاڈے لئی) چوکھیاں غنیمتاں نیں، پہلاں تسی وی انج دے ای سی، فیر اللہ نے تہاڈے تے احسان کیتا، سو تحقیق کرلیا کرو۔ بیشک تسی جیہڑے کم کردے او اللہ ہمیش اوہناں توں باخبر اے ?