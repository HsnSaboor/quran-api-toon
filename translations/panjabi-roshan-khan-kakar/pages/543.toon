quran[5]{c,v,t}:
  58,7,اے نبی!) بھلا تسی نئیں ویکھیا واقعی اللہ جان دا اے جو کجھ اسماناں وچ اے تے جو کجھ زمین وچ اے۔ تناں (بندیاں) دی کوئی کھسر پھسر نئیں ہوندی، پر اوہ اوہناں دا (اپنے علم نال) چوتھا ہوندا اے تے نہ پنجاں دی، پر اوہ اوہناں دا چھیواں ہوندا اے تے نہ ایہدے توں تھوڑے نہ بوہتے پر اوہ اوہناں دے نال ہوندا اے جِتھے کِتھے وی اوہ ہون فیر اوہ اوہناں نوں قیامت دیہاڑے جتلائے گا جیہڑے اوہناں عمل کیتے سن، بیشک اللہ نوں ہر شے دا خوب جانن والا اے
  58,8,"بھلا تسی اوہناں لوکاں نوں نیں ویکھیا جنھاں نوں کُھسر پُھسر کرن توں ڈکیا گیا، مڑ کے اوہ اوس چیز ول پرتدے نیں جیہدے توں اوہناں نوں ڈکیا گیا سی، تے اوہ آپس وچ گناہ تے زیادتی تے رسول دی نافرمانی دے مشورے کر دے ہین۔ تے جدوں اوہ تیرے کول آئوندے نیں تہانوں سلام آکھدے نیں جیس (کلمے) نال اللہ نے تہانوں سلام نئیں آکھیا، تے اوہ اپنے نفساں وچ کہندے نیں: اللہ سانوں ایس تے کیوں عذاب نئیں دیندا جو اسیں آکھنے آں؟ اوہناں لئی دوزخ کافی اے، اوہ اوہدے وچ سڑن گے، سو اوہ مندا ٹکاناں اے"
  58,9,ایمان لیائون والیو! جدوں تسی آپو وچ کُھسر پُھسر کرو، فیر گناہ تے زیادتی نالے رسول دی نافرمانی دیاں سرگوشیاں نہ کرو، تے تسی نیکی تے پرہیز گاری دیاں سرگوشیاں کرو، تے اللہ کولوں ڈرو جیہدے ول تہانوں اکٹھیاں کیتا جاوے گا
  58,10,بس ایہہ (بھیڑی) کُھسر پُھسر تے ہے ای شیطان وَلّوں، تاں جے اوہ ایمان لیائون والیاں نوں غم وچ پائے، حالاں اوہ اللہ دے حکم باہجھ اوہناں دا کجھ وگاڑ نئیں سکدا، تے لازم اے مومن فیر اللہ تے ای بھروسہ کرن
  58,11,ایمان لیائون والیو! جدوں تہانوں آکھیا جاوے پئی تسی مجلساں وچ کھلے کھلے ہو جائو ، فیر کُھل جایا کرو، اللہ تہانوں کھل دیوے گا، تے جدوں آکھیا جاوے اُٹھ کھلووُو تے اُٹھ کھڑیا کرو۔ تہاڈے وچوں جیہڑے ایمان لیائے نیں تے جنھاں نوں علم دتا گیا اے، اللہ اوہناں نوں درجیوں اچّا کرے گا، تے اللہ نوں پوری خبر اے جو تسی کم کر دے او