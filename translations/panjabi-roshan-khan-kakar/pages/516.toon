quran[7]{c,v,t}:
  49,5,تے جے واقعی اوہ صبر کر دے، اوہدں تیکر پئی تسی (خود) اوہناں ول نکلدے، ضرور اوہناں لئی بوہت چنگا ہوندا، تے اللہ بخشن والا، بوہت رحم والا اے
  49,6,ایمان لیائون والیو! جے کوئی فاسق تہاڈے کول کوئی خبر لے کے آوے فیر پُن چھان کر لیا کرو ایہہ نہ ہووے تسی کسے قوم نوں لاعلمی وچ وخت پا دیؤ فیر جو تسی کیتا اوہدے تے پچھتائوندے رہ جائو
  49,7,تے جان لَو! واقعی تہاڈے وچ اللہ دے رسول نیں، جے بوہت سارے کماں وچ اوہ تہاڈی مرضی کرے، لازمی تسی مشکل وچ پئے جائو، پر اللہ تہانوں ایمان دی حُب دتی، تے اوہنے اوہنوں تہاڈے دلاں دا گہنا بنا دتا اے، تے اوہنے کفر تے گناہ تے نافرمانی نوں تہاڈے لئی ناگوار بنا دتّا اے اوہی لوک ہدایت پاؤن والے نیں
  49,8,اللہ ولوں فضل تے (اوہدی) نعمت پاروں ، تے اللہ سب کجھ جانن والا، بڑی حکمت والا اے
  49,9,تے جے مومناں وچوں دو دِھر آپس وچ لڑ پَین فیر تسی اوہناں دونواں وچکار صلح کرا دیو، فیر جے (اوہناں) دونواں وچوں اک دِھر دو جے تے وادھا کرے، فیر تسی اوہدے نال لڑو جیہڑا وادھا کر دا اے، ایتھوں تیکر پئی اوہ اللہ دے حکم ول پرت آوے، فیر جے اوہ پرت آوے فیر اوہناں دونواں وچکار عدل (حق) نال صلح کروا دیو، تے تسی انصاف کرو، بیشک اللہ انصاف کرن والیاں نال حُب رکھدا اے
  49,10,بیشک سب مومن (آپس وچ) بھائی بھائی نیں سو اپنے دو بھائیاں وچکار صلح کروا دیو تے اللہ کولوں ڈرو تاں جے تہاڈے تے رحم کیتا جاوے
  49,11,ایمان لیائون والیو! کوئی جتھا کسے جتھے نال مذاخ نہ کرے، ہو سکدا اے پئی اوہ اوہناں نالوں چنگے ہوَن، تے نہ عورتاں (دوجیاں) عورتاں نال ہو سکدا اے پئی اوہ اوہناں نالوں چنگیاں ہوَن، تے تسی آپس وچ (اک دوجے تے) مہنے نہ دیو، تے اک دوجے نوں بھیڑیاں ناواں نال نہ سدو ایمان توں مگروں فاسق اکھوانا بھیڑا ناں ایں۔ تے جنھے توبہ نہ کیتی، فیر اوہو ای ظالم نیں