quran[7]{c,v,t}:
  18,28,تے اپنے آپ نوں اوہناں نال روکی رکھو جیہڑے پہلے تے پچھلے پہر اپنے رب نوں پکاردے نیں، اوہ اوہدی رضا چاہندے نیں تے تہاڈیاں اکھاں اوہناں ولّوں پھر نہ جان پئی تسی دنیا وی حیاتی دے ٹھاٹھ باٹھ چاہن لگ جائو تے اوس بندے دا آکھا نہ مننّا جیہدا دل اسیں اپنی یاد توں غافل کردِتّا، تے اوہ اپنی خواہش پچھے لگ گیا، تے اوہدا کم سدا حدوں لنگھیا ہویا اے
  18,29,"تے آکھ دیؤ: ایہہ حق تہاڈے رب دی طرفوں اے، فیر جیہڑا چاہوے سو ایمان لیاوے تے جیہڑا چاہوے سو انکار کرے، بیشک اساں ظالماں لئی ایس طرحاں دی اگ تیار کیتی ہوئی اے جیہدیاں قناتاں اونیاں نوں گھیر رکھیا اے تے جے اوہ پانی منگن گے تے اوہناں نوں تانبے دی پگھراند جیہا پانی دتا جاوے گا جیہڑا (اوہناں دے) بوتھے بُھن چھڈے گا کنّا بھیڑا پیون اے تے کنّی بھیڑی ٹھاہر اے"
  18,30,بیشک جیہڑے ایمان لیائے تے اوہناں نیک عمل کیتے بیشک اسیں اوہدا اجر ضائع نئیں کردے جنھےچنگی طراں کم کیتا
  18,31,اوہو ای لوک نیں جنھاں لئی ہمیشگی دے باغ نیں جنھاں دے ہیٹھ نہراں وگدیاں نیں، اوہدے وچ اوہناں نوں سونے دے کنگن پوائے جان گے تے اوہ مہین تے کمخواب دے ہرے لیڑے پَون گے، اوتھے تختاں تے تکیئے لائے ہوَن گے، کیا چنگا بدلہ اے تے سوہنی ٹھاہر اے!
  18,32,تے (اے نبیؑ!) ایہناں لئی دو بندیاں دی اک مثال بیان کرو، اسیں اوہناں وچوں اک لئی انگوراں دے دو باغ بنائے تے اوہناں دونواں نوں کھجوراں دی واڑ نال گھیر دتا تے اوہناں دونواں وچکار کھیتی رکھی
  18,33,دونواں باغاں اپنا پھل دتا، تے اوہدے وچوں کجھ وی گھٹ نہ کیتا تے اوہناں وچکار اسیں اک نہر وگائی
  18,34,تے اوہدے لئی ڈھیر سارا پھل سی فیر اوہ اپنے سنگی نوں آکھن لگا، جدوں کہ اوہدے نال گلاّںکر رہیا سی، میں تیرے نالوں مال وچ ودھ آں تے نفری وتوں (وی) بوہتی عزت والا آں