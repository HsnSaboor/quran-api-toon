quran[5]{c,v,t}:
  2,220,"دنیا تے آخرت وچ، تے اوہ تہاڈے کولوں یتیماں بارے پچھدے نیں، آکھ دیؤ: اوہناں لئی کجھ نہ کجھ سنوار دے رہنا چنگا اے تے جے تسی اوہناں نوں نال رلالو تاں اوہ تہاڈے بھراء ای نیں۔ تے اللہ وگاڑن والے نوں سنوارن والے توں جان دا اے۔ تے جے اللہ چائوہندا تے تہانوں سختی وچ پاء دیندا۔ بیشک اللہ سب تے غالب کمال حکمت والا اے"
  2,221,تے تسی مشرک عورتاں نال نکا ح نہ کرو ایتھوں تیکر پئی اوہ ایمان لے آئون، تے یقیناً مومن لونڈی(آزاد) مشرک عورت نالوں بہتر اے تے بھاویں اوہ تہانوں چنگی لگے، تے تسی (اپنی عورتاں) مشرک مرداں دے نکاحواں وچ نہ لیاؤ جدوں تیکر اوہ ایمان نہ لے آئون، تے یقیناً مومن غلام کسے مشرک (آدمی) نالوں بہتر اے بھانویں اوہ تہانوں چنگا ای لگے۔ اوہ (مشرک) دوزخ ول بلاندے نیں تے اللہ اپنے حکم نال جنت تے بخشش ول بلاندا اے۔ تے اوہ لوکاں لئی اپنیاں آیتاں کھول کے بیان کردا اے شاید اوہ نصیحت پھڑن
  2,222,"تے اوہ تہاڈے کولوں حیض بارے پُچھ دے نیں آکھ دیؤ: اوہ اک ناپاکی اے، سو تسی حیض وچ عورتاں کولوں پاسے رہو تے اوہناں نال قربت نہ کرو ایتھوں تیکر پئی اوہ پاک ہو لین۔ فیر جدوں اوہ غسل کر لین تاں اوہناں دے کول آئو جدھر دی اللہ نے حکم دتّا اے بیشک اللہ مڑ مڑ توبہ کر ن والیاں نوں پسند کردا اے تے پاک صاف رہن والیاں نوں پسند کردا اے"
  2,223,تہاڈیاں عورتاں تہاڈی کھیتی نیں سو تسی جینویں چاہو اپنی کھیتی وچ آئو۔ تے اپنے لئی (بھلیائی) اگے گھلو تے اللہ توں ڈرو۔ تے جان لؤ پئی تسی واقعی اوہنوں ملن والے او تے مومناں نوں بشارت دے دیو
  2,224,تے تسی اللہ نوں اپنیاں قسماں دا نشانہ نہ بنائو، ایہہ پئی تسی نیکی(نئیں) کرو گے، تے (نہ) گناہواں توں بچو گے، تے(نہ) لوکاں وچکار صلح کرائو گے تے اللہ سب کجھ سنن والا سب کجھ جانن والا اے