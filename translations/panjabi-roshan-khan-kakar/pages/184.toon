quran[9]{c,v,t}:
  8,53,اوہ ایس توں پئی واقعی اللہ کوئی نعمت نئیں بدلدا، جیہڑی اوہنے کسے قوم نوں بخشی ہووے، ایتھوں تیکر پئی اوہ (آپ) بدل دین جو اوہناں دے دلاں چ اے۔ تے واقعی اللہ سب کجھ سنن والا، سب کجھ جانن والا اے
  8,54,جینویں حال فرعون دی آل دا تے جیہڑے اوہناں توں پہلے سن، اوہناں اپنے رب دیاں آیتاں دا انکار کیتا فیر اسیں اوہناں نوں اوہناں دے گناہواں پاروں تباہ کر دتا، تے اسیں آل فرعون نوں ڈبو دتا۔ تے اوہ سبّھے ظالم سن
  8,55,بیشک سب (دھرتی تے) چلّن والیاں وچوں فسادی اللہ نیڑے اوہ نیں جنھاں کفر کیتا، سو اوہ ایمان نئیں لیائوندے
  8,56,اوہ جنھاں نال تسی معاہدہ کیتا، مڑ اوہ ہر واری اپنا عہد توڑ دیندے نیں تے اوہ ڈردے وی نئیں
  8,57,فیر جے کدی لڑائی وچ تیرے ہتھے چڑھن فیر اوہناں (دی ٹھکائی) دے نال اوہناں لوکاں نوں وی نٹھا دیؤ جیہڑے اوہناں دے پچھے ہوون، شاید اوہ نصیحت پھڑن
  8,58,تے جے تہانوں کسے قوم ولوں خیانت دا ڈر ہووے فیر برابری تے (اوہناں دا عہد) اوہناں ول سُٹ دیؤو۔ بیشک اللہ خیانت کرن والیاں نوں پسند نئیں کردا
  8,59,تے جنھاں کفر کیتا اوہ ایہہ گمان مت کرن پئی اوہ (ساڈے ہتھوں) نکل گئے نیں۔ بیشک اوہ اُکّا عاجز نئیں کر سکدے
  8,60,تے اوہناں (کافراں) لئی تُسی جنی واہ لگے طاقت (اسلحہ) تے بدّھے ہوئے گھوڑیاں دی تیاری رکھو جنھاں نال تُسی اللہ دے دشمناں تے اپنے دشمناں نوں تے اوہناں توں وکھ کجھ دوجیاں نوں ڈرائی رکھو گے جنھاں نوں تُسی نئیں جان دے اوہ اللہ اوہناں نوں جان دا اے تے تُسی اللہ دے رستے وچ جو شئے خرچ کرو گے تہاڈے ول اوہ پوری پوری پرتائی جاوے گی۔ تے تہاڈا حق نئیں ماریا جاوے گا
  8,61,تے (اے نبی!) جے اوہ صلح کرن ول جھکن فیر تُسی وی اوہناں ول مائل ہو جائو تے اللہ تے بھروسا رکھو، حقیقتاً اوہو ای سب کجھ سنن والا، وسیع علم والا اے