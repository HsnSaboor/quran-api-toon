quran[8]{c,v,t}:
  3,158,تے یقیناً جے تسی مر جائو یا قتل کیتے جائو لازماً تسی اللہ ول ای اکٹھے کیتے جائو گے
  3,159,فیر (اے نبی!) تسی اللہ ولوں مہربانی پاروں ای اوہناں لئی نرم ہوگئے او تے جے تسی تُند مزاج تے سنگدل ہوندے لازمی اوہ سارے تہاڈے دَوالیوں نَس جاندے، سو تسی اوہناں توں درگزر کرو تے اوہناں لئی بخشش منگو۔ تے اوہناں نال (ضروری)کم وچ مشورہ کرو فیر جدوں تسی پک کر لوُو فیر اللہ تے بھروسا کرو بیشک اللہ بھروسا کرن والیاں نوں پسند کردا اے
  3,160,جے اللہ تہاڈی مدد کرے فیر کوئی تہاڈے تے غالب نئیں آ سکدا تے جے اوہ تہانوں چھڈ دیوے فیر اوہ کیہڑا اے جیہڑا ایہدے مگروں تہاڈی مدد کر سکے؟ تے مومناں نوںفیر اللہ تے ای بھروسا کرنا لازم اے
  3,161,تے کسے نبی لئی ممکن نئیں پئی خیانت کرے تے جیہڑا خیانت کرے گا جو اوس خیانت کیتی قیامت دیہاڑے لے کے آوے گا، مڑکے ہر جی نوں اوہدی کمائی دا پورا (بدلہ) دتا جاوے گا تے اوہناں تے ظلم نئیں کیتا جاوے گا
  3,162,بھلا فیر جیہڑا بندہ اللہ دی رضا پچھے چلدا ہووے اوہدے ورگا اے جیہڑا اللہ توں ناراضگی لے کے پرتے ،تےاوہدا ٹکانا ں دوزخ اے؟ تے اوہ بڑی بھیڑی ٹھاہر اے
  3,163,اللہ کول اوہناں ساریاں دے(وَکھ وَکھ) درجے نیں تے اللہ اوہنوں خوب ویکھن والا اے اوہ جو عمل کردے نیں
  3,164,بلاشبہ یقیناً اللہ نے ایمان والیاں تے احسان کیتا جدوں اوہنے اوہناں وچ اوہناں دی ذاتوں اک رسول گھلیا، اوہ اوہناں تے اوہدیاں آیتاں پڑھدا اے تے اوہناں نوں پاک کردا تے اوہناں نوں کتاب (قرآن) تے حِکمت (حدیث) سکھائوندا اے تے بیشک اوہ ایس توں پہلے کُھلی گمراہی وچ سن
  3,165,تے کیہہ، جدوں (اُحد وچ) تہانوں اک مصیبت آن پئی بلاشبہ تسی ایہدے نالوں دُونی مصیبت بدر وچ پہنچا چکے تسی آکھن لگے ایہہ کِتھوں آ گئی؟ ۔ آکھ دیو ایہہ (مصیبت) تہاڈے اپنے ولّوں اے، بیشک اللہ ہرشئے اُتے خوب قادر اے