quran[7]{c,v,t}:
  60,12,اے نبی! جدوں تہاڈے کول مومنہ عورتاں آئون، اوہ تہاڈے نال بیعت کرن پئی اوہ اللہ دے نال کسے نوں شریک نہ کرن گئیاں، تے نہ چوری کرن گئیاں، تے نہ بد کاری کرن گئیاں، تے نہ اپنی اولاد نوں قتل کرن گئیاں تے نہ اوہ کوئی بہتان لیاؤن گئیاں جنھوں اوہ اپنے ہتھاں تے پیراں وچکار گھڑن گئیاں تے نہ کسے نیک کم وچ تہاڈی نافرمانی کرن گئیاں فیر تسی اوہناں کولوں بیعت لے لو، تے اوہناں لئی اللہ کولوں بخشش منگو، بیشک اللہ بخشن والا بوہت رحم والا اے
  60,13,ایمان والیو! تسی اوس قوم نال یاری نہ لائو جنھاں تے اللہ نے غضب (نازل) کیتا، اوہ آخرت(دی پیشی) کولوں بے آسے ہوچکے نیں، جینویں کافر لوک قبراں والیاں توں بے آسے ہو بیٹھے نیں
  61,1,اللہ دا پاک ہونا بیان کیتا ہر شے نے جیہڑی اسماناں وچ اے تے جیہڑی زمین وچ اے تے اوہو ای سب تے غالب بڑی حکمت والا اے
  61,2,ایمان والیو! تسی اوہ (گل) آکھدے کیوں جے جو تسی کردے نئیں؟
  61,3,اللہ دے ہاں وڈی نا پسند گل اے پئی تسی اوہ آکھو جو تسی کر دے نئیں
  61,4,بلاشبہ اللہ اوہناں لوکاں نوں پسند کردا اے جیہڑے اوہدی راہ وچ صف بنھ کے لڑ دے نیں جینویں اوہ اک مضبوط جڑی عمارت ہون
  61,5,"تے جدوں موسیٰ اپنی قوم نوں آکھیا: میریئے قومے! تسی مینوں کیوں ستاندے او؟ حالاں بلاشبہ تسی جان دے او پئی واقعی میں تہاڈے ول اللہ دا رسول آں، فیر جدوں اوہ ٹیڈِھے ہو گئے اللہ نے اوہناں دے دل ٹیڈھے کر دِتّے تے اللہ نافرمان قوم نوں ہدایت نئیں دیندا"