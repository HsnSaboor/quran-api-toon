quran[24]{c,v,t}:
  55,17,اوہ دونواں چڑھدیاں دا رب تے دونواں لہندیاں دا رب
  55,18,فیر تسی دونویں اپنے رب دیاں کیہڑی کیہڑی نعمتاں دا انکار کرو گے؟
  55,19,اوہنے دو سمندر (مٹھا کوڑا) بہائے جُڑویں
  55,20,دونواں دے وچکار اک روک اے، جس توں آگے نئیں ودھ دے
  55,21,فیر تسی دونویں اپنے رب دیاں کیہڑی کیہڑی نعمتاں دا انکار کرو گے؟
  55,22,اوہناں دونواں (سمندراں) وچوں موتی تے مرجان نکلدے نیں
  55,23,فیر تسی دونویں اپنے رب دیاں کیہڑی کیہڑی نعمتاں دا انکار کرو گے؟
  55,24,تے اوہدے ای اچے اچے بیڑے سمندر وچ جیہڑے پہاڑاں وانگر نیں
  55,25,فیر تسی دونویں اپنے رب دیاں کیہڑی کیہڑی نعمتاں دا انکار کرو گے؟
  55,26,ہر اک جو ایس (زمین) اتے وے، فنا ہوَن والا اے
  55,27,تے تیرے بڑی شان تے عزت والے رب دی وجاہت باقی رہوے گی
  55,28,فیر تسی دونویں اپنے رب دیاں کیہڑی کیہڑی نعمتاں دا انکار کرو گے؟
  55,29,جو کوئی وی اسماناں تے زمین وچ اے، اوہدے کولوں ای منگدا اے، اوہ ہر روز اک (نویں) شان وچ ہوندا اے
  55,30,فیر تسی دونویں اپنے رب دیاں کیہڑی کیہڑی نعمتاں دا انکار کرو گے؟
  55,31,دو بھارے ٹولیو ! (جن تے انسان!) بوہت چھیتی اسیں تہاڈے (حساب) لئی ویلے ہوواں گے
  55,32,فیر تسی دونویں اپنے رب دیاں کیہڑی کیہڑی نعمتاں دا انکار کرو گے؟
  55,33,اے جنّاں تے انساناں دی منڈلی! جے تسی اسماناں تے زمین دے بنّیاں وچوں نکل جان دی واہ رکھدے او فیر نکل جائو، کسے غلبے باہجھ تسی نکل نئیں سکدے
  55,34,فیر تسی دونویں اپنے رب دیاں کیہڑی کیہڑی نعمتاں دا انکار کرو گے؟
  55,35,تہاڈے دونواں اتے اگ دی لاٹ تے دھواں چھڈیا جاوے گا، فیر تسی اپنے آپ نوں بچا نئیں سکو گے
  55,36,فیر تسی دونویں اپنے رب دیاں کیہڑی کیہڑی نعمتاں دا انکار کرو گے؟
  55,37,فیر جدوں اسمان پھٹ جائیگا فیر لال میشے وانگ گلابی ہو جائے گا
  55,38,فیر تسی دونویں اپنے رب دیاں کیہڑی کیہڑی نعمتاں دا انکار کرو گے؟
  55,39,فیر اوس دیہاڑے کسے بندے نوں اوہدے گناہ بارے نئیں پچھیا جاوے گا تے نہ جناں نوں
  55,40,فیر تسی دونویں اپنے رب دیاں کیہڑی کیہڑی نعمتاں دا انکار کرو گے؟