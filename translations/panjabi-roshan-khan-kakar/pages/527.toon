quran[18]{c,v,t}:
  53,27,بیشک جیہڑے لوک آخرت تے ایمان نئیں لیائوندے یقیناً اوہ فرشتیاں دے ناں رکھدے نیں زنانے ناں
  53,28,تے اوہناں نوں ایہدا کوئی علم نئیں، اوہ نئیں پیروی کر دے پر گمان دی، تے بیشک گمان حق دے مقابلے چ کسے وی کمنئیں آئوندا
  53,29,سو (اے نبی!) اوہدے ولوںرخ پھیر لوؤ جیہڑا ساڈی یاد ولوں مونھ موڑدا اے تے جیہڑا دنیادی حیاتی سوا کجھ نئیں چائوہندا
  53,30,ایہہ علم چ اوہناں دی اخیر اے، بیشک تیرا رب اوہی بہتر جان دا اے کیہڑا اوہدی راہ توں بھٹک گیا، تے اوہی اوس نُوں بوہتا جان دا اے جنھے ہدایت پھڑی
  53,31,تے اللہ لئی اے جو کجھ اسماناں وچ تے جو کجھ زمین وچ اے تاں جے برائی کرن والیاں نوں اوہناں دے کیتے دا بدلہ دیوے تے نیکی کرن والیاں نوں بھلیائی نال بدلہ دیوے
  53,32,اوہ لوک جیہڑے وڈے گناہواں تے بے حیائی دے کماں توں بچدے نیں اِلّا کسے صغیرہ گناہ دے ، بیشک تیرا رب کھلی بخشش والا اے اوہ تہانوں ڈاہڈا جان دا اے جدوں اوہنے تہانوں دھرتی چوں پیدا کیتا تے جدوں تسی اپنیاں مانواں دے ڈھڈاں وچ نجمے (حمل) سی، سو تسی اپنے آپ دی پاکی دے دعوے نہ کرو، اوہ بوہتا جان دا اے کیہڑا بچ دا اے
  53,33,کیہہ فیر تسی اوہنوں ویکھیا جیہڑا پھر گیا
  53,34,تے اوہنے تھوڑا جیہا(مال) دتّا تے ڈک رکھیا
  53,35,بھلا اوہدے کول غیب دا علم اے سو اوہ (سبھّے کجھ) ویکھ رہیا اے؟
  53,36,کیہہ اوہنوں اوس (گل) دی خبر نئیں دتّی گئی جیہڑی موسیٰ دے صحیفیاں وچ اے ؟
  53,37,تے ابراہیم (دے صحیفیاں)وچ جنھے (عہد) نبھایا؟
  53,38,ایہہ پئی کوئی بھار چُکن والی (جان) کسے غیر دا بھار نئیں چکے گی
  53,39,تے ایہہ پئی انسان لئی بس اوہوای اے جہیدی اوہنے کوشش کیتی
  53,40,تے واقعی اوہدی کوشش اگے دیکھی جاوے گی
  53,41,مڑ کے اوہنوں اوہدا پورا پورا بدلہ دتّا جاوے گا
  53,42,تے واقعی تیرے رب ولّے ای اوڑک نوں پُجنا ایں
  53,43,تے واقعی اوہی ہساندا تے روَاندا اے
  53,44,تے واقعی اوہ، ای ماردا تے جواندا اے