quran[29]{c,v,t}:
  37,154,کیہہ ہوگیا اے تہانوں، تسی کیسا فیصلہ کردے او؟
  37,155,بھلا فیر تسی دھیان نئیں کردے؟
  37,156,یا تہاڈے کول کوئی واضح دلیل اے؟
  37,157,فیر تسی اپنی کتاب لے کے آئو جے تسی سچے او
  37,158,تے اوہناں اوس (اللہ) وچکار تے جنّاں وچکار وی رشتہ بنا دتا اے حالاں بیشک خود جنّاں جان لیا پئی بیشک اوہ (اللہ اگے) ضرور حاضر کیتے جان گے
  37,159,اللہ اوہناں( گلاں) توں پاک اے جو اوہ بیان کردے نیں
  37,160,سوائے اللہ دے مخلص بندیاں دے
  37,161,سو بیشک تسی تے جنھاں دی تسی عبادت کردے او
  37,162,تسی (کسے نوں) اوس توں دور نئیں ہٹا سکدے
  37,163,پر اوہنوں ای جیہڑا بھڑکدی اگ وچ وڑن والا اے
  37,164,تے نئیں ساڈے وچوں پر ہر اک دا متھیا مقام اے
  37,165,تے بیشک اسیں (اللہ اگے) یقیناً صفاں بنا کھلون والے آں
  37,166,تے بیشک اسیں یقیناً تسبیح کرن والے آں
  37,167,تے بیشک اوہ یقیناً کہندے ہوندے سن
  37,168,جے واقعی ساڈے کول اگلیاں دی کوئی نصیحت (کتاب) ہوندی
  37,169,اسیں لازمی اللہ دے مخلص بندے ہوندے
  37,170,سو اوہ ایس (قرآن) دے منکر ہوئے، فیر اگوں اوہ جان لین گے
  37,171,تے بلاشبہ یقیناً ساڈے گھلیاں گیاں بندیاں بارے ساڈی گل پہلاں طے ہو چکی اے
  37,172,بیشک اوہناں دی ای مدد کیتی جاوے گی
  37,173,تے بیشک ساڈا لشکر ضرور اوہی غلبہ پاوے گا
  37,174,سو اک ویلے تیکر تسی اوہناں کولوں منہ موڑ لؤ
  37,175,تے اوہناں نوں ویکھدے رہو فیر اگوں اوہ وی ویکھ لین گے
  37,176,بھلا فیر اوہ ساڈا عذاب چھیتی منگدے نیں؟
  37,177,فیر جدوں اوہ اوہناں دے ویہڑے وچ اُترے گا فیر ڈرائے گئے لوکاں دی سویر بوہت بھیڑی ہووے گی
  37,178,تے اوہناں کولوں اک ویلے تیکر منہ موڑ لو
  37,179,تے ویکھدے رہو، فیر اگوں اوہ وی ویکھ لین گے
  37,180,پاک اے تیرا رب، عزت دا مالک، اوہناں گلاں توں جیہڑیاں اوہ (مشرک) بیان کردے نیں
  37,181,تے (ساریاں) رسولاں تے سلام اے
  37,182,تے ساری تعریف اللہ رب العالمین دے واسطے ای اے