quran[7]{c,v,t}:
  5,114,"عیسیٰ ابن مریم نے عرض کیتی: اے اللہ! ساڈیا ربّا! ساڈے تے اسماناں توں دستر خوان اتار پئی اوہ ساڈے اگلیاں تے ساڈے پچھلیاں لئی عید بن جاوے، تے اوہ تیرے ولوں خاص نشانی ہووے، تے توں سانوں رزق دے، تے توں سب توں ودھیا رزق دین والا ایں"
  5,115,"اللہ نے فرمایا: بیشک میں اوہ تہاڈ ے تے اتارن والا آں، فیر ایس توں پچھے تہاڈے وچوں جیہڑا بندہ ناشکری کرے گا فیر میں بیشک اوہنوں عذاب دیواں گا ایسا عذاب ویسا عذاب، جہاناں وچ کسے ہور نُوں نئیں دیواں گا"
  5,116,"تے جدوں اللہ فرمائے گا: اے عیسیٰ ابن مریم! بھلا توں لوکاں نوں آکھیا سی اللہ نوں چھڈ مینوں تے میری ماں نوں دو معبود بنا لؤ؟ اوہ آکھے گا: توں پاک ایں، مینوں زیب نئیں میں اوہ گل آکھاں جیہدا مینوں حق نئیں۔ جے میں ایہہ گل آکھی ہووے تاں بلا شبہ توُں اوہنوں جان دا ایں۔ توں جان دا ایں جو کُجھ میرے جی وچ اے، تے میں اوہنوں نئیں جان دا جو کُجھ تیرے نفس وچ اے۔ بیشک توں ای سب غیباں دا جانن والا ایں"
  5,117,میں اوہناں نوں کُجھ نئیں سی آکھیا سوائے اوہدے جیہدا توں مینوں حکم دتّا سی، پئی تسی اللہ دی عبادت کرو (جیہڑا) میرا رب تے تہاڈا رب اے، تے میں اوہناں تے نگران سی جد تیکر میں اوہناں وچ رہیا، فیر جدوں توں مینوں چُک لیا، (بعد وچ) توں ای اوہناں تے نگہبان سی، تے توں ہر شئے تے گواہ ایں
  5,118,جے توں اوہناں نوں عذاب دیویں فیر بیشک اوہ تیرے بندے نیں، تے جے توں اوہناں نوں بخش دیویں فیر بیشک توں ای غالب بوہت حکمت والا ایں
  5,119,"اللہ فرمائے گا: ایہہ دیہاڑا اے پئی سچیاں نوں اوہناں دا سچ فیدہ دیوے گا، اوہناں لئی باغ نیں جنھاں ہیٹھ دی نہراں وگدیاں نیں۔ اوہ اوہناں وچ ہمیش ہمیش رہن والے نیں، اللہ اوہناں توں راضی ہویا تے اوہ اوہدے توں راضی ہوئے، اوہ ای بوہت وڈی کامیابی اے"
  5,120,اللہ واسطے ای اے اسماناں تے زمین دی بادشاہی تے جو اوہناں وچ اے، تے اوہی ہر شے تے خوب قادر اے