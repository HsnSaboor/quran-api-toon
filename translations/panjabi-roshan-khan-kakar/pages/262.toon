quran[15]{c,v,t}:
  15,1,الف لام را - ایہہ (اسمانی) کتاب تے واضح قرآن دیاں آیتاں نیں
  15,2,کدے جنہاں کفر کیتا چاہن گے پئی کاش اوہ مسلمان ہوندے
  15,3,اے نبیؑ!) چھڈو اوہناں نوں، اوہ کھان (پیون) تے فیدہ چُکن، تے (جھوٹھی) تاہنگ وچ رُجھے رہن، فیر کدے اوہ جان لین گے
  15,4,تے نئیں اسیں کِسے وستی نوں تباہ کیتا پر اوہدے لئی متھی ہوئی اک لِکھت سی
  15,5,کوئی امت اپنی اجل تَوں نہ اگے لَنگھ دی اے تے نہ ای اوہ پچھے رہ سکدے نیں
  15,6,"تے اوہناں کہیا: شخصا! جہدے تے ایہہ ذکر (قرآن) اتاریا گیا اے بیشک تُوں یقیناً دیوانہ ایں"
  15,7,توں ساڈے کول فرشتے کیوں نئیں لَے کے آؤندا جے تُوں سچیاں چوں ایں؟
  15,8,نئیں اسیں اتار دے فرشتے پر حق نال تے تد اوہناں نوں ڈِھل نئیں ملدی
  15,9,بیشک اسیں ای ایہہ ذکر نازل کیتا اے تے بیشک اسیں ضرور ایہدے محافظ آں
  15,10,تے بلاشبہ یقیناً تیرے توں پہلے اسیں اگلیاں لوکاں دے ٹولیاں وچ رسول گھل ہٹے آں
  15,11,تے اوہناں کول کوئی رسول نئیں آیا سی پر اوہ اوہد ے نال ٹھٹھے کردے سن
  15,12,اسیں ایسے طرح ای (گل) مجرماں دے دلاں وچ رچن دینے آں
  15,13,اوہ ایس تے ایمان نئیں لیاؤندے تے بلاشبہ ایہو اگلیاں دا طریقہ لنگیا اے
  15,14,تے بھانویں اسیں اوہناں تے اسمان دا اک پٹ وی کھول دیئے، اوہ سارا دن اوہدے تے چڑھدے رہن
  15,15,اوہ لازمی ایہو ای کہن گے بیشک ساڈیاں اکھیاں بنھ دتیاں گئیاں نیں، سگوں اساں لوکاں تے جادو کیتا گیا اے