quran[13]{c,v,t}:
  42,32,تے اوہدی ای نشانیاں وچوں سمندر وچ چلن والے بیڑے نیں پہاڑاں وانگر
  42,33,جے اوہ چاہوے تے ہوا نوں ٹھہرا دیوے، فیر اوہ اوہدی سطح تے تھائیں کھلو رہن۔ بیشک ایہدے وچ ضرور نشانیاں نیں ہر اوس لئی جیہڑا بڑا صابر تے شکرکرن والا اے
  42,34,یا اوہناں بیڑیاں نوں تباہ کردیوے اوہناں (سواراں) دیاں کرتوتاں توں تے بوہتیاں توں اوہ درگزر کردا اے
  42,35,نالے اوہ لوک جان لین جیہڑے ساڈیاں آیتاں وچ جھگڑدے نیں پئی اوہناں لئی بھجن دی کوئی تھاں نئیں
  42,36,سو تہانوں جیہڑی شئے دتی گئی اے تاں اوہ دنیادی حیاتی دی معمولی ورتوں اے، تے جو کجھ اللہ کول اے اوہ اوہناں لئی کِتے چنگا تے باقی رہن والا اے جیہڑے ایمان لیائے تے اپنے رب تے ای بھروسا کردے نیں
  42,37,تے اوہ لوک جیہڑے وڈے گناہواں تے بے حیائی دے کماں توں بچدے نیں، تے جدوں وی غصّے چ آون تے اوہ معاف کر دیندے نیں
  42,38,تے اوہ لوک جنھاں اپنے رب دا فرمان قبولیا تے نماز قائم رکھی، تے اوہناں دا کم آپو وچ صلاحواں نال اے، تے اسیں اوہناں نوں جو روزی پہنچائی اے اوہ اوہدے وچوں خرچ کردے نیں
  42,39,تے اوہ لوک پئی جدوں اوہناں تے زیادتی ہووے اوہ سب بدلہ لیندے نیں
  42,40,تے کسے بریائی دا بدلہ اوہدے جنہی اک بریائی اے، فیر جیہڑا معاف کردیوے تے اصلاح کرلَوے فیر اوہدا اجر اللہ ذمّے اے، بیشک اوہ ظالماں نوں پسند نئیں کردا
  42,41,تے جیہڑا اپنے اُپر ظلم ہوَن توں پچھے بدلہ لَوے فیر اوہناں لوکاں اُتے کوئی (ملامت دی) راہ نئیں
  42,42,(پُچھن دی) راہ تے بیشک اوہناں تے وے جیہڑے لوکاں تے ظلم کردے تے زمین وچ ناحق دھکے شاہی کردے نیں، اوہ نیں جنھاں لئی دردناک عذاب اے
  42,43,تے یقیناً جیہڑا صبر کرے تے معاف کر دیوے بیشک اوہ یقیناً ہمت والے کمّاں وچوں اے
  42,44,"تے جنھوں اللہ گمراہ کر دیوے فیر اوہدے مگروں اوہدا کوئی مددگار نئیں، تے تسی ظالماں نوں ویکھو گے پئی جدوں اوہ عذاب ویکھن گے کہن گے: بھلا پچھاں پرتن دی کوئی راہ ہے وے؟"