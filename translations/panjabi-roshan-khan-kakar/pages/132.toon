quran[9]{c,v,t}:
  6,36,قبولدے صرف اوہ نیں جیہڑے سُندے وی نیں، تے جیہڑے مُردہ (دل) نیں، اللہ اوہناں نوں اٹھاوے گا مڑ کے اوہ اوہدے ول ای پرتائے جان گے
  6,37,"تے کہندے نیں: ایس (نبی) تے اوہدے رب ولّوں کوئی نشانی کیوں نئیں اتری؟ آکھ دیؤ: بیشک اللہ ایس تے قادر اے پئی کوئی (وڈی) نشانی اتارے تے پر لوکاں وچوں بوہتے نئیں جان دے"
  6,38,تے نہ زمین تے چلن والا کوئی جاندار تے نہ اپنے دونواں پراں نال اڈدا کوئی پرندہ، پر سب تہاڈے وانگرٹولے نیں ، اساں کتاب وچ کسے شئے دی کسر نئیں چھڈی مڑکے اوہ سب اپنے رب ول اکٹھے کیتے جان گے
  6,39,تے جنھاں ساڈیاں آیتاں نوں جھٹلایا اوہ ڈورے تے گونگے ہنیریاں وچ نیں، اللہ جنھوں چاہوے راہوں بھُلا دیندا اے تے جنھوں چاہوے اوہ سدھے راہ تے کر دیوے
  6,40,"(اے نبی!) آکھ دیؤ: بھلا تسی ویکھیا جے تہاڈے تے اللہ دا عذاب آجاوے یا تہاڈے تے قیامت آجاوے (تے سوچو) بھلا تسی غیر اللہ نوں سدّو گے جے تسی سچے او؟"
  6,41,(نئیں) سگوں تسی صرف اوہنوں ای پکارو گے، فیر جے اوہ چاہوے تے اوہ (بلا) دور کر دیوے گا جیس ول تسی اوہنوں پکارو گے، تے اوہناں نوں تسی بُھل جائو گے جنھاں نوں شریک بناندے سو
  6,42,تے بلاشبہ یقیناً اساں تہاڈے توں پہلوں کئی امتاں ول رسول گھلے فیر اساں اوہناں (امتاں) نوں تنگی تے دکھ وچ پھڑیا خورے اوہ عاجزی کرن
  6,43,فیرجدوں اوہناں تے ساڈا عذاب آیا تے اوہناں عاجزی کیوں نہ کیتی؟ تے پر اوہناں دے دل پتھر ہو گئے تے شیطان نے اوہناں لئی سجا دِتا جو اوہ کرتب کر دے سن
  6,44,فیر جدوں اوہناں بھلا دتی جیہڑی نصیحت اوہناں نوں کیتی گئی سی فیر اسیں اوہناں تے ہر شئے دے در کھول دِتّے ایتھوں تیکر پئی جو اوہناں نوں مِلیا جد اوہدے تے اوہ خوش ہو گئے اسیں اوہناں نوں اچانک پھڑ لیا، فیر اوہ سب بے آسے ہو گئے