quran[23]{c,v,t}:
  26,184,تے اوس (اللہ) کولوں ڈرو، جنھے تہانوں پیدا کیتا تے اگلیاں دی اُمت نوں وی
  26,185,"اوہناں کہیا: توں بس اوہناں وچوں ایں جنھاں لوکاں تے جادو کیتا گیا اے"
  26,186,تے نئیں توں پر ساڈے ورگا بشر ای، تے اسیں تینوں ضرور جھوٹھیاں وچوں گمان کردے آں
  26,187,فیر ساڈے تے اسمان دا کوئی ٹوٹا سٹ دے جے توں سچّیاں وچوں ایں
  26,188,"شعیب) آکھیا: میرا رب چنگی طرحاں جان دا اے جیہڑے تسی کرتبّ کردے او"
  26,189,فیر اوہناں اوہنوں جھٹلایا، فیر اوہناں ساریاں نوں پرچھانویں والے دن دے عذاب آن پھڑیا، حقیقتاً اوہ بوہت وڈے دِن دا عذاب سی
  26,190,بیشک ایہدے وچ یقیناً اک نشانی اے، تے اوہناں وچوں اکثر ایمان لیائون والے نئیں سن
  26,191,تے بیشک تیرا رب، یقیناً اوہی سب تے غالب بوہت رحم والا اے
  26,192,تے بیشک ایہہ (قرآن) یقیناً رب العالمین دا اتاریا ہویا اے
  26,193,امانت دار فرشتے (جبریل)نے ایہنوں اتاریا اے
  26,194,تیرے دِل تے، تاں جے تسی ڈراؤن والیاں وچوں ہوئو
  26,195,واضح عربی زبان وچ
  26,196,تے بیشک اوہ (قرآن دا ذکر) اگلے لوکاں دیاں کتاباں وچ وی اے
  26,197,تے کیہہ اوہناں لئی ایہہ اک نشانی (بتھیری) نئیں، پئی بنی اسرائیل دے عالم ایس نوں جان دے نیں
  26,198,تے جے اسیں ایس نوں عجمیاں چوں کِسے تے نازل کردے
  26,199,تاں اوہ ایس نوں اوہناں تے پڑھدا فیر وی) اوہ ایہدے تے ایمان نہ لیائوندے
  26,200,اُنجے اسیں ایس (انکار) نوں مجرماں دے دلاں چ پرو دتا اے
  26,201,اوہ ایہدے تے ایمان نئیں لیائون لگے ایتھوں تیکر پئی اوہ دردناک عذاب ویکھ لَین
  26,202,فیر اوہ اوہناں تے اچانک آن ڈگے گا جدوں کہ اوہناںنوں چت چیتا نہ ہو سی
  26,203,"فیر اوہ کہن گے: بھلا اسیں (کجھ) ڈھل دتے جاساں"
  26,204,کیہہ اوہ فیر ساڈا عذاب ای چھیتی منگ رہے نیں؟
  26,205,بھلا تسی ویکھیا! جے اسیں اوہناں نوں کئی ورہے کھان ہنڈان نوں دیئے
  26,206,مڑ کے اوہ اوہناں تے آجاوے جیہدا اوہناں نُوں وعدہ دتا جا رہیا سی