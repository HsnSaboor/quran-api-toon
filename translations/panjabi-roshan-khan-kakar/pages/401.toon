quran[7]{c,v,t}:
  29,39,تے قارون، تے فرعون ،تے ہامان نوں وی، تے بلاشبہ یقیناً اوہناں کول موسیٰ کھلیاں نشانیاں لے کے آیا، فیر وی اوہ زمین وچ متکبر ہوئے، تے اوہ بچ نکلن والے نئیں سن
  29,40,فیر ہر اک نوںاساں اوہدے گناہ وچ پھڑیا، فیر اوہناں وچوں کجھ تے اوہ سن جنھاں تے اساں پتھراں والی ہنیری گھلّی، تے اوہناں وچوں کجھ اوہ سن جنھاں نوں چانگر آن پھڑیا، تے اوہناں وچوں کجھ اوہ سن جنھاں نوں اساں زمین وچ دھسا دتّا، تے اوہناں وچوں کجھ اوہ سن جنھاں نوں اساں ڈبو دتّا، تے اللہ ایسا نئیں سی پئی اوہناں تے ظلم کرے سگوں اوہ آپ ای اپنے تے ظلم کر دے سن
  29,41,اوہناں دی مثال، جنھاں اللہ توں اَڈ ہور کارساز بنا رکھے نیں، مکڑی دی مثال ورگی اے (پئی) اوہنے اک گھر(جالا) بنایا، حالاں بیشک گھراں وچوں سب توں بودا یقیناً مکڑی دا گھر اے، افسوس کِتے! اوہ جان دے ہوندے
  29,42,بیشک اللہ جان دا اے اوہنوں جنھوں اوہ اللہ نوں چھڈ کے فریاد کر دے نیں تے اوہ سبھناں تے غالب ، بڑی حکمت والا اے
  29,43,تے اوہ تشبیہاں اسیں لوکاں (نوں سمجھان) لئی بیان کر دے آں، تے اوہناں نوں نئیں سمجھدے پر علم والے ای
  29,44,اللہ نے زمین تے اسمان حق نال پیدا کیتے نیں، بیشک اوہدے وچ مومناں لئی ضرور اک نشانی اے
  29,45,اے نبی! تلاوت کر جو کتاب چوں تیرے ول وحی کیتی گئی اے، تے نماز قائم رکھ، بیشک نماز بے حیائی تے بھیڑے کماں توں روکدی اے، تے یقیناً اللہ دا ذکر سب توں وڈا اے، تے اللہ جان دا اے جو تسی کردے او