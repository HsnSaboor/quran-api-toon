quran[8]{c,v,t}:
  11,38,"تے اوہ کشتی بناندا رہیا، تے جدوں وی اوہدی قوم دے وڈیرے اوہدے کولوں لنگھدے اوہ اوہنوں ٹھٹھے کردے، (نوح) آکھیا: جے تسی (اج) ساڈے نال ٹھٹھے کردے او فیر بیشک اسیں وی تہاڈے نال ٹھٹھے کراں گے جینویں تسی ٹھٹھے کردے او"
  11,39,یر تہانوں اگاں پتا لگ جاوے گا پئی کیس تے آئوندا اے انج دا عذاب جیہڑا اوہنوں خوار کر دیوے گا نالے کیس تے (آخرت وچ) دائمی عذاب لتھے گا
  11,40,"ایتھوں تیکرپئی جدوں ساڈا حکم آگیا تے تندور اُبل پیا، اساں آکھیا: چاہڑ لَے ایس (کشتی) وچ ہر جنس دا اک جوڑا، دونویں (نر تے مادہ) تے اپنے گھرو الیاں نوں، سوائے اوہدے جیہدے تے پہلے (ہلاکت دا) حکم ہو ہٹیا، تے اوہناں نوں وی جیہڑے ایمان لیاء چکے نیں، تے اوہدے نال ایمان نئیں سی لیائے پر بوہت تھوڑے"
  11,41,"تے (نوح) آکھیا: ایس وچ چڑھ جاؤ، اللہ دے ناں نال ایہدا چلنا تے ایہدا ٹھہرنا اے ۔ بیشک میرا رب یقیناً بخشن والا، بوہت رحم والا اے"
  11,42,تے اوہ اوہناں نوں لے کے وانگ پہاڑاں ٹھاٹھاں وچدی ٹردی جاندی سی تے نوح نے اپنے پتر نوں اواز دتی ، تے اوہ وکھری تھاں سی ، میرے بچڑے ! توں (وی) ساڈے نال چڑھ بیٹھ تے کافراں نال نہ ہو
  11,43,"اوہ کہن لگا: میں ہُنے کسے پہاڑ ول پناہ لواں گا، اوہ مَینوں پانی توں بچا لوے گا۔ (نوح) آکھیا: اَج اللہ دے امر توں کوئی بچان والا نئیں، پر جیہدے تے او رحم فرماوے۔ تے دونواں وچکار لہر آگئی، فیر اوہ غرق ہویاں چوں ہو گیا"
  11,44,"تے کہیا گیا: اے زمین! اپنا پانی نِگل لے تے اے اسمان ! تھم جا ، تے پانی اتر گیا، تے قصہ نبیڑ دتّا گیا، تے (کشتی) جودی (پہاڑ) تے جا کھلوتی ، تے گل اُڈی : ظالم قوم لئی پھٹکار"
  11,45,"تے نوح نے اپنے رب نوں پکاریا ، فیر اوہنے آکھیا: میریا ربّا! بیشک میرا پُتر میرے گھردیاںچوں اے، تے بیشک تیرا وعدہ سچّا اے تے تُوں سارے حاکماں دا ( وڈا) حاکم ایں"