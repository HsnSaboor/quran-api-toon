quran[3]{c,v,t}:
  5,3,حرام کیتا گیا تہاڈے لئی مردار تے لہو، تے سور دا گوشت تے اوہ جیہڑاغیر اللہ لئی مشہور کیتا جائے تے گلا گھُٹ کے مرن والا، تے سَٹ لگیاں مویا، تے اُتّوں ڈِگ کے مویا، تے سِنگ دی ٹکر کھا کے مویا تے اوہ جانور وی جنھوں درندہ کھا جان سوائے اوہدے جنھوں تسی (جیوندا) حلال کر لؤ، تے اوہ (جانور) جیہڑا آستانے تے حلال کیتا گیا تے ایہہ پئی تسی فال دے تیراں نال قسمت دا پتا لائو، اوہ سارے گناہ نیں۔ اج اوہ لوک جنھاں انکار کیتا تہاڈے دین توں ناامید ہو گئے، سو تسی اوہناں کولوں نہ ڈرو، تے میرے کولوں ای ڈرو، اج میں تہاڈے لئی تہاڈا دین مکمل کردتا، تے تہاڈے تے اپنی نعمت پوری کردتی، تے تہاڈے لئی اسلام دین دے طور پسند کرلیا، فیر جیہڑا بندہ بھکھ وچ بے وَس ہوجاوے جدوں کہ اوہ گناہ ول جھکن والا نہ ہووے (مویا ڈنگر کھا لوے)، تاں بیشک اللہ بوہت بخشن والا، بوہت رحم والا اے
  5,4,(لوک) تیرے کولوں پچھدے نیں پئی اوہناں لئی کی حلال کیتا گیا وے؟ آکھ دیؤ! تہاڈے لئی ساریاں پاک شیواں حلال کیتیاں گئیاں نیں۔ نالے شکاری جانور (دا شکار) جیہڑے تسی سدھائے، شکاری بناندے او، اللہ تہانوں جو سکھایا اوہدے وچوں تسی اوہناں نوں سکھائوندے او، سو کھاؤ جیس شکار نوں اوہ تہاڈے لئی ڈک رکھن ، تے اوہدے تے اللہ دا ناں (تکبیر) پڑھو تے اللہ کولوں ڈردے رہؤ، بیشک اللہ حساب(لین)نوں کاہلااے
  5,5,اج تہاڈے لئی پاک شیواں حلال کیتیاں گئیاں نیں تے کتاب والیاں دا کھانا تہاڈے لئی حلال اے، تے تہاڈا کھانا اوہناں لئی حلال اے، تے پارسا مومن عورتاں، تے اوہناں لوکاں دیاں پارسا عورتاں وی، جنھاں نوں تہاڈے توں پہلوں کتاب دتی گئی(حلال نیں)، جدوں اوہناں نوں اوہناں دے مہر دے دیؤ، تے اوہناں نال ویاہ کرن والے ہووؤ جنسی تسکین والے نہ ہووؤ تے نہ گُجی آشنائی پالن والے ہووؤ، تے جیہڑا ایمان توں منکر ہو جائے تاں بلاشبہ اوہدا عمل اوگت گیا تے اوہ آخرت وچ گھاٹا پائون والیاں چوں ہووے گا