quran[16]{c,v,t}:
  43,74,بیشک مجرم لوک جہنم دے عذاب وچ ہمیش رہن گے
  43,75,اوہناں توں اوہ (عذاب) ہولا نئیں پوے گا، تے اوہ اوہدے وچ بے آسے ہون گے
  43,76,تے اسیں اوہناں تے ظلم نئیں کیتا سگوں اوہ خود ای ظالم سن
  43,77,"تے اوہ (دروغے نوں) سدّن گے: اوئے مالک! تیرا رب ساڈا خاتمہ کردے، اوہ آکھے گا: بیشک تسی تے سدَا (ایتھے) ٹھہر ن والے او"
  43,78,بلاشبہ یقیناً اسیں تہاڈے کول حق لیائے سی، پر تہاڈے چوں بوہتے نوں حق ناپسند کر دے سن
  43,79,بھلا اوہناں (مشرکاں) کوئی متا پکایا اے فیر بیشک اسیں وی متّا پکائون والے آں
  43,80,یاں اوگمان کردے نیں پئی واقعی اسیں اوہناں دے بھیت تے سرگوشیاں نئیں سُندے۔ کیوں نئیں! تے ساڈے گھلّے ہوئے (فرشتے) اوہناں کول ای لکھدے رہندے نیں
  43,81,(اے نبی!) تسی فرمادیؤ، جے رحمٰن دی کوئی اولاد ہوندی فیر سب توں پہلوں میں ای (اوہدی) عبادت کرن والا آں
  43,82,پاک اے اسماناں تے زمین دا رب جیہڑا عرش دا رب اے اوہناں گلاں توں جیہڑیاں اوہ بیان کردے نیں
  43,83,سو ایہناں نوں چھڈو، بحثاں کرن تے کھیڈ تماشے وچ لگے رہن، ایتھوں تیکر اپنے اوس دیہاڑے نوںجا مِلن جہدا اوہناں نوں وعدہ دتا جاندا اے .
  43,84,تے اوہو ای جیہڑا اسمان تے معبود تے دھرتی وچ وی معبود اے۔ تے اوہ بڑی حکمت والا سب کجھ جانن والا اے
  43,85,تے ا وہ بوہت برکت والا اے جہدے لئی بادشاہت اے اسماناں تے زمین دی تے جو کجھ اوہناں دونواں وچکار اے، تے اوہدے کول ای قیامت دا علم اے، تے تسی اوسے ول ای موڑے جاؤ گے
  43,86,تے جنھاں نوں اوہ اوہدے سوا پکار دے نیں، سفارش دا اختیار نئیں رکھدے، سوائے اوہناں دے جنھے حق دی گواہی دتی، تے اوہ جان دے نیں
  43,87,"تے یقیناً جے تسی ایہناں نوں پچھو پئی ایہناں نوں کس نے پیدا کیتا۔ اوہ ضرور کہن گے: اللہ نے! فیر ایہہ کدھر پھیرے جاندے نیں؟"
  43,88,قسم اے رسول دےقول ’میریا ربا‘ کہن دی بیشک ایہہ قوم ایمان لیائون والی نئیں
  43,89,سو تسی ایہناں توں درگزری کرو تے کہو سلام اے، فیر اگوں ایہناں نوں پتا لگ جاوے گا