quran[7]{c,v,t}:
  2,70,"اوہناں کہیا: ساڈے واسطے اپنے رب توں دعا کر اوہ سانوں واضح کرے اوہ کِدّاں دی اے؟ بیشک گانواں ساڈے تے اک دوجی دے مشابہ ہو گئیاں نیں۔ تے یقیناً جے اللہ چاہیا، اسیں لازمی راہے پین والے آں"
  2,71,"(موسیٰ) آکھیا: بناشک اوہ فرماندا اے بلاشبہ اوہ گاں نہ ہالی ہووے پئی زمین واہوے تے نہ ای کھیتی نوں پانی دیندی (کھووئے وگی) ہووے پوری ڈھاری اوہدے وچ کوئی نشان نہ ہووے۔ اوہناں کہیا: ہن لیاندی اے توں حقّی گل۔ فیر اوہناں اوہنوں ذبح کر دتّا تے لگدا نئیں سی اوہ (ذبح) کردے"
  2,72,تے جدوں تُسی اک جی نوں قتل کر دتّا فیر تُسی اوہدے پاروں جھگڑن لگ پئے تے اللہ اوہنوں کڈّن والا سی جو تسی لکائوندے سو
  2,73,فیر اسیں آکھیا! تسی ایس (گاں) دا کوئی ٹوٹا اوہنوں مارو، ایسے طرحاں ای اللہ مُردیاں نوں زندہ کردا اے تے تہانوں اپنی نشانیاں وکھاندا اے تاں جے تہانوں سمجھ آوے
  2,74,مڑکے اس توں بعد تہاڈے دِل سخت ہوگئے فیر اوہ پتھراں وانگر نیں یا ایس توں وی سخت تے بیشک کجھ پتھر یقیناً اجہئے وی نیں پئی اوہناں وچوں ضرور نہراں وگ پیندیاں نیں تے بیشک اوہناں وچوں کجھ اجہے نیں جیہڑے یقیناً پاٹ جاندے نیں تاں اوہناں وچوں پانی نکلدا اے تے بیشک اوہناں وچوں کُجھ اوہ نیں جیہڑے اللہ دے خوف توں یقیناً ڈگ پیندے نیں تے اللہ اوہدے توں ہرگز غافل نئیں جو تسی عمل کر دے او
  2,75,(مومنو!) کیہہ فیر تسی طمع رکھدے او پئی اوہ تہاڈے لئی ایمان لے آؤن گے؟ حالاں بلاشبہ اوہناں وچوں سدا توں اک ٹولہ ایہو جہیا رہیا اے (پئی) اوہ اللہ دا کلام سُندے نیں مڑکے اوہنوں سمجھن توں بعد اوہنوںبدل دیندے نیں تے اوہ سب جان دے وی ہوندے نیں
  2,76,تے جدوں اوہناں نوں ملدے نیں جیہڑے ایمان لیائے کہندے نیں اسیں وی ایمان لے آئے تے جدوں اک دوجے نوںا کلّیاں ملدے نیں تے (آپس وچ) کہندے نیں۔ کیہہ تُسی اوہناں نوں اوہ خبراں دسیندے او جیہڑیاں اللہ نے تہاڈے تے کھولیاں نیں تاں لئی اوہ تہاڈے رب کول اوس نال تہاڈے (تے )حجت لیائون کیہہ فیر تسی سمجھ دے نئیں؟