quran[13]{c,v,t}:
  21,45,"آکھ دیؤ: میں تے تہانوں بس وحی نال ڈراؤنا آں، تے بولے پکار نئیں سُندے جد اوہ ڈرائے جاندے نیں"
  21,46,"تے لاز ماً جے اوہناں نوں تیرے رب دے عذاب دا اک جھونکا وی اپڑ جاوے اوہ ضرور کہن گے: ہائے ساڈی کم بختی! بیشک اسیں ای ظالم سی"
  21,47,تے اسیں قیامت دے دیہاڑے عدل دے ترازو رکھاں گے فیر کسے بندے نال ذرا ناانصافی نئیں ہووے گی تے جے رائی دے دانے برابر وی (عمل) ہووے گا اسیں اوہنوں لے آواں گے تے حساب لین لئی اسیں بتھیرے آں
  21,48,تے بلاشبہ یقیناً اساں موسیٰ تے ہارون نوں فرقان تے چانن دتا تے متقیاں لئی یاد آوری (نصیحت)
  21,49,جیہڑے اپنے رب کولوں بن ویکھے ڈردے نیں تے اوہ سب قیامت توں وی کمبدے نیں
  21,50,تے ایہہ برکت والا قرآن اے جنھوں اسیں نازل کیتا اے، کیہہ فیر تسی سب ایہدے ای منکر او؟
  21,51,تے بلاشبہ یقیناً اسیں ابراہیم نوں پہلوں ای اوہدی سوجھل دتی سی تے اسیں اوہنوں خوب جانن والے سی
  21,52,"جدوں اوہنے اپنے پیؤ تے اپنی قوم نوں آکھیا: ایہہ کیہہ مورتیاں نیں جنھاں تے تسی مجاور بنے بیٹھے او؟"
  21,53,"اوہ کہن لگے: اسیں اپنے پیؤ دادے نوں ایہناں دی ای پوجا کردیاں ویکھیا"
  21,54,"اوس (ابراہیم) آکھیا: بلاشبہ یقیناً تسی تے تہاڈے پیو دادے کھلی گمراہی وچ (پئے ) سی"
  21,55,"اوہناں کہیا: بھلا توں ساڈے کول حق لیایا ایں یا توں بکھیڑے کرن والیاں چوں ایں؟"
  21,56,"(ابراہیم) آکھیا: سگوں تہاڈا رب اسماناں تے زمین دا رب اے جنھے اوہناں نوں پاڑ کے بنایا تے میں اوہدے تے (ساہمنے) گواہی دین والیاں وچوں آں"
  21,57,تے اللہ دی سونہہ پئی! میں لازمی تہاڈے بتاں نال اک چکر چلاواں گا تہاڈے پٹھ پھیر کے مڑ جان مگروں