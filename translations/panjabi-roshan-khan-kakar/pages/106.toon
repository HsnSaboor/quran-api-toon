quran[3]{c,v,t}:
  4,176,"اے نبی!) لوک تہاڈے کولوں فتویٰ پچھدے نیں، کہہ دیؤ: اللہ تہانوں کلالہ بارے فتویٰ دیندا اے، جے کوئی بندہ مر جاوے جیہدی اولاد نہ ہووے تے اوہدی اک بھین ہووے فیر اوہدے لئی جو اوس چھڈیا ادھا (حصہ) اے، تے اوہ (بھرا) اوہدا (بھین مرن تے) وارث ہووے گا، جے بھین دی اولاد نہ ہووے، فیر جے بھیناں دو ہووَن فیر اوہناں دونواں لئی اوہدے وچوں جو چھڈ گیا دوتہائی اے، تے جے کئی بھرا (بھین) ، مرد تے عورتاں (وارث) ہوون فیر مرد دا( حصہ) دوزنانہ حصے برابر ہووے گا، اللہ تہاڈے لئی کھول کے بیان کردا اے، متاں تسی بھٹک جاؤ، تے اللہ ہر شئے نوں خوب جانن والا اے"
  5,1,اے اے ایمان والیو! (اپنے) قرار نبھاؤ، تہاڈے لئی چرنےمویشی حلال کیتے گئے نیں، سوائے اوہناں دے جیہڑے تہانوں پڑھ سنائے جان گے ، شکارنوں حلال نہ جانو جدکہ تسی احرام دی حالت وچ ہؤو تے، بیشک اللہ جو چاہندا اے فیصلہ فرماندا اے
  5,2,ایمان والیو! تسی اللہ دی علامتاں نوں بے حرمت نہ کرو، تے نہ حرمت والے مہینے، تے نہ حرم دی قربانی نوں تے نہ گانیاں (والےڈنگراں) نوں، تے حرمت والے گھر دا قصدکرن والیاں پئی اپنے رب دا فضل تے اوہدی خوشنودی لبھدے نیں۔ تے جدوں تسی احرام کھول دیؤ فیر شکار کرو، تے کسے قوم دا ویر اوہناں تہانوں مسجدِ حرام توں ڈک دتا سی تہانوں ایس گل تےنہ چکے پئی تسی حدوں ٹپو، تے تسی نیکی تے تقوے(کماں وچ) اک دوجے دی مدد کرو، تے گناہ تے زیادتی اتے اک دوجے دی مدد نہ کرو، تے اللہ کولوں ڈرو، بیشک اللہ بدلے دا بوہت سخت اے