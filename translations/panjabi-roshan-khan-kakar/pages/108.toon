quran[4]{c,v,t}:
  5,6,ایمان والیو! جد تسی نماز نوں اٹھو فیر اپنے منہ تے اپنے ہتھ کُہنیاں تیکر دھو لیا کرو تے اپنے سراں دا مسح کرو تے اپنے پیراں نوں گٹیاں تیکر (دھولو) تے جے تسی جنبی او فیر (چنگی طرحاں) غسل کر لو، تے جے تسی بیمار او یا کسے سفر تے او یا تہاڈے وچوں کوئی حاجت توں آیا ہووے یا تسی عورتاں نال صحبت کیتی ہووے، فیر تہانوں پانی نہ ملے فیر(وضو دی جگہ) پاک مٹی نال تیمم کر لؤ، سو اوہدے چوں اپنے منہ تے ہتھاں تے مسح کر لؤو، اللہ نئیں چاہندا پئی تہاڈے تے کوئی تنگی رکھے، تے سگوں اوہ چاہندا اے پئی تہانوں پاک کر دیوے، تے تہاڈے تے اپنی نعمت پوری کرے تاں جے تسی شکر گذار ہوؤ
  5,7,"تے اپنے اُتے اللہ دے احسان نوں یاد کرو، تے اوہدا عہد وی جیہدے نال اوس تہانوں پکیاں کیتاسی، جدوںتسی آکھیا: ’اـسیں سنیا تے اسیں منّ لیا‘ تے اللہ کولوں ڈرو، بیشک اللہ سینیاں دے بھیت خوب جان دا اے"
  5,8,ایمان والیو! تسی اللہ دی خاطر انصاف نال گواہی دینوالے نگران بن جاؤ، تے کسے قوم دی ویر تہانوں ایس گل تے آمادہ نہ کرے پئی تسی عدل نہ کرو، عدل کرو، اوہی گل تقوے دے بوہت نیڑے وے، تے اللہ کولوں ڈرو، بیشک اللہ نوں پوری خبر اے جو تسی عمل کر دے او
  5,9,اللہ نے اوہناں نال وعدہ کیتا اے جیہڑے ایمان لیائے تے اوہناں نیک عمل کیتے اوہناں لئی وڈی بخشش تے وڈا اجر اے