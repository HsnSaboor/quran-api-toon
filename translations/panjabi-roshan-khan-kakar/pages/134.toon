quran[7]{c,v,t}:
  6,53,"تے اسیں انج ای لوکاں وچوں بعض نوں بعض راہیں فتنہ بنایا اے، تاں جے اوہ (اوہناں نوں ویکھ کے) آکھن: بھلا ساڈے وچوں ایہو ای لوک نیں جنھاں تے اللہ نے احسان کیتا اے؟ بھلا اللہ اپنے شکر گزار بندیاں دا بوہتا جانن والا نئیں"
  6,54,تے جدوں اوہ لوک تہاڈے کول آئون جیہڑے ساڈیاں آیتاں تے ایمان رکھدے نیں تاں آکھو تہاڈے تے سلامتی ہووے، تہاڈے رب نے مہربانی نوں اپنے ذمے واجب کر لیا اے، واقعی تہاڈے وچوںجیہڑا بندہ جہالت نال بریائی کرے مڑ ایس توں پچھے توبہ کر لئے تے اصلاح کر لوّے فیرواقعی اوہ بخشن والا، بوہت رحم والا اے
  6,55,تے اسیں انج ای آیتاں کھول کے بیان کردے آں تاں جے مُجرماں دا رستہ بالکل ظاہر یو جاوے
  6,56,"(اے نبی!) آکھ دیؤ: بیشک مینوں منع کیتا گیا اے پئی میں اوہناں دی عبادت کراں جنھاں کول تسی اللہ نوں چھڈ کے فریاد کردے او، آکھ دیؤ: میں تہاڈیاں خواہشاں پچھے نئیں ٹُر دا، بلاشبہ تد میں گمراہ ہو جاواں ، تے میں ہدایت پائون والیاں وچ نہ رہواں گا"
  6,57,"آکھ دیؤ: بیشک میں اپنے رب ولوّں واضح دلیل تے آں، تے تسی ایس دا انکا ر کر دتا اے او، میرے وس اوہ شئے نئیں جس دی تہانوں سوڑ اے، فیصلہ نئیں پر اللہ دے وس، اوہ حق فرماندا اے، تے اوہ سب توں چنگا حکم لاگو کرن والا اے"
  6,58,"آکھ دیؤ: واقعی جے میرے وس اوہ شئے ہوندی جس دی تہانوں شتابی اے ضرور میرے وچکار تے تہاڈے وچکار معاملہ نبڑ جاندا، تے اللہ ظالماں نوں خوب جان دا اے"
  6,59,تے اوہدے ای کول غیب دیاں کنجیاں نیں، اوہناں نوں اوہدے سوا کوئی نئیں جان دا، تے اوہ جان دا اے جو کُجھ خشکی تے سمندر وچ اے، تے کوئی پتّا وی نئیں جھڑداہر اوہ اوہنوں جان دا اے، تے نہ زمین دے ہنیریاں وچ کوئی دانہ تے نہ کوئی گلی تے نہ کوئی سُکی (شئے) ایہو پر اوہ روشن کتاب وچ درج اے