quran[14]{c,v,t}:
  21,11,تے اسیں کنّیاں ای وَستیاں تباہ کر کے رکھ دتّیاں جیہڑیاں ظالم سن، تے اوہناں توں مگروں اسیں کئی دوجیاں قوماں نوں پروان کیتا
  21,12,فیر جدوں اوہناں ساڈے عذاب نوں محسوس کیتا جدے اوہ سب اوتھوں نسّن لگ پئے
  21,13,تسی نہ نسّو، تے پرت جاؤ جنھاں وچ تہانوں خوشحالی دتی گئی سی تے اپنیاں گھراں ول، تاں جے تہاڈے کولوں پچھیا جاوے
  21,14,"وہ کہن لگے: ہائے ساڈی کم بختی! بیشک اسیں ای ظالم سی"
  21,15,فیر اوہناں دی اوہ پکار نہ ہٹی ایتھے تیکر اسیں اوہناں نوں کٹے ہوئے بجھے (سواہ) ہوئے کر دتا
  21,16,تے اسیں اسمان تے زمین نوں تے جو کُجھ اوہناں دونواں دے وچکار اے کھیڈ دیاں نئیں بنایا
  21,17,جے اسیں کوئی کھیڈ بنانا چاہندے تے ضرور اوہنوں اپنے کول بنا لیندے جے اسیں کرن والے ہوندے
  21,18,بلکاں اسیں حق نوں باطل تے وگاہ مار دے آں تے اوہ اوہدی مِنجھ کڈھ دیندا اے فیر اک دم اوہ (باطل) مِٹن والا ہوجاندا اے تے تہاڈے لئی ایہناں گلاں کارن بربادی اے جیہڑیاں تسی (اللہ بارے) بیان کردے او
  21,19,تے اوہدے ای نیں جو کوئی اسماناں تے زمین وچ، تے جیہڑے (فرشتے) اوہدے کول نیں اوہ اوہدی عبادت توں متکبّر نئیں ہوندے تے نہ اوہ تھکدے نیں
  21,20,اوہ رات تے دن اوہدی پاکی بولدے دم نئیں لیندے
  21,21,کیہہ اوہناں دھرتی وچوں معبود بنا لئے نیں جیہڑے (مُردے) اُٹھا دین گے؟
  21,22,جے ایہناں دونواں (زمین تے اسمان) وچ اللہ دے سوا کئی خدا ہوندے تے ضرور( ایہہ) دونویں وگڑ جاندے سو اللہ، عرش دا رب ایہناں گلاں توں پاک اے جیہڑیاں اوہ (مشرک) بیان کردے نیں
  21,23,اوہ جو کُجھ کرے اوہدے کولوں پچھیا نئیں جاندا، تے ایہناں سبھناں کولوں پُچھ ہووے گی
  21,24,"کیہہ اوہناں اوس (اللہ) توں وکھ ہور معبود بنا لئے نیں؟ آکھ دیؤ: تسی اپنی دلیل لیاؤ، ایہو اوہناں دی نصیحت اے جیہڑے میرے نال نیں تے اوہناں دی وی جیہڑے میرے توں پہلاں سن سگوں اوہناں چوں بوہتے حق دا علم نئیں رکھدے، سو اوہ مونھ پھیرن والے نیں"