quran[9]{c,v,t}:
  12,44,"اوہناں کہیا: (ایہہ) گڑ بڑ خواب نیں تے اسیں(انج دے) خواباں دی تعبیر بالکل جانن والے نئیں"
  12,45,"تے اوہ جیہدی دونواں (قیدیاں) وچوں جان بچی سی اوہنوں چِر پچھوں (یوسف) یاد آیا، کہندا : میں تہانوں ایہدی تعبیر دساں گا، سو مَینوں گھلّو"
  12,46,"اوہنے کہیا:) یوسفا او سچیارے! سانوں تعبیر دسو پئی ست موٹیاں گانواں نیں جنھاں نوں ست لِسیاں گانواں کھارہیاں نیں، تے ست ہرے سٹے نیں تے دوجے سُکے ، تاں جے میں لوکاں وَل پَرتاں خورے اوہ جان لَین"
  12,47,"یوسف) آکھیا: تُسی ست ورہے تیکر لگا تار کھیتی کروگے، فیر تسی جیہڑی (فصل) وَڈّو فیر اوہنوں اوہدیاں سٹیاں وچ ای رہن دیؤ، سوائے تھوڑی جہئی جس چوں تسی کھالو"
  12,48,مڑ کے اوہدے مگروں ست ورہے بوہت اوکھے آؤن گے، اوہ کھا جان گے جیہڑا تسی اوہناں لئی پہلاں سانبھیا ہووے گا، سوائے تھوڑا جہنوں تسی (بیج) بچایا ہووے گا
  12,49,مڑ کے اوس (کال) توں مگروں اک سال آوے گا، جہیدے وچ لوکاں لئی چوکھا مینہ ورھے گا تے اوہ رس نچوڑن گے
  12,50,"تے بادشاہ آکھیا: اوہنوں تسی میرے کول لَے کے آؤ، فیر جدوں اوس کول اوہ قاصد پجیا اوس آکھیا: توں اپنے مالک (شاہِ مصر) وَل مڑ جا تے اوہدے کولوں پچھ پئی اوہناں عورتاں دا کیہہ حال اے جنھاں اپنے ہتھ وڈھ لئے سن۔ بیشک میرا رب اوہناں دا چلِتّر ڈاہڈا جان دا اے"
  12,51,"بادشاہ) پچھیا: تہاڈا معاملہ کیہہ سی جدوں تسی یوسف نوں اوہدے نفس توں پھسلانا چاہیا؟ اوہناں آکھیا: اللہ دی پناہ سانوں اوہدے چ کسے بریائی دا علم نئیں۔ عزیز (مصر) دی عورت آکھیا: ہن حق نترکے سامنے آگیا اے، میں ای اوہنوں اوہدے نفس توں ورغلایا سی تے حقیقتاً اوہ ضرور سچیاں وچوں اے"
  12,52,"(یوسف آکھیا:) اوہ (تفتیش) تاں پئی اوہ (عزیز) جان لَوے پئی واقعی میں در پردہ اوہدی خیانت نئیں سی کیتی، نالے واقعی اللہ خیانت کرن والیاں دے چِلتّرتے راہ نئیں کھولدا"