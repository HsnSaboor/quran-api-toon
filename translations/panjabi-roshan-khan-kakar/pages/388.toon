quran[7]{c,v,t}:
  28,22,"تے جدوں اوہنے مدین یاترا نوں رخ کیتا (تاں) آکھیا: امید اے پئی میرا رب مینوں سدھی راہ ول ہدایت دیوے گا"
  28,23,"تے جدوں اوہ مدین دے پانی (کھوہ) تے اپڑیا تے اوہدے تے اوہنے لوکاں دا اک ہجوم ویکھیا، اوہ ( ڈنگراں نوں) پانی پلارہے سن، تے اوہناں توں اک پاسے دو عورتاں ڈٹھیاں دونویں (اپنے جانور) ہٹا رہیاں نیں، (موسی) آکھیا: تہاڈا دونواں دا کیہہ معاملہ اے؟ اوہناں دونواں آکھیا: اسیں پانی نئیں پلاندیاں، جدوں تیکر چھیڑو (اپنے جانور) پچھاں (نہ )لے جان، تے ساڈا پیؤ بڑا بڈھڑا اے"
  28,24,"فیر اوہنے اوہناں دونواں واسطے پانی پلایا، مڑ کے پرت کے چھاں ول آیا، فیر آکھیا: میریا سوہنیا ربّا! بیشک توں میرے ول جیہڑی خیر اتاریں، اوہدا محتاج آں"
  28,25,"فیر اوہناں دونواں وچوں اک (کُڑی) بڑی حیا نال ٹر دی ہوئی اوہدے کول آئی، کہندی: بیشک میرے اباجی تینوں بلائوندے نیں تاں جے اوہ تینوں اوہدا بدلہ دین جو توں ساڈی خاطر پانی پلایا اے، فیر جدوں موسیٰ اوہدے کول آیا تے اوہنوں سارا واقعہ بیان کیتا اوہنے آکھیا: توں ڈر نہ، توں ظالم لوکاں کولوں چھٹکارا پاء لیا اے"
  28,26,"اوہناں دونواں وچوں اک(کُڑی) کہیا: ابّاجی! ایہنوں اجرت تے رکھ لوئو، بیشک سب توں بہتر، جنھوں تسی اجرت تے رکھنا چاہو، اوہو ای اے جیہڑا ہمت والا، امانت دار اے"
  28,27,"اوہنے آکھیا: بیشک میں چاہنا آں پئی اپنیاں ایہناں دونواں دھّیاں وچوں اک نوں تیرے نال ویاہ دیاں ایس (مہر) تے پئی توں اَٹھ ور ہے میرا اجری بن کے رہیں فیرجے توں دس ورہے پورے کریں تے اوہ تیرے ولّوں اے ، تے میں نئیں چاہندا پئی تینوں کھیچل چ پاواں، ان شاء اللہ توں لازمی مینوں نیکاں وچوں ویکھیں گا"
  28,28,"(موسیٰ) آکھیا: اوہ گل میرے وچکار تے تیرے وچکار (طے) اے، جیہڑی وی میں اوہناں دو مدتّاں وچوں پوری کر لواں فیر میرے تے کوئی مطالبہ نئیں ، تے جو کجھ اسیں آکھ رہے آںاوہدے تے اللہ دا ذمہ اے"