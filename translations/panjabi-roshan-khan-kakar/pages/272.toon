quran[12]{c,v,t}:
  16,43,تے نئیں گھلّے اسیںتیرے توں پہلاں وی (پیغمبر) مرداں سوا ، اسیں اوہناں ول وحی کردے سی، سو (مکّے والیو) ذکر والیاں کولوں پُچھ لو جے تہانوں (سِرے توں) علم نئیں
  16,44,روشن دلیلاں تے کتاباں نال (گھلیا سی)، تے تیرے تے (اے نبی) اسیں ذکر (نصیحت ) نازل کیتا تاں جے تسی لوکاں ساہمنے (حدیث راہیں)کھول کے دسّو جو کجھ اوہناں ول نازل کیتا گیا، تے شاید اوہ وی سوچ وچار کرن
  16,45,یہہ فیر جیہڑے بھیڑیاں چالاں چلدے سی ایس توں بے خوف نیں پئی اللہ اوہناں نوں دھرتی وچ دھسا دیوے یا اوہناں تے (اوس پاسیوں) عذاب لے آوے جتھوں اوہناں نوں چِت چیتا نہ ہووے
  16,46,یا اوہناں نوںچلدیاں پھردیاں ای پھڑ لوے فیر، اوہ سب اوہنوں ہرگز عاجز کرن والے نئیں
  16,47,یا اوہناں اندر خوف پاکے پھڑ لوے، فیر یقیناًتہاڈا رب بڑا شفقت والا، بوہت رحم والا اے
  16,48,تے بھلا ایہہ لوک اللہ دی پیدا کیتی ہوئی کسے شئے نوں نئیں ویکھدے پئی (کینویں) اوہدے پرچھاویں اللہ نوں سجدہ کردیاں ہویاں سجے تے کھبے پاسیاں ول ڈھلدے نیں، ایس حالیں پئی اوہ عاجز ہوندےنیں
  16,49,تے اللہ نوں سجدہ کر دے نیں جو اسماناں وچ تے جو زمین وچ نیں، کوئی وی چلن والا ہوئے تے فرشتے وی، تے اوہ متکبّر وی نئیں ہوندے
  16,50,اوہ اپنے رب کولوں جیہڑا اوہناں دے اُپر اے ڈردے نیں، تے اوہی کردے نیں جو اوہناں نوں حکم دتا جاندار اے
  16,51,تے اللہ نے فرمایا تسی دو دو معبود نہ پھڑو، بیشک اوہ کلاّ معبود اے، سو میرے کولوں ای تسی خوف کھائو
  16,52,ے اوہدا ای اے جو کجھ اسماناں تے زمین وچ اے، تے اوہدی ای عبادت ہمیش اے۔ بھلا فیر تسی غیر اللہ کولوں ڈردے او؟
  16,53,ے تہاڈے کول جیہڑی وی نعمت اے سو اللہ دی طرفوں اے، مڑ کے جدوں تہانوں کوئی تکلیف اپڑ دی اے فیر اوہدے اگے ای تسی گڑ گڑاندے او
  16,54,مڑ کے جدوں اوہ تہاڈے توں تکلیف ہٹا دیندا ایجَدے تہاڈے وچوں اک گروہ اپنے رب نال شریک ٹھہران لگدا اے