quran[7]{c,v,t}:
  9,87,اوہ ایس گل تے راضی ہوگئے پئی پچھے رہن والِیاں (عورتاں) نال ہو جان اوہناں دے دلاں تے مہر لا دتی گئی اے ،سو اوہ سب نئیں سمجھدے
  9,88,پر رسول تے اوہ لوک جیہڑے اوہدے نال ایمان لیائے، اوہناں اپنے مالاں تے اپنیاں جاناں نال جہاد کیتا، تے اوہناں ای لوکاں لئی بھلیائیاں نیں تے اوہ ای سب فلاح پاون والے نیں
  9,89,اللہ نے اوہناں لئی اجیہے باغ تیار کیتے ہوئے نیں جنھاں ہیٹھوں نہراں وگدیاں نیں اوہ اوہناں وچ سدا ای رہن والے، اوہی وڈی کامیابی اے
  9,90,تے گنواراں وچوں بہانے باز آئے تاں جے اوہناں نوں اجازت دتی جاوے، تے اوہ بیٹھےرہے جنھاں اللہ تے اوہدے رسول نال جھوٹھ بولیا، اینہاں وچوں جنھاں کفر کیتا چھیتی اوہناں نوں دردناک عذاب پہنچے گا
  9,91,کوئی گناہ نئیں کمزوراں تے نہ بیماراں اُتے، تے نہ جنھاں نوں کوئی شئے نئیں لبھدی جیہڑی خرچن، اوہناں تے (پچھے رہن وچ) جدوں اوہ اللہ تے اوہدے رسول نال خیر خواہی کرن۔ بھلیائی کرن والیاں تے (اعتراض دا)کو ئی رستہ نئیں،تے اللہ بخشن والا، بے حد رحم والا اے
  9,92,تے نہ ا وہناں تے جیہڑے تہاڈے کول آئے پئی تُسی اوہناں نوں سواری دیؤ (تے) تسی آکھیا پئی میں کوئی شئے نئیں جھَلدا جس تے تہانوں سوار کراں تے اوہ ایس حال وچ پرت گئے پئی اوہناں دیاں اکھاں چوں اتھرو ڈُل رہے سن ایس غم توں پئی اوہناں نوں نئیں لبھدا جو خرچن
  9,93,گرفت بس اوہناں تے وے جیہڑے تہاڈے کولوں رخصت منگدے نیں، حالاں اوہ مالدار نیں۔ اوہ ایس تے راضی ہوگئے پئی پچھے ( گھریں) رہن والِیاں نال ہو جان تے اللہ نے اوہناں دے دِلاں اُتے مہرلا دتی، سو اوہ جان دے ای نئیں