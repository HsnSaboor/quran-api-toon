quran[4]{c,v,t}:
  5,14,"تےاوہناں کولوں جنھاں کہیا: بیشک اسیں نصاریٰ آں، اوہناں کولوں اسیں اوہناں دا پکا عہد لیا فیر جیس دی اوہناں نوں تاکید کیتی گئی سی، اوہدااک حصہ اوہ بھل گئےفیر اسیں روزقیامت تیکر اوہناں وچکار وَیر تے بغض پا دتا، تے اللہ اگوں اوہناں نوں جتا دیوے گا جو اوہ کاراگریاں کر دے رہے"
  5,15,او کتاب والیو! بلاشبہ تہاڈے کول ساڈا رسول آ گیا اے، اوہ تہاڈے لئی بوہت ساریاں ایہوجہیاں گلاں ظاہر کردا اے جیہڑیاں تسی کتاب چوں لُکاندے ہوندے سو ، تے بوہتاں توں درگزر کر جاندا اے، بلاشبہ یقینا تہاڈے کول اللہ ولوں اک نور تے واضح کتاب (قرآن) آ گئی اے
  5,16,جیس نال اللہ اوہناں لوکاں نوںسلامتی دے رستے وکھاندا اے جیہڑے اوہدی رضا پچھے چلن تے اوہناں نوں اپنے حکم نال ہنیریاں وچوں روشنی ول کڈھدا اے تے سدھے رستے ول رہنمائی کردا اے
  5,17,"بلاشبہ یقینا اوہ کافر ہو گئے جنھاں کہیا بیشک اللہ اوہی مسیح ابن ِمریم اے۔ (اے نبی!) آکھ دیؤ: فیر کیہڑا اختیار رکھدا اے اللہ اگے کُجھ وی جے اوہ مسیح ابن مریم نوں تے اوہدی ماں تے دھرتی والیاں سب نوں مارن دا ارادہ کر لوّے؟ تے اللہ کول ای اے اسماناں تے زمین دی بادشاہی تے جو کُجھ اوہناں دونواں وچکار اے اوہ جو چاہندا پیدا کردا اے تے اللہ ہر شئے تے پوری طرحاں قادر اے"