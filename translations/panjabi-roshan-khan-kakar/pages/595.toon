quran[29]{c,v,t}:
  91,1,قسم اے سورج دی تے اوہدی دُھپ دی
  91,2,تے چند دی جدوں اوہ اوہدے پچھے آوند اے
  91,3,تے دن دی جدوں اوہ اوہنوں (سورج نوں)ظاہر کر دیوے
  91,4,تے رات دی جدوں اوہ اوہنوں ڈھک لیندی اے
  91,5,تے اسمان دی تے اوہ ہستی جنھے اوہنوں بنایا
  91,6,تے زمین دی تے اوہ (ہستی) جنھے اوہنوں وچھایا
  91,7,تے ہر نفس دی تے اوس (ہستی) دی جنھے اوہنوں ٹھیک کیتا
  91,8,فیر اوہنوں اوہدی نافرمانی تے اوہدا تقویٰ الہام کیتا
  91,9,بلاشبہ اوہ مراد نوں پہنچ گیا جنھے اوہنوں پاک کیتا
  91,10,تے بلاشبہ محتاج ہویا جنھے اوہنوں (خاک وچ) لبیڑیا
  91,11,قوم )ثمود نے اپنی سرکشی توں (صالح نوں) جھٹلایا
  91,12,جدوں اُٹھ کھڑا ہویا اوس دا وڈا بدبخت
  91,13,فیر اوہناں نوں اللہ دے رسول نے آکھیا پئی اللہ دی اونٹھنی تے اوہدے پین دی واری (دا خیال رکھنا)
  91,14,فیر اوہناں اوہنوں جھٹلایا تے اوہدیاں کُھچاں کپ دتّیاں فیر اوہناں دا رب اُوہناں دے گناہ پاروں اوہناں تے غضبناک ہویا۔ فیر اوس (بستی) نوں برابر کر چھڈیا
  91,15,تے اوہ اوس دے انجام کولوں نئیں ڈر دا
  92,1,۔قسم اے رات دی جدوں کج لوے
  92,2,تے دن دی جدوں چانن کرے
  92,3,تے اوہدی جو اوس نر تے مادہ پیدا کیتے
  92,4,بیشک تہاڈی بَھج نس ضرور وکھ وکھ اے
  92,5,فیر پر جنھے (اللہ دی راہے) دتّا تے (نافرمانی توں) ڈردا رہیا
  92,6,تے اوہنے سب توں چنگی گل نوں سچ منیا
  92,7,فیر اسیں چھیتی اوہدے لئی فراخی دا رستہ اسان کر دیاں گے
  92,8,تے رہیا جنھے بُخل کیتا تے بے پروا رہیا
  92,9,تے اوہنے سب توں چنگی گل دا انکار کیتا
  92,10,فیر اسیں اوہدے لئی چھیتی اوکھی راہ دی سہولت دیاں گے
  92,11,تے اوہدا مال اوہدے کسے کم نئیں آوے گا جدوں اوہ (دوزخ وچ) ڈگے گا
  92,12,بیشک ساڈے ای ذمہ یقیناً رستہ دَسنا اے
  92,13,تے بیشک آخرت تے دُنیا یقیناً ساڈے ای اختیار وچ اے
  92,14,سو میں تہانوں لاٹاں مار دی اگ توں ڈرا دتّا اے