quran[13]{c,v,t}:
  35,45,تے جے اللہ لوکاں نوں ایس پاروں پھڑدا جو اوہناں کمایا (تاں) اوہ ایس (زمین) دی کنڈ تے چلن والا کوئی (جاندار )نہ چھڈدا، تے پر اوہ اوہناں نوں اک متھے ہوئے ویلے تیکر ڈِھل دیندا اے، فیر جدوں اوہناں دا وعیدہ آ جاوے سو بیشک اللہ سدا توں اپنے بندیاں نو ں خوب ویکھ رہیا اے
  36,1,یٰسٓ
  36,2,ایس حکمت بھرے قرآن دی قسم
  36,3,بیشک تسی یقیناً رسولاں وچوں جے
  36,4,سدّھے رستے تے او
  36,5,(ایہہ قرآن) سب تے غالب، بوہت رحم والے دا اتاریا ہویا اے
  36,6,تاں پئی تسی اوس قوم نوں ڈراؤ جہدے پیؤ دادے نئیں ڈرائے گئے، تاں اوہ (دین توں) غافل نیں
  36,7,بلاشبہ یقیناً اوہناں دے اکثر تے (اللہ دی) گل ثابت ہوگئی اے، سو اوہ ایمان نئیں لیائون گے
  36,8,بیشک اسیں اوہناں دیاں دھوناں وچ طوق پاء دتے نیں تے اوہ (اوہناں دیاں) ٹھوڈیاں تیکر نیں، سو اوہناں دے سر اُتّاں نوں چُکے ہوئے نیں
  36,9,تے اسیں اوہناں دے اگے اک کندھ بنائی تے اوہناں دے پچھے اک کندھ فیر اسیں اوہناں نوں ڈھک دتّا، اوہناں نوں کجھ نئیں سجھدا
  36,10,تے اوہناں لئی برابر اے، بھاویں توں اوہناں نوں ڈرائیں یا نہ ڈرایا ہووے اوہ ایمان نئیں لیائون گے
  36,11,توں تے بس اوس بندے نوں ڈرائوندا ایں جیہڑا نصیحت پچھے ٹرے تے رحمٰن کولوں بن دیکھے ڈرے، سو اوہنوں بخشش تے عزت والے اجر دی خوشخبری دے دیو
  36,12,بیشک اسیں ای مردیاں نوں زندہ کر دے آں تے جیہڑے (عمل) اوہ اگے گھل ہٹے اوہناں نوں اسیں لکھ رے آں تے اوہناں دے چھڈے نشاناں نوں وی، تے اسیں ہر شئے نوں کھلی کتاب وچ ضبط کیتا ہویا اے