quran[8]{c,v,t}:
  4,52,اوہو ای لوک نیں جنھاں تے اللہ نے لعنت پائی تے جیہدے تے اللہ لعنت پاوے فیر اوہدے لئی تسی کدی وی کوئی مدد گار نہ پاؤ گے
  4,53,بھلا اوہناں کول بادشاہی وچوں حصہ اے؟ فیر تے اوہ اوہدے وچوں لوکاں نوں کھجور دی گٹک دی کھُتی جناں وی نہ دَین گے
  4,54,یا اوہ ایس تے لوکاں توں سڑ دے نیں جیہڑا اللہ نے اوہناں نوں اپنے فضل چوں دتا اے؟ فیر بلاشبہ اساں ابراہیم دی اولاد نوں کتاب تے حکمت دتی تے اوہناں نوں بوہت وڈی بادشاہی دتی
  4,55,فیر اوہناں وچوں کُجھ اوہ نیں جیہڑے ایمان لیائے تے کُجھ اوہ نیں جیہڑے اوہدے توں رک گئے تے اوہناں نوں کافی اے جہنم دی اگ دابھامبڑ
  4,56,بیشک جو ساڈیاں آیتاں دے منکر ہوئے اسیں چھیتی اوہناں نوں اگ وچ ساڑاں گے۔ جدوں اوہناں دی کھلاں گل جان گئیاں، اسیں اوہناں نوں اوہدی جگہ ہور کَھلاں بدل دیواں گے عذاب (دا سواد) چکھن لئی، بیشک اللہ ہمیش سب تے غالب وڈی حکمت والا اے
  4,57,تے جیہڑے لوک ایمان لیائے تے اوہناں نیک عمل کیتے اسیں چھیتی اوہناں نوں اجیہے باغاں وچ داخل کراں گے جنھاں ہیٹھ دی نہراں وگدیاں نیں اوہ اوہدے وچ ہمیشہ ہمیش ای رہن والے، اوتھے اوہناں لئی پاکیزہ بیبیاں ہون گیاں تے اسیں اوہناں نوں واڑاں گے گھنیاں چھاواں وچ
  4,58,بیشک اللہ تہانوں حکم دیندا اے پئی تسی امانتاں اوہناں دے حق داراں دنوں دے دیو، تے جدوں تسی لوکاں وچکار فیصلہ کرن لگو پئی فیصلہ کرو عدل نال بیشک اللہ تہانوں ایہدی خوب نصیحت کردا اے، بیشک اللہ ہمیش سنن والا خوب ویکھن والا اے
  4,59,اے ایمان لیاؤن والیو! تسی اطاعت کرو اللہ دی، تے اطاعت کرو رسول دی، تے جیہڑے تہاڈے (ایمان والیاں) وچوں صاحبِ امر ہووَن ، فیر جے تہاڈا آپس وچ کسے شئے بارے جھگڑا ہو جائے تاں اوہنوں اللہ تے اوہدے رسول ولّے پرتا دیو جے تسی اللہ تے روز آخر تے ایمان رکھدے او، اوہی چنگا اے تے انجام دے لحاظ نال بوہت ودھیا