quran[11]{c,v,t}:
  39,57,"یا کہوے: جے واقعی اللہ مینوں ہدایت دیندا تے میں لازمی پرہیز گاراں وچوں ہو جاندا"
  39,58,"یا اوہ جیس ویلے عذاب ویکھے ایہہ کہوے: کِتے واقعی میرے لئی اک واری پرتنا ہووے فیر میں نیکوکاراں وچوں ہو جاواں"
  39,59,"(اللہ فرماوے گا:) کیوں نئیں! بلاشبہ تیرے کول میریاں آیتاں آئیاں فیر توں اوہناں دا انکار کیتا، تے توں متکبّر ہویا، تے توں کافراں وچوں سی"
  39,60,تے قیامت دیہاڑے تسی اوہناں نوں ویکھو گے جنھاں (دنیا وچ) اللہ بارے کُوڑ ماریا اوہناں دے بوتھے کالے ہوَن گے، بھلا اینہاں تکبّر کرن والیاں لئی دوزخ وچ کوئی ٹکاناں نئیں؟
  39,61,تے جنھاں لوکاں تقویٰ اپنایا اللہ اوہناں نوں اپنی مراد پائون پاروں چھٹکارا دیوے گا۔ اوہناں نوں نہ کوئی برائی اپڑے گی تے نہ اوہ غم کرن گے
  39,62,اوہ اللہ ای ہر شئے دا خالق اے تے اوہی ہر شئے تے کفایت کرن والا اے
  39,63,اوہدے کول نیں اسماناں تے زمین دیاں کنجیاں، تے جیہڑے اللہ دیاں آیتاں دے منکر ہوئے اوہو ای خسارہ چُکن والے نیں
  39,64,"تسی آکھو: کیہہ فیر تسی مینوں غیر اللہ بارے حکم دیندے او اوئے جاہلو! پئی میں (اوہناں دی) عبادت کراں؟"
  39,65,تے بلاشبہ یقیناً تیرے ول وحی کیتی گئی تے اوہناں (نبیّاں) ول جیہڑے تہاڈے توں پہلوں ہوئے، پئی جے تسی شرک کیتا تاں تیرے عمل لازمی بے کار ہو جان گے تے توں لازمی گھاٹا کھان والیاں وچوں ہو جائیں گا
  39,66,سگوں تسی اللہ دی ای بس بندگی کرو تے شکر کرن والیاں وچوں ہو جائو
  39,67,تے اوہناں اللہ دی قدر نئیں پچھانی جینویں کہ اوہدی قدر پچھانن دا حق اے، حالاں قیامت دیہاڑے ساری زمین اوہدی مُٹھی وچ ہووے گی تے اسمان وی اوہدے سجے ہتھ وچ ولیٹے ہون گے، اوہ پاک اے تے اوس توں بوہت اُچّا اے جو اوہ شریک بنا رہے نیں