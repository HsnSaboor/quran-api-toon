quran[27]{c,v,t}:
  68,16,اسیں چھیتی ایہنوں ناکڑے تے داغ دیاں گے
  68,17,بیشک اسیں اوہناں نوں ازمایا جینویں اسیں باغ والیاں نوں ازمایا سی، جدوں اوہناں قسم کھا دی پئی سویر ہوندیاں ای اوہدا پھل ضرور توڑ لین گے
  68,18,تے اوہناں ان شاء اللہ نہ آکھیا
  68,19,فیر تیرے رب ولّوں کوئی پھیری والی (بلا) اوس تے پھر گئی، جد کہ اوہ سُتےہوئے سن
  68,20,(سو اوہ (باغ) وڈھ وانگر ہو گیا
  68,21,فیر صبح ہوندیاں ای اوہناں اک دوجے نوں واجاں ماریاں
  68,22,پئی اپنی فصل ول سویرے ای چلّو جے تسی (پھل) توڑن والے او
  68,23,سو اوہ ٹر پئے تے آپو وچ ہَولی ہولی گلاں کر رہے سن
  68,24,پئی اج تہاڈے کول (اوتھے) کوئی مسکین نئیں وڑنا چاہیدا
  68,25,تے اوہ تڑکے ای پکے ارادے چل پئے پئی اوہ روکن تے قادر نیں
  68,26,"فیر جدوں اوہناں اوس (باغ) نوں ویکھیا تے کہیا: بیشک ضرور اسیں راہ کھنج گئے آں"
  68,27,نئیں) سگوں اسیں بد نصیب آں
  68,28,"اوہناں چوں سیانا آکھن لگا: بھلا میں تہانوں نئیں سی آکھیا تسی تسبیح کیوں نئیں کر دے؟"
  68,29,"اوہناں کہیا: پاک اے ساڈا رب، بیشک اسیں ای ظالم سی"
  68,30,فیر اوہ اک دوجے نوں ساہمنے ہو کے آپوچ کوسن لگ پئے
  68,31,"تے) کہن لگے: ہائے ساڈی بربادی بیشک اسیں ای سرکش ہو گئے سی"
  68,32,ساڈا رب امید اے پئی بدلے وچ ایس نالوں چنگا سانوں دیوے، بیشک اسیں (ہن) اپنے رب ول راغب ہون والے آں
  68,33,اوسے طرحاں (ہوندا) اے عذاب۔ تے یقیناً آخرت دا عذاب تے کِتے وڈا اے۔ جے کر اوہ جان لیندے
  68,34,بیشک پرہیز گاراں لئی اوہناں دے رب کول نعمت دے باغ نیں
  68,35,بھلا فیر اسیں مسلماناں نوں مجرماں دی طرحاں کر دیواں گے؟
  68,36,تہانوں کیہہ ہویا، تسی کنج دے فیصلے کر دے او؟
  68,37,کیہہ تہاڈے کول کوئی کتاب اے اوس چوں تسی پڑھ لیندے او؟
  68,38,بیشک تہاڈے لئی (آخرت) وچ اوہوای ہووے گاجو تسی پسند کردے او؟
  68,39,یا تہاڈے کول ساڈے ذمے قیامت دیہاڑے تیکر اپڑن والیاں قسماں نیں پئی بیشک تہاڈے لئی اوہو ای ہووے گا جیہڑا تسی فیصلہ کرو گے؟
  68,40,پُچھ ایہناں نوں کیہڑا ایہناں وچوں اوہدا ضامن اے؟
  68,41,یا ایہناں دے کوئی شریک نیں؟ فیر چاہیدا اے پئی اوہ اپنے شریک لے کے آئون جے اوہ سچے نیں
  68,42,جیس دیہاڑے پنڈلی کھولی جاوے گی تے ایہناں نوں سجدے لئی بلایا جاوے گا فیر اوہ واہ نہ رکھن گے