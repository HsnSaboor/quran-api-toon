quran[13]{c,v,t}:
  20,52,"اوس (موسیٰ) آکھیا: اوہناں دا علم میرے رب کول اک کتاب (لوح محفوظ) وچ اے، میرا رب نہ بھٹکدااے تے نہ بھُل دا اے"
  20,53,جیس( ہستی)نے تہاڈے لئی دھرتی نوں وچھونا بنایا تے تہاڈے (چلن)لئی اوہدے وچ رستے بنائے، تے اسمان توں پانی اتاریا، فیر اسیں ایہدے راہیں جنسو جنسی وکھو وکھ انگوریاں کڈھیاں
  20,54,تسی کھاؤ تے اپنے ڈنگراں نوں (وی) چراؤ، بیشک اوہدے وچ عقل والیاں لئی یقیناً بوہت نشانیاں نیں
  20,55,اسیں تہانوں ایسے (زمین) وچوں پیدا کیتا تے ایہدے وچ ای پرتانواں گے، تے ایہدے چوں ای تہانوں دوجی واری کڈھاں گے
  20,56,تے بلاشبہ یقیناً اسیں اوہنوں اپنیاں ساریاں نشانیاں وکھا دتّیاں، فیر اوہنے جھٹلایا تے انکار کیتا
  20,57,"کہن لگا: او موسیٰ! بھلا توں ساڈے کول ایسے لئی آیا ایں پئی اپنے جادو راہیں سانوں ساڈے دیس وچوں کڈھ دیویں؟"
  20,58,فیر اسیں وی ضرور تیرے کول ایہدے ورگا ای جادو لے کے آواں گے، سو ساڈے وچکارتے اپنے وچکار وعدے دا ویلا متھ لے، نہ اسیں اوہدے خلاف کرئیے تے نہ توں، پَدری تھاویں
  20,59,"اوس (موسیٰ) آکھیا: تہاڈے وعدے دا ویلا میلے دا دن اے، تے ایہہ پئی لوک چھا ہ ویلے اکٹھے ہون"
  20,60,فیر فرعون پچھے مڑیا سو اپنے سارے داء پیچ کٹھے کیتے، مڑ کے (میدان وچ) آگیا
  20,61,"موسیٰ نے اوہناں نوں آکھیا: تہاڈی بربادی ہووے، تسی اللہ تے جھوٹھ دا چوچا نہ گھڑو، فیر اوہ کسے عذاب نال تہانوں تباہ کردیوے گا، تے جنھے جھوٹ گھڑیا بلاشبہ اوہ نامراد رہیا"
  20,62,فیر اوہ آپس وچ اپنے معاملے بارے اک دوجے نال جھگڑن لگ پئے تے راز داری نال مشورہ کیتا ;
  20,63,"اوہ بولے: شک نئیں ایہہ دونویں ضرور جادوگر نیں، ایہہ چاہندے نیں پئی اپنے جادو راہیں تہانوں تہاڈے دیس وچوں کڈھ دین تے تہاڈا مثالی طریقہ ایتھوں ہٹاؤن"
  20,64,سو اپنے داء پختہ کر لؤ مڑ کے صف بنھ کے آ جاؤ تے بیشک جیہڑا (اج) غالب رہیا اوہ ای کامیاب ہویا