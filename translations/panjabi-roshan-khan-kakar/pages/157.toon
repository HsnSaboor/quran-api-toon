quran[6]{c,v,t}:
  7,52,تے بلاشبہ اسیں اوہناں کول ایہو جئی کتاب لیائے آں جنھوں اسیں (اپنے) علم دی بناء تے تفصیل نال بیان کیتا اے، اوہ ہدایت تے رحمت اے ایمان لیاؤن والے لوکاں لئی
  7,53,اوہ کجھ نئیں اڈیک دے ایہدے انجام (قیامت) دے سوا ، جیس دیہاڑے اوہدا انجام واقع ہووے گا اوہ لوک جیہڑے ایس توں پہلوں ایس نوں بھلا بیٹھے سی کہن گے بلاشبہ ساڈے رب دے رسول حق لے کے آئے، فیر بھلا ساڈے لئی کوئی سفارشی ہین سو اوہ ساڈے حق وچ سفارش کرن؟ یا سانوں (دنیا وچ) واپس گھلیا جاوے فیر اسیں اوہناں توں ہٹ کے کم کرئیے جیہڑے اسیں (پہلے) کردے ہوندے سی؟ بلاشبہ اوہناں اپنیاں جاناں نوں گھاٹے وچ پاء لیا اے تے اوہ سارا اوہناں توں گم گیا جیہڑا اوہ گھڑدے رہندے سن
  7,54,بیشک تہاڈا رب اللہ ای اے جنھے آسماناں تے زمین نوں چھے دناں وچ بنایا، مڑکے عرش تے استوا فرمایا اوہ رات نوں دن تے وچھا دیندا اے پئی اوہ چھیتی چلدی اوہنوں وقفے نال لبھ لیندی اے، تے اوہنے سورج، تے چن تے تارے (پیدا کیتے) پئی اوہ سارے اوس دے حکم دے پابند نیں، سن لو! پیدا کرنا تے حکم چلانا اوہدا ای کم اے، اللہ بڑی برکت والا جہاناں دا پالنہار اے
  7,55,لوکو) اپنے رب نوں عاجزی نال دعا کردیاں تے ہولی ہولی پکارو بیشک اوہ حد ٹپن والیاں نوں پسند نئیں کردا
  7,56,تے زمین وچ فساد نہ پھیلائو اوہنوں سنوارن پچھوں، تے اوس نوں خوف تے طمع نال پکارو، بیشک اللہ دی رحمت نیکی کرن والیاں دے نیڑے وے
  7,57,تے اوہو ای اے جیہڑا اپنی رحمت اگے بشارت دیندیاں ہواواں گھلدا اے ایتھوں تیکر پئی جدوں اوہ بھارے بھارے بدّلاں نوں چکدیاں نیں، اسیں اوہناں نوں کسے مُردہ زمین ول ہک دیندے آں، فیر اسیں اوہدے راہیں پانی اتار دے آں، فیر اسیں اوہدے راہیں ہرطرحاں دے میوے کڈھدے آں، اوسے طرحاں اسیں مُردیاں نوں (قبراں وچوں) کڈھاں گے، تاں جے تُسی نصیحت پھڑو