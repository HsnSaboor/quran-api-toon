quran[23]{c,v,t}:
  26,137,نئیں ایہہ پر اگلیاں لوکاں دی ای رِیت
  26,138,تے اسیں قطعاَ عذاب دتے جان والے نئیں
  26,139,فیر اوہناں اوہنوں جھٹلایا تاں اسیں اوہناں نوں ہلاک کر چھڈیا بیشک ایہدے وچ لازمی اِک نشانی اے تے اوہناں وچوں اکثر ایمان لیائون والے نئیں سن
  26,140,تے بیشک تیرا رب ای سب تے غالب بوہت رحم والا اے
  26,141,قوم) ثمود نے پیغمبراں نوں جھٹلایا
  26,142,"جدوں اوہناں دے بھراء صالح اوہناں نوں آکھیا: بھلا تسی (اللہ کولوں) ڈردے نئیں جے؟"
  26,143,بیشک میں تہاڈے لئی امانت دار پیغمبر آں
  26,144,سو تسی اللہ کولوں ڈرو، تے میرے آکھے لگو
  26,145,تے میں ایس (واعظ) تے تہاڈے کولوں کوئی اجرت نئیں منگدا،نئیں اے میرا اجر پر رب العالمین ذمّے ای
  26,146,کیہہ تہانوں ایتھے دیاں شیؤاں وچ بے خوف چھڈ دتّا جاوے گا
  26,147,باغاں تے چشمیاں وچ
  26,148,تے کھتیاں تے کھجوراں وچ جنھاں دے گھبمے کُولے کولے نیں
  26,149,تے تسی فخر نال پہاڑاں وچوں گھر تراشدے او
  26,150,سو تسی اللہ کولوں ڈرو تے میری گل مَنّو ٔ
  26,151,تے تسی حد ٹپن والیاں دا حکم نہ منو
  26,152,جیہڑے زمین وچ فساد کردے نیں تے اصلاح نئیں کردے
  26,153,"اوہناں کہیا: توں بس اوہناں لوکاں وچوں ایں جنھاں تے جادو کیتا گیا اے"
  26,154,نئیں ایں توں پر ساڈے وانگر اک بشر ای، جے تُوں سچیاں وچوں ایں فیر کوئی نشانی (معجزہ) لے کے آ
  26,155,"صالح) آکھیا: ایہہ اوٹھنی اے، ایہدے پانی پِین دی اک واری تے تہاڈے پانی لین دی واری دا د ن مقرر اے"
  26,156,تے اوہنوں مندڑا ہتھ نہ لائونا فیر تہانوں بوہت وڈے دِن دا عذاب آن پھڑے گا
  26,157,فیر اوہناں اوہدیاں کُھچاں کپ دتیاں،سو اوہ پچھتاندے رہ گئے
  26,158,فیر اوہناں نوں عذاب آن پھڑیا، بیشک ایہدے وچ ضرور اک نشانی اے، تے اوہناں وچوں اکثر ایمان لیائون والے نئیں سن
  26,159,تے بیشک تیرا رب یقیناً اوہو ای سب تے غالب، بوہت رحم والا اے