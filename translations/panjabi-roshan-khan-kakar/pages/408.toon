quran[9]{c,v,t}:
  30,33,تے جدوں لوکاں نوں کوئی تکلیف اپڑ دی اے اوہ اپنے رب ول رجوع کردیاں اوہنوں ای پکار دے نیں، مڑ کے جدوں اوہ اپنے ولوں اوہناں نوں رحمت چکھاندا اے ، جھبدے اوہناں وچوں اک دِھر اپنے رب نال شریک ٹھہران لگدا اے
  30,34,تاں جے اوہ اوس شئے دی ناشکری کرن جیہڑی اساں اوہناں نوں دتی، سو کھا ہنڈا لو، اگوں فیر تہانوں پتا لگے گا
  30,35,بھلا اسیں اوہناں تےکوئی دلیل نازل کیتی اے پئی اوہ بول کے دسدی اے جنھاں نوں اوہ اوہدے نال شریک ٹھہراندے سن
  30,36,تے جدوں اسیں لوکاں نوں کوئی رحمت چکھانے آں اوہ اوہدے تے خوش ہوندے نیں، تے جے اوہناں دے ہتھیں اگے گھلی کوئی مصیبت اوہناں تے آن پوے تدوں ای بے امیدے ہوجاندے نیں
  30,37,بھلا اوہناں ویکھیا نئیں واقعی اللہ رزق کھلا کر دیندا اے جیہدے لئی چاہوے تے تنگ کر دیندا اے، بیشک ایس وچ لازمی بوہت نشانیاں نیں ایمان رکھدے لوکاں لئی
  30,38,سو تسی رشتے دار نوں اوہدا حق دیو تے مسکین تے راہی نوں وی اوہ اوہناں لئی چنگا اے جیہڑے اللہ دی رضا چاہندے ہون تے اوہو ای لوک کامیاب ہون والے نیں
  30,39,تے تسی جیہڑا (سودی قرضہ) ایس لئی دیندے او تاں جے اوہ لوکاں دے مالاں وچ (رل کے) ودھے، فیر اللہ نیڑے اوہ نئیں ودھدا تے تسی جو کجھ (خیرات) دیندے او زکوٰۃ وچوں اللہ دی رضا چاہندیاں ہویاں، فیر ایہو ای لوک دُونو دُون کرن والے نیں
  30,40,اوہ اللہ اے جنھے تہانوں پیدا کیتا، مڑ کے اوہنے تہانوں روزی پہنچائی، مڑ کے اوہ تہانوں مارے گا، مڑ اوہ تہانوں زندہ کرے گا، بھلا تہاڈے شریکاں وچوں کوئی ہے وے جیہڑا اوہناں (کماں) وچوں کجھ وی کرے ؟ اوہ پاک تے اچا اے اوس توں جو اوہ شریک ٹھہراندے نیں
  30,41,خشکی تے سمندر وچ لوکاں دے ہتھاں دی کمائی پاروں فساد ظاہر ہوگیا اے، تاں پئی اللہ اوہناں نوں اوہناں دے بعض کرتوتاں دا سواد چکھاوے جو اوہناں کیتے ، شاید اوہ باز آ جان