quran[8]{c,v,t}:
  16,80,تے اللہ نے تہادے لئی تہاڈے گھراں وچ وسّن دی تھاں بنائی تے تہاڈے لئی ڈنگراں دیاں کھَلاں نال انج دے گھر (تنبو) بنائے جنھاں نوں تسی ہولا ویکھدے او اپنے کوچ دے دن تے اپنے ٹھہرن دے دن تے اوہناں (بھیڈاں) دی اُن توں تے اوہناں (اوٹھاں) دی پشم توں تے اوہناں (بکریاں) دے والاں توں گھر دا سامان تے مدتیں ہنڈاؤن نوں شیواں (بنائیاں)
  16,81,تے اللہ نے اپنیاں پیدا کیتیاں ہویاں شیواں چوں تہاڈے لئی چھاواںبنائیاں، تے تہاڈے لئی پہاڑاں وچ لُکن دیاں تھانواں (غاراں) بنائیاں، تے تہاڈیاں پوشاکاں بنایاں جیہڑیاں تہانوں گرمی توں بچائوندیاں نیں تے (کجھ) پوشاکاں (زرہ بکتر) جیہڑیاں لڑن ویلے تہانوں بچاندیاں نیں۔ اُنج ای اوہ تہاڈے تے اپنا انعام پورا کردا اے تاں جے تسی فرمانبردار بنو
  16,82,فیر وی جے اوہ مونہہ موڑن فیر تہاڈے ذمّے بیشک کھول کے پیغام اپڑا دینا اے
  16,83,اوہ اللہ دیاں نعمتاں نوں پچھان دے نیں، مڑ کے اوہدا انکار کردے نیں تے اوہناں وچ بوہتے کافر نیں
  16,84,تے جیس دیہاڑے اسیں ہر امت وچوں اک گواہ (پیغمبر) کھلیاراں گے، مڑ کے جنھاں کفر کیتا، اوہناں نوں (بولن دی) اجازت نئیں دتی جاوے گی تے نہ اوہناں کولوں توبہ کرائی جاوے گی
  16,85,تے جنھاں لوکاں ظلم کیتا جدوں اوہ عذاب ویکھ لین گے فیر نہ اوہناں تے اوہ ہولا کیتا جاوے گا تے نہ اوہناں نوں ڈھل دِتّی جاوے گی
  16,86,"تے جنھاں شرک کیتا جدوں اوہ اپنے شریکاں نوں ویکھن گے کہن گے: ساڈیا ربا! ایہہ ای ساڈے شریک نیں جنھاں نوں اسیں تینوں چھڈ کے پکاردے سی۔ فیر اوہ (شریک) اوہناں دی گل بھوانویں اوہناں ول سُٹن گے (کہن گے:) بیشک تسی تے لازمی جھوٹھے او"
  16,87,تے اوس دیہاڑے اوہ اللہ ساہمنے سرنگوں ہو جان گے تے اوہناں کولوں اوہ سب کُجھ کھس جاوے گا جیہڑا اوہ جھوٹھ گھڑ دے ہوندے سن