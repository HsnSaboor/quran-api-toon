quran[11]{c,v,t}:
  41,1,حٰمٓ
  41,2,(ایہہ قرآن) حدوں مہربان، بوہت رحم والے ولّوں نازل کیتا ہویا اے
  41,3,اوہ کتاب جہدیاں آیتاں کھول کے بیان کیتیاں گئیاں نیں، عربی قران اے، جانن والے لوکاں لئی
  41,4,خوشخبری دیندا تے ڈر سناؤندا اے، فیر اوہناں دے چوکھیاں منہ پھیر لیاء سو اوہ نئیں سُنْدے
  41,5,"تے اوہناں کہیا: اوہدے توں ساڈے دل پڑویاں وچ نیں، جس گل ول توں سانوں بلائونا ایں تے ساڈے کنّاں وچ جھپے نیں، تے ساڈے وچکار تے تیرے وچکار اک پڑدہ اے، سو توں (اپنا) کم کر، بیشک اسیں (اپنا) کم کرن والے آں"
  41,6,"آکھ دیؤ: بیشک میں تہاڈے ورگا ای اک بشر آں، میرے ول وحی کیتی جاندی اے، پئی تہاڈا معبود واقعی اکو معبود اے سو اوہدے ول ای سدھے ہو جائو، تے اوہدے کولوں ای بخشش منگو، تے مشرکاں لئی وڈی بربادی اے"
  41,7,جیہڑے زکوٰۃ نئیں دیندے تے آخرت دے منکر وی اوہو سبھے نیں
  41,8,بیشک جیہڑے ایمان لیائے تے اوہناں نیک عمل کیتے اوہناں لئی نہ مُکن والا اجر اے
  41,9,"تسی فرما دیؤ: کیہہ تسی بیشک اوس ذات دا یقیناً انکار کر دے او جنھے زمین نوں دو دِناں وچ پیدا کیتا، تے تسی اوہدے ہم پلہ بناندے او؟ اوہ ا ی سب جہاناں دا رب اے"
  41,10,تے اوہنے ایس (زمین) وچ اوہدے اُپروں گڈے ہوئے پہاڑ۔ تے ایس (زمین) وچ برکت دتی، تے ایہدے وچ (وسّن والیاں لئی) کھاجاں اندازے نال رکھیاں چار دناں وچ پئی پُچھن والیاں لئی سانواں (جواب) اے
  41,11,"مڑ کے اوہنے اسمان ول توجہ فرمائی تے اوہ دُھوواں سی، فیر اوہنے اوہنوں (اسمان) تے زمین نوں فرمایا: تسی دونویں خوشی نال آ ؤ یا مجبوراً آؤ ، اوہناں دونواں کہیا: اسیں خوشی نال آئے آں"