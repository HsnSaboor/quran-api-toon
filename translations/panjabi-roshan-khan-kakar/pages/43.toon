quran[3]{c,v,t}:
  2,257,اوہ اللہ اوہناں دا مددگار اے جیہڑے ایمان لیائے اوہ اوہناں نوں ہنیریاں وچوں کڈھ کے چانن ول کھڑدا اے۔ تے اوہ لوک جنھاں کفر کیتا اوہناں دے یار طاغوت نیں۔ اوہ اوہناں نوں چانن وچوں کڈھ کے ہنیریاں وچ کھڑدے نیں۔ اوہی دوزخ دے سنگی نیں اوہ سب اوہدے وچ ہمیش رہن والے نیں
  2,258,"بَھلا تسی اوس بندے ول نئیں تکیا جنھے ابراہیم نال اوہدے رب بارے (ایس لئی) جھگڑا کیتا پئی اللہ نے اوہنوں بادشاہی دتی سی؟ جدوں ابراہیم آکھیا: میرا رب اوہ وے جیہڑا جیواندا تے مار دا اے۔ اوس (نمرود) آکھیا: میں وی جیوندا کردا تے ماردا آں۔ ابرہیم نے آکھیا: فیر بیشک اللہ تے سورج نوں چڑھدے ولوںچاہڑدا اے سو توں ذرا اوہنوں لہندے ولوں لیاء کے وکھا۔ فیر مُنکر جیہڑا ہکّا بکّا رہ گیا تے اللہ ظالم لوکاں نوں ہدایت نئیں دیندا"
  2,259,"یا اوس بندے طرحاں جیہڑا اک وستی توں لنگھیا تے اوہ اپنیاں چھتاں بھار ڈگی پئی سی؟ اوہنے آکھیا: اللہ ایس نوں کینویں زندہ کرے گا اوہدی موت توں مگروں؟ سو اللہ نے اوہنوں اک سو ورہیاں لئی موت دے دتی، مڑکے اوہنوں فیر جیوندا کیتا۔ فرمایا: توں کنِا کُو چر (ایتھے) رہیا ایں؟ اوہنے آکھیا: میں اک دِن یا دِن دا کُجھ حصہ رہیا۔ فرمایا: (نئیں!) بلکہ توں سو ورھے ( مریا) رہیا ایں، سو توں اپنے کھاؤن تے اپنے پیون ول تک۔ ہن تک بُسیا نئیں۔ نالے ویکھ اپنے کھوتے( دے پنجر) نوں تے تاں جے اسیں تینوں لوکاں لئی اک نشانی بنائیے۔ تے توں (کھوتے دیاں) ہڈیاں ول جھاتی مار، اسیں کینویں اوہناں نوں چُک کے جوڑ دیندے آں مڑکے اوہناں تے ماس چڑھاندے آں۔ فیر جدوں اوہدے تے چنگی طرحاں (معاملہ) ظاہر ہو گیا، کہن لگا: میں بوہتا جان داں واقعی اللہ ہر شئے تے پوری طرحاں قادر اے"