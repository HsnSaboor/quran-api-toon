quran[7]{c,v,t}:
  9,80,اے نبی!) اوہناں لئی بخشش منگ بھاویں توں اوہناں لئی بخشش نہ منگ (برابر اے) جے توں اوہناں لئی ستر واری وی بخشش منگیں گا فیر وی اللہ اوہناں نوں مول نہ بخشے گا۔ اوہ ایس لئی پئی اوہناں واقعی اللہ تے اوہدے رسول نال کفر کیتا، تے اللہ نافرماناں نوں ہدایت نئیں دیندا
  9,81,"جیہڑے لوک پچھے چھڈدتے گئے اوہ اللہ دے رسول دے پچھے اپنے بیٹھے رہن تے خوش ہوئے تے اوہناںناگوار جانیا پئی اپنے مالاں تے اپنیاں جاناں نال اللہ دے رستے وچ جہادکرن تے اوہناں کہیا پئی گرمی وچ نہ نکلیو۔(اے نبی!) دس دیؤ: جہنم دی اگ کِتے بوہتی گرم اے۔ افسوس! کِتے اوہ (ایہہ گل) سمجھدے ہوندے"
  9,82,سو چاہیدا اوہ تھوڑا ہسن تے بوہتا رووَن اوہناں (عملاں) بدلے جیہڑے اوہ کمائوندے رہے
  9,83,"اے نبی! فیر جے اللہ تہانوں واپس لے آوے اینہاں منافقاں وچوں کسے ٹولے ول فیر اوہ تہاڈے کولوں (جہاد تے)جان دی اجازت منگن فیر آکھ دیؤ: تُسی ہن میرے نال کدی وی نئیں نکلو گے تے نہ کدی میرے نال ہو کے دشمن نال لڑو گے، بیشک تسی پہلی واری پچھے بیٹھے رہن تے راضی ہو گئے سو تےہن وی پچھے رہن والِیاں نال نِٹھ کے بیٹھو"
  9,84,تے اے نبی! ایہناں وچوں جیہڑا مر جاوے تُسی اوہدی نماز (جنازہ) کدی وی نہ پڑھیو تے نہ کدی تسی اوہدی قبر تے کھڑے ہونا۔ بیشک اوہناں اللہ تے اوہدے رسول نال کفر کیتا تے اوہ سب نافرمانی( دی حالت) وچ ای مرے
  9,85,تے (اے نبی!) اوہناں دے مال تے اوہناں دی اولاد تہانوں حیرانگی وچ نہ پائون اللہ تے بس چاہندا اے پئی اوہناں راہیں ایہناں نوں دنیا وچ عذاب دیوے تے اوہناں سبھناں دیاں جاناں کافر ہوندیاں ای نکلن
  9,86,تے جدوں کوئی سورت نازل کیتی جاندی اے پئی تُسی اللہ تے ایمان لیائو تے اوہدے رسول دے نال ہو کے جہاد کرو اوہناں دے پُجدے تہاڈے کولوں رخصت منگن لگ پیندے نیں تے کہندے نیں سانوں چھڈ دیؤ اسیں بیٹھے رہن والِیاں نال ہوجائیے