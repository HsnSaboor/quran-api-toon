quran[31]{c,v,t}:
  79,16,جدوں اوہدے رب نے اوہنوں پاک وادی طویٰ وچ سدّیا سی
  79,17,(پئی) فرعون ول جائو، بیشک اوہ (کفر چ) حدوں لنگ گیا اے
  79,18,"فیر (اوہنوں) بھلا: کیہہ توں ایہہ چاہناں ایں پئی پاک ہوجاویں"
  79,19,تے میں تیرے رب ول تینوں راہ وکھاواں سو توں ڈر جاویں
  79,20,فیر اوس (موسیٰ) اوہنوں بوہت وڈی نشانی وکھائی
  79,21,فیر اوہنے (اوہنوں) جھٹلا دتا تے نافرمانی کیتی
  79,22,مڑ کے اوہ کنڈ کر گیا بَھج نس کردا
  79,23,فیر سب نوں اکٹھے کیتا فیر اعلان کیتا
  79,24,"سو کہیا: میں تہاڈا سب توں اُچّا رب آں"
  79,25,فیر اللہ نے اوہنوں آخرت تے دنیا دے عذاب وچ پھڑ لیا
  79,26,بیشک ایہدے وچ ڈرن والیاں لئی یقیناً وڈی عبرت اے
  79,27,بھلا تہاڈی (دوبارہ) پیدائش بوہتی اوکھی اے یا اسمان دی؟ اوہنے ای اوہ بنایا
  79,28,اوہنے اوہدی چھت اُچی کیتی فیر اوہنوں برابر کیتا
  79,29,تے اوہنےاوہدی رات ہنیری تے دن دے چانن نوں ظاہر کیتا
  79,30,تے زمین اوہدے مگروں اوہنوں وچھا دتا
  79,31,اوہدے وچوں اوہدا پانی تے اوہدا چوگا کڈھیا
  79,32,تے پہاڑاں نوں اوس گڈ دتا
  79,33,(ایہہ سب) تہاڈے تے تہاڈے مویشیاں دے فیدے لئی
  79,34,فیر جدوں سب توں وڈی افراتفری آ جاوے گی
  79,35,اوس دیہاڑے انسان چیتے کرے گا جیہڑی اوہنے نَس بَھج کیتی ہووے گی
  79,36,تے دوزخ ہر ویکھن والے بندے ساہمنے (ظاہر) کر دتی جاوے گی
  79,37,فیر اوہ جیہڑا حدوں لنگھیا
  79,38,تے دنیا وی حیاتی نوں اگے دھر لیا
  79,39,فیر بیشک دوزخ اوہی (اوہدا) ٹکاناں اے
  79,40,تے پر اوہ جیہڑا اپنے رب اگے کھڑے ہون توں ڈر گیا تے اوہنے اپنے نفس نوں خواہش توں روک لیا
  79,41,فیر بیشک جنت اوہی (اوہدا) ٹکاناں اے
  79,42,اے نبی!) اوہ تیرے توں قیامت بارے پچھدے نیں پئی اوہدا قیام کدوں ہووے گا؟
  79,43,اوہدے بارے تسی کیس خیال چ او ؟
  79,44,اوس (دے علم) دی اخیر تیرے رب کول ای اے
  79,45,تسی تے صرف ڈران والے او جیہڑا اوہدے توں خوف کھاندا اے
  79,46,اُنجے واقعی جیس دیہاڑے اوہنوں ویکھن گے (سمجھن گے) اوہ دنیا وچ نئیں ٹھہرے پر اک شام یا اوہدی سویر (تیکر)