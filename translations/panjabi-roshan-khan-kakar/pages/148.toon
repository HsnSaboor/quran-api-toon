quran[5]{c,v,t}:
  6,147,"فیر جے اوہ تہانوں جھٹلاؤن فیر آکھ دیؤ: تہاڈا رب کھلی رحمت والا اے، تے اوہدا عذاب مجرم قوم توں ٹالیا نئیں جاندا"
  6,148,"ہن اوہ جنھاں شریک بنائے کہن گے: جے اللہ چاہندا تے نہ اسیں شریک بناندے تے نہ ساڈے وٖڈ وڈیرے، تے نہ اسیں کوئی شئے حرام کردے۔ اُنجے ای اوہناں (حق نوں) جھٹلایا سی جیہڑے اوہناں توں پہلے سن، ایتھوں تیکر پئی اوہناں ساڈا عذاب چکھ لیاء، آکھ دیؤ: بھلا تہاڈے کول کُجھ علم اے فیر اوہنوں ساڈے ساہمنے کڈھ لیائو؟ نئیں تُسی پیروی کردے پر گمان دی، تے نئیں او تُسی پر اٹکلاں دوڑاندے"
  6,149,"آکھو : فیر کامل دلیل تے اللہ دی اے،سوجے اوہ چائوندا تے تہانوں سب نوں ضرور ہدایت دے دیندا"
  6,150,"آکھ دیؤ: لیائو تُسی اپنے گواہ جیہڑے ایہہ گواہی دین (پئی) واقعی اللہ نے ایہناں (شیواں) نوں حرام کیتا اے فیر جے اوہ گواہی دے دین فیر وی تُسی اوہناں دے نال گواہی نہ دیؤ، تے نہ تُسی اوہناں دیاں خواہشاں پچھے چلو جنھاں ساڈیاں آیتاں دا انکار کیتا تے جیہڑے آخرت تے ایمان نئیں لیائوندے تے اوہ سب اپنے رب نال برابر ٹھہراندے نیں"
  6,151,"کہو: (لوکو) آئو میں سناواں جو تہاڈے رب نے تہاڈے تے حرام کیتا، ایہہ پئی تُسی اوہدے نال کسے شئے نوں شریک نہ کرو تے ماں پیؤ نال احسان کرو، تے اپنی اولاد نوں محتاجی دے ڈر توں قتل نہ کرو اسیں ای تہانوں رزق دینے آں تے اوہناں نوں وی، تے بے حیائی دے کمّاں نیڑے نہ جاؤ، جو اوہناں چ ظاہر ہون تے جو گجھے، تے کسے اجیہی جان نوں قتل نہ کرو جیہدی اللہ حرمت رکھی ہووے، اوہدے باہجوں(جیہدا قتل) برحق ہووے، اوہناں گلاں دا اوس تہانوں تاکیدی حکم دتا اے، تاں جے تُسی سمجھو"