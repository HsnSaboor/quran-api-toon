quran[9]{c,v,t}:
  47,30,تے جے اسیں چاوہندے ضرور تینوں اوہ (منافق) وکھا دیندے، فیر لازمی توں اوہناں نوں اوہناں دیاں علامتاں توں پچھان لیندا، تے لازمی توں اوہناں نوں گلاں دے ڈھب وچ پچھان لئیں گا، تے اللہ تہاڈے عمل جان دا اے
  47,31,تے اسیں تہانوں لازی ازماواں گے ایتھوں تیکر پئی تہاڈے وچوں مجاہداں تے صبر کرن والیاں دا پتا لگ جاوے، تے اسیں تہاڈے احوال پرکھ لئیے
  47,32,بیشک جنھاں کفر کیتا تے اللہ دی راہ توں ڈکیا تے رسول دی مخالفت کیتی بعدوں ایس دے پئی ہدایت اوہناں تے کھل چکی سی اوہ اللہ دا کجھ نئیں وگاڑ سکن گے تے چھیتی اوہ اوہناں دے عمل بیکار کر دے گا
  47,33,ایمان لیائون والیو! تسی اللہ دی اطاعت کرو تے رسول دی اطاعت کرو، تے (اس توں ہٹ کے) اپنے عمل باطل نہ کرلو
  47,34,بیشک جنھاں کفر کیتا، تے اللہ دی راہ توں ڈکیا مڑ کے کافر حالیں مر گئے فیر اللہ اوہناں نوں کتن معاف نئیں کرے گا
  47,35,سو تسی متھے نہ نہ پوؤ تے نہ صلح ول سدّو تے تسی ای سب توں اُچے او تے اللہ تہاڈے نال اے تے اوہ ہر گز تہاڈے عملاں (دے ثواب) گھٹ نئیں کرے گا
  47,36,بیشک دنیاوی حیاتی اک کھیڈ تے تماشا اے، تے جے تسی ایمان لیائو تے متقی بنو (تے فیر)اوہ تہانوں تہاڈے اجر دیوے گا، تے تہاڈے کولوں تہاڈے مال نئیں منگے گا
  47,37,جے اوہ تہاڈے کولوں اوہناں دا مطالبہ کرے، فیر اوہدے تے اصرار کرے، فیر تسی بخل کرو گے، تے اوہ (بخل) تہاڈے کھوٹ باہر کڈھ دیوے گا
  47,38,دھیان کرو! ایہہ تسی لوک او پئی تہانوں سدیا جاندا اے پئی تسی اللہ دی راہ وچ خرچ کرو، فیر تہاڈے وچوں کُجھ اوہ نیں جیہڑے بخل کردے نیں، تے جیہڑا بخل کردا اے سو اوہ بس اپنے آپ نال ای بخل کر دا اے، تے اللہ بے نیاز اے تے تسی سب محتاج او، تے جے تسی مونہہ موڑو گے اوہ تہاڈے بدلے وچ کوئی ہور لوک لے آوے گا۔ مڑ کے اوہ تہاڈے ورگے نئیں ہون گے