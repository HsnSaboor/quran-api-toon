quran[6]{c,v,t}:
  3,78,تے بیشک اوہناں وچوں اک گروہ ضرور کتاب (پڑھن) نال اپنیاں زباناں مروڑ دا اے پئی تسی اوہنوں کتاب وچوں سمجھو حالاں اوہ کتاب وچوں نئیں تے کہندے نیں ایہہ اللہ دے کولوں اے، حالاں اوہ اللہ دے کولوں نئیں۔ تے اوہ اللہ اُتے جھوٹھ کہندے نیں حالاں اوہ سبھے جان دے نیں
  3,79,کسے بشر نوں ایہہ کدی حق نئیں پئی اللہ اوہنوں کتاب تے، حکم تے نبّوت دیوے مڑکے اوہ لوکاں نوں آکھے (پئی) تسی اللہ نوں چھڈ کے میرے بندے ہو جائو، تے سگوں تسی رب والے بن جائو، ایس توں پئی تُسی کتاب سکھایا کردے سی۔ تے ایس توں پئی آپ وی اوہنوں پڑھدے او
  3,80,تے نہ اوہ تہانوں حکم دیوے گا پئی تسی فرشتیاں تے نبیاں نوں رب بنا لؤ۔ بھلا اوہ تہانوں کُفر دا حکم دیوے گا؟ اس توں مگروں جد کہ تسی سب مسلمان ہوچکے او
  3,81,"تے (یاد کرو) جدوں اللہ نے نبیاں کولوں پکا عہد لیا سی یقیناً جدوں میں تہانوں کتاب تے حکمت دیواں، مڑکے تہاڈے کول کوئی رسول آوے جیہڑا اوس (کتاب) دی تصدیق کرن والا ہووے جو تہاڈے کول اے، تہانوں لازمی اوہدے تے ایمان لیائونا ہووے گا تے لازمی اوہدی مدد کرو گے فرمایا: بھلا تسی اقرار کر دے او تے اوہدے تے میرا عہد قبول کردے او؟ اوہناں کہیا: اسیں اقرار کیتا۔ فرمایا: فیر تسی گواہ رہنا تے میں وی تہاڈے نال گواہاں چوں آں"
  3,82,فیر اوس توں مگروں جنھے وی مونھ موڑیا تاں اوہو ای سب لوک فاسق نیں
  3,83,بھلا فیر اوہ اللہ دے دین باہجھوں (کجھ ہور) لبھدے نیں؟ حالاں اسماناں تے زمین وچ جیہڑا کوئی وی اے اوہ سوکھیاں تے اوکھیاں اوس دا ای فرمانبردار اے، تے اوہدے ول ای سارے پرتائے جان گے