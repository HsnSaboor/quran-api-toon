quran[8]{c,v,t}:
  3,133,تے لپکو اپنے رب دی بخشش تے جنت ول جیہدی چوڑائی اسمان تے زمین (برابر) اے (جیہڑی) متقیاں لئی تیار کیتی گئی اے
  3,134,جیہڑے لوکی سُکھ تے دُکھ چ (راہ لِلّٰہ) خرچ کردے نیں تے غصّہ پی جاون والے تے لوکاںنال درگزر کرن والے نیں۔ تے اللہ احسان کرن والیاں نوں پسند کردا اے
  3,135,تے اوہ لوک جدوں کوئی بے حیائی دا کم کر بہندے نیں یا اپنیاں جاناں تے ظلم کر لیندے نیں اوہ اللہ نوں یاد کردے، سو اپنے گناہواں دی بخشش منگدے نیں۔ تے اللہ دے سوا کیہڑا گناہواں نوں بخشدا اے؟ تے جو اوہناں کیتا اُس تے اڑے نئیں رہندے حالاں اوہ سب جان دے وی ہون
  3,136,اوہ لوک ،اوہناں دا اجر اوہناں دے رب دی طرفوں وڈی بخشش تے اوہ باغ جنھاں ہیٹھوں نہراں وگدیاں نیں، اوہ اوہناں وچ ہمیش رَیہن والے نیں تے(ایہہ) عمل کرن والیاں دا چنگا اجر اے
  3,137,بلاشبہ تہاڈے توں پہلوں وی (اجہئے) کئی طور بھُگت چکے نیں سو تسی زمین وچ ٹُرو پھرو تاں ویکھو (نبیّاں نوں) جھٹلاؤن والیاں دی انجام کینویں ہویا
  3,138,ایہہ لوکاں لئی اک سمجھونی اے تے پرہیز گاراں لئی ہدایت تے نصیحت اے
  3,139,تے مَٹھے نہ پوؤ تے غم نہ کھائو تے تسی ای اُپر رہوُ گے جے تسی مومن او
  3,140,جے تہانوں کوئی پَھٹ لگدا تاں ایہو جئے ای پَھٹ (بدر وچ) دشمن نوں وی لگ ہٹیا اے ۔ تے اوہ دن نیں (چنگے ماڑے) اسیں ایہناں نوں لوکاں وچ پھیردے ریہندے آں۔ نالے اللہ جانچ لوے جیہڑے ایمان لیائے تے تہاڈے وچوں بعضیاں نوں شہید بنا دیوے تے اللہ ظالماں نوں پسند نئیں کردا