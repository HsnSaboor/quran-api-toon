quran[8]{c,v,t}:
  6,28,(نئیں)! سگوں اوہناں تے اوہ (کرتوت) ظاہر ہو گئے جو ایس توں پہلاں لکاندے سی، تے جے اوہناں نوں واپس گھل دتا جاوے لازمی اوہو ای (کارے) مُڑ کرن گے جنھاں توں اوہناں نوں ڈکیا گیا سی، تے بیشک اوہ لازمی جھوٹھے نیں
  6,29,تے کہندے سی کجھ نئیں سوائے ساڈی دنیاوی حیاتی دے، تے نہ اسیں (مر کے) اُٹھائے جانا ایں
  6,30,"تے جے کِتے توں ویکھیں جدوں اوہ اپنے رب ساہمنے کھلارے جان گے اوہ فرمائے گا: بھلا ایہہ (دوبارہ اُٹھنا) بر حق نئیں؟ اوہ کہن گے: کیوں نئیں! ساڈے رب دی سوں! (اللہ) فرماوے گا: فیر عذاب چکھو اوہدے بدلے جیہڑا تسی انکار کردے سو"
  6,31,"بلاشبہ اوہ لوک گھاٹے وچ رہے جنھاں اللہ دے پیشی دا انکار کیتا ایتھوں تیکر پئی جدوں اوہناں تے قیامت اچانک آن پہنچے گی اوہ کہن گے: ہائے ساڈا افسوس! اوہدا جو ساڈے کولوں ایس بارے وچ کوتاہی ہو گئی، نالے اوہناںساریاں اپنے بھار اپنیاں کنڈاں تے چکے ہون گے۔ سن لؤ! بھیڑا اے (بھار) جیہڑا اوہ چُکن گے"
  6,32,تے دنیا دی حیاتی کھیڈ تے تماشے توں سوا کُجھ نئیں، تے یقینا آخرت دا گھر اوہناں لئی چنگا اے جیہڑے ڈر دے نیں، بھلا فیر تسی سمجھدے نئیں؟
  6,33,(اے نبی!) بلاشبہ اسیں جان دے آں پئی بیشک تہانوں اوہ گل ضرور ازردہ کردی اے جیہڑی اوہ کہندے نیں، فیر بیشک اوہ تینوں نئیں جھٹلاوندے تے پر اوہ ظالم اللہ دیاں آیتاں دے جان کے انکاری نیں
  6,34,تے بلاشبہ یقیناً تیتھوں پہلے کئی رسولاں نوں جھٹلایا گیا تاں اوہناں جھٹلائے جان نالے دکھ دتے جان تے صبر کیتا، ایتھوں تیکر پئی اوہناں کول ساڈی مدد آگئی تے اللہ دے کلمیاں نوں کوئی بدلن والا نئیں، تے بلاشبہ تیرے کول اوہناں رسولاں دیاں کُجھ خبراں آ چکیاں نیں
  6,35,تے جے اوہناں دا (حق توں) منہ پھیرنا تہانوں اونچل اے فیر جے تیرے وچ واہ اے (تاں) زمین وچ کوئی سرنگ یا اسمان وچ کوئی پوڑی لبھ لؤ۔ فیر تسی اوہناں کول کوئی نشانی لے آؤ تے جے اللہ چاہندا تے لازمی اوہناں نوں ہدایت تے اکٹھیاں کر دیندا، سو تسی جاہلاں وچوں ہرگز نہ ہو جانا