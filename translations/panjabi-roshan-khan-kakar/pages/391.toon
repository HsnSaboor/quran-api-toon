quran[7]{c,v,t}:
  28,44,تے (اے نبی!) تسی اوس ویلے (طُور دے) لہندے پاسے نئیں سو، اساں موسیٰ ول جدوں (رسالت دا) حکم پہنچایا تے نہ تسی (موقعے دے) حاضراں چوں سی
  28,45,تے پر اساں کئی نسلاں پروان کیتیاں، فیر اوہناں تے مدت لمّی بیت گئی، تے تسی مدین والیاں وچ مقیم نئیں سو (پئی) اوہناں تے ساڈیاں آیتاں پڑھ سناندے، تے پر اسیں ای (پیغمبر) گھلّن والے سی
  28,46,تے نہ تسی (کوہ) طور دے کنڈےسو جدوں اساں (موسیٰ نوں) اواز دتی سی، تے پر (رسالت) تیرے رب دی رحمت چوں اے، پئی تسی اوہناں لوکاں نوں ڈرائو جنھاں کول ایس توں پہلوں کوئی ڈرائون والا نئیں آیا، شاید اوہ نصیحت پھڑن
  28,47,"تے جے (ایہہ) نہ ہوندا پئی اوہناں نوں اوس کارن کوئی مصیبت اپڑے گی جو اوہناں دے ہتھاں اگے گھلیا فیر اوہ کہندے: ساڈیا ربّا! توں ساڈے ول کوئی رسول کیوں نہ گھلیا، تاں اسیں تیریاں آیتاں دے پچھے ٹُر دے تے اسیں مومناں وچوں ہو جاندے"
  28,48,"فیر جدوں ساڈے ولوں اوہناں کول حق (قرآن) آگیا اوہ کہن لگے: ایہنوں ایہو جئی شے(معجزے) کیوں نہیں ملی جیہڑی موسیٰ نوں ملی سی؟ تے بھلا اوہ ا وہناں (معجزیاں) دا انکار نئیں کر ہٹے جیہڑے ایس توں پہلوں موسیٰ نوں دتّے گئے سن؟ اوہ کہندے: (ایہہ) دونویں جادو نیں اک دوجے دے پشتی، تے اوہناں کہیا: بیشک اسیں ایہناں سبھناں دے منکر آں"
  28,49,"آکھ دیؤ: فیر لے آئو اللہ کولوں جے تسی سچے او کوئی انج دی کتاب جیہڑی ایہناں دونواں نالوں ودھکے ہدایت دینوالی ہووے، میں وی پچھے ٹراں گا"
  28,50,فیر جے اوہ تہاڈی گل نہ قبولن فیر جان لَو پئی اوہ بس اپنیاں خواہشاں پچھے لگے نیں، تے اوہدے تو ودھکے گمراہ کیہڑا ہو سکدا اے جیہڑا اللہ ولوں کسے ہدایت توں اڈ اپنی خواہش پچھے ٹرے، بیشک اللہ ظالم لوکاں نوں ہدایت نئیں دیندا