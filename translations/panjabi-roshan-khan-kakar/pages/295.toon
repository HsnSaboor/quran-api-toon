quran[5]{c,v,t}:
  18,16,تے جدوں تسی اوہناں (مشرکاں) کولوں وکھ ہوگئے تے جنھاں شیواں دی اوہ اللہ دے سوا عبادت کردے نیں فیر کسے غار ول ٹکانا ں پھڑو تہاڈا رب اپنی رحمت تہاڈے لئی کھول دیوے گا تے تہاڈے لئی تہاڈے کم چ سہولت پیدا کردیوے گا
  18,17,تے تسی سورج نوں ویکھو گے جدوں اوہ چڑھدا اے پئی اوہناں دی غار توں سّجے پاسے ہٹ جاندا اے تے جدوں ڈُبدا اے تاں اوہناں دے کھبے پاسے نوں کترا ندا اے تے اوہ ایہدی کھلی تھاں وچ نیں۔ اوہ اللہ دیاں نشانیاں وچوں اے۔ جہنوں اللہ ہدایت دیوے سو اوہو ای ہدایت والا اے تے جنہوں اوہ گمراہ کردیوے فیر تہانوں اوہدے لئی کدی وی کوئی راہ وکھان والا حمایتی نئیں ملے گا
  18,18,تے تسی اوہناں نوں جاگدے خیال کرو گے، حالاں اوہ سب ستے ہوئے نیں تے اسیں اوہناں دے سجّے بنے تے کھبّے بنے اوہناں دے پاسے پرتاندے آں تے اوہناں دا کُتا چو کھٹ تے اپنیاں دونویں باہنواں وچھائی بیٹھا اے، (اے نبی!) جے توں اوہناں ول جھاتی ماریں اوہناں کولوں لازمی (پٹھے پیریں) نسدیاں کنڈ پھیردا تے ضرور اوہناں دی ہیبت نال بھریا جاندا
  18,19,"تے اُنجے اسیں اوہناں نوں اٹھالیا، تاں جے اوہ آپو وچ اک دوجے کولوں پُچھن، اوہناں وچوں اک آکھن والے آکھیا: تسی کِنّاں کُو ٹھہرے او؟ اوہ بولے: اسیں اک دن یا دن دا کُجھ حصہ ٹھہرے آں۔ (دوجے) بولے: تہاڈا رب خوب جان دا اے جنّاں چِر تسی ٹھہرے ،سو اپنے وچوں اک نوں اپنی ایہہ چاندی (دے سکّے) دے کے شہر ول گھلو، فیر اوہ ویکھے پئی اوتھے کیس دا کھانا زیادہ ستھرا اے، تے اوہ اوہدے وچوں تہاڈے کول کُجھ کھانا لے آوے، تے احتیاط نال سُو بُو لوے، تے تہاڈے بارے کسے نوں سراغ نہ دیوے"
  18,20,بیشک جے اوہناں تہانوں قابو کر لیا ، تہانوں پتھراں نال مار دین گے یا تہانوں اپنے دین وچ پرتا لین گے تے تد تسی کدی وی فلاح نئیں پا سکو گے