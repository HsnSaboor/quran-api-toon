quran[9]{c,v,t}:
  16,94,تے تسی اپنیاں قسماں نوں آپو وچ فریب دین دا ذریعہ نہ بناؤ متاں کوئی پیر جَمّن توں بعد تھڑک جاوے، تے تسی بریائی دا مزہ چکھو اوس بدلے جو تسی اللہ دی راہ توں ڈکیا، تے تہاڈے لئی وڈا عذاب ہووے
  16,95,تے اللہ دے عہد بدلے کوڈیں مُل نہ وٹو، بیشک جیہڑا اللہ کول (بدلہ) اے اوہو ای تہاڈے لئی بہتر اے جے تسی جانو
  16,96,جو کُجھ تہاڈے کول اے اوہ مُک جاوے گا، تے جو کُجھ اللہ کول اے اوہ (ہمیش) باقی رہن والا اے۔ تے لازمی اوہناں لوکاں نوں جنھاں صبر کیتا اوہناں دا ثواب بدلے وچ دیواں گے اوہناں ودھیاکماں دے مطابق جیہڑے اوہ کردے سن
  16,97,جنّھے نیک عمل کیتے، مرد ہووے یا عورت، تے ہووے اوہ مومن فیر اسیں ضرور اوہنوں سُتھری حیاتی بخشاں گے، تے اسیں اوہناں نوں لازمی اوہناں دا اجر بدلے وچ دیواں گے اوہناں ودھیاکماں مطابق جیہڑے اوہ کردے ہوندے سن
  16,98,فیر جدوں تسی قرآن پڑھن لگو تے شیطان مردود توں اللہ دی پناہ منگو
  16,99,حقیقتاً اوہناں لوکاں تے اوہدا کوئی زور نئیں (چلدا) جیہڑے ایمان لیائے تے اوہ اپنے رب تے بھروسا کردے نیں
  16,100,اوہدا زور تے بس اوہناں تے چلدا اے جیہڑے اوہنوں سنگی منّ دے نیں تے جیہڑےاوہدی وجہ نال شریک بناندے نیں
  16,101,"تے جدوں اسیں کوئی آئیت کِسے آئیت دی تھاں بدل دیندے آں، تے اللہ خوب جانن والا اے جو اوہ نازل کردا اے، اوہ (کافر) کہندے نیں:بیشک توں خود گھڑ کے لیان والا ایں، پر اوہناںدے بوہتے علم نئیں رکھدے"
  16,102,"آکھ دیو: ایس (قرآن) نوں روح القدس (جبریل) نے تیرے رب ولّوں حق نال تھوڑا تھوڑا کر کے اتاریا اے تاں جے اللہ ایمان والیاں نوں ثابت قدم رکھے تے مسلماناں لئی ہدایت تے بشارت ہووے"