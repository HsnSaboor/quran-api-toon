quran[5]{c,v,t}:
  24,54,"آکھ دیؤ: اللہ دی اطاعت کرو، تے رسول دی اطاعت کرو، فیر جے تسی مونہہ موڑو گے، فیر اوس (رسول) ذمے بس اوہ اے جو اوہدے تے بھار پایا گیا، تے تہاڈے ذمے اوہ اے جو تہاڈے تے بھار پایا گیا، تے جے تسی اوس دی اطاعت کرو گے تسی ہدایت پائو گے، تے رسول ذمے واضح اپڑا دین توں سوا کجھ نئیں"
  24,55,جیہڑے تہاڈے وچو ں ایمان لیائے تے اوہناں نیک کم کیتے اللہ نے اوہناں لوکاں نال وعدہ کیتا اے پئی اوہ اوہناں نوں زمین وچ لازمی خلیفَہ بنادے گا، جینویں اوہنے ایہناں توں پہلے لوکاں نوں خلیفَہ بنایا سی، تے اوہناں لئی ضرور اوہناں دے دین نوں جما دیوے گا جیہڑا اوہنے اوہناں لئی پسند کیتا اے، تے ضرور اوہناں نوں اوہناں دے خوف مگروں بدل کے اوہ لازمی اوہناں نوں امن دیوے گا، اوہ میری عبادت کرن گے، میرے نال کِسے شئے نوں شریک نہ کرن گے، تے جیہڑا کوئی ایہدے پچھوں کفر کرے فیر ایہو ای سارے نافرمان نیں
  24,56,تے نماز قائم رکھو، تے زکوٰۃ دیو تے رسول دی اطاعت کرو، تاں جے تہاڈے تے رحم کیتا جاوے
  24,57,تے کافراں بارے تسی ایہہ وچار نہ کرو پئی اوہ زمین وچ (اللہ نوں) عاجز کرن والے نیں تے اوہناں دا ٹکاناں اگ اے، تے یقینا ً اوہ پرتن دی بھیڑی تھاں اے
  24,58,ایمان والیو! جیہڑے لوک (باندی غلام) تہاڈے ہتھ دی ملک نیں تے (اوہ بچے) جیہڑے تہاڈے وچوں جوانی نوں نہ اپڑے ہَون، اوہناں تے لازم اے پئی تہاڈے کولوں تِن ویلےاجازت منگن (فیر گھر وچ داخل ہَون)، فجر دی نماز توں پہلوں تے جیس ویلے تسی دوپہراں نوں اپنے (کجھ) لیڑے لا دیندے او تے عشاء دی نماز پِچھوں، (ایہہ) تہاڈے لئی تِن پڑدے (دیاں گھڑیاں) نیں، ایہناں (ویلیاں) بعدوں(بغیر اجازت آن وچ) نہ تہاڈا تے نہ اوہناں دا کوئی گناہ اے، تسی سارے آپووچ اک دوجے کول کثرت نال آئون جان والے اوتے اللہ اُنجے ای تہاڈے لئی آیتاں کھول کے بیان کردا اے تے اللہ بوہت جانن والا، بڑی حکمت والا اے