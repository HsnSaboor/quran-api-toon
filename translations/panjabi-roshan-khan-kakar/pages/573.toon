quran[15]{c,v,t}:
  72,14,تے واقعی پئی ساڈے وچ کجھ آکھے لگن والے نیں تے بعض ساڈے وچوں ظالم نیں ، فیر جیہڑا کوئی منّ لوے فیر اوہناں نجات دی راہ لبّھ لئی
  72,15,تے رہے جیہڑے حق توں ہٹن والے نیں فیر اوہ دوزخ دا بالن ہون گے
  72,16,تے پئی جے اوہ رستے تے سدھے رہندے اسیں اوہناں نوں لازمی رج پانی پلاندے
  72,17,تاں) پئی اسیں ایہدے وچ اوہناں نوں ازمائیے، تے جیہڑا کوئی اپنے رب دے ذکر توں مونھ پھیرے گا اوہنوں اوہ سخت عذاب وچ واڑے گا
  72,18,تے پئی واقعی مسجداں اللہ دیاں نیں، سو تسی اللہ دے نال کسے نوں مت پکارو
  72,19,تے پئی واقعی جدوں اللہ دا بندہ (محمدﷺ) اوہنوں پکارن لئی کھڑا ہویا لاگے سی پئی اوہدے اُتے تھلے کٹھے ہوجان گے
  72,20,"آکھ دیؤ: میں تے بس اپنے رب نوں ای پکار دا آں تے اوہدے نال کسے نوں شریک نئیں بناندا"
  72,21,"آکھ دیؤ: بیشک میں تہاڈا وگاڑن دا اختیار نئیں رکھدا تے نہ کِسے سوارن دا"
  72,22,"آکھ دیؤ: بیشک مینوں اللہ (دی پکڑ) توں کوئی وی نئیں بچائے گا تے اوہدے سوا میں کدی وی کوئی پناہ دی تھاں نہ دیکھاں گا"
  72,23,پر اللہ دا حکم تے اوہدے پیغام اپڑان دا (اختیار رکھدا آں) تے جیہڑا کوئی اللہ تے اوہدے رسول دی نافرمانی کرے فیر بیشک اوہدے لئی جہنم دی اگ اے اوہ اوہدے وچ ہمیشہ ہمیش ریہن گے
  72,24,ایتھوں تیکر پئی جدوں اوہ ویکھن گے جیس (عذاب) دا اوہناں نال وعدہ کیتا جاندا اے فیر اوہناں نوں چھیتی پتا لگ جاوے گا پئی کیس دے امدادی بوہتے ماڑے نیں تے گنتی وچ بوہتے گھٹ نیں
  72,25,"کہہ دیو: میں نئیں جان دا پئی جیس (عذاب) دا تہاڈے نال وعدہ کیتا جاندا اے اوہ نیڑے وے یا اوہدے لئی میرا رب کوئی وقفہ رکھے گا"
  72,26,اوہو ای) غیباں نوں جانن والا اے، سو اپنے غیب تے کِسے نوں مطلع نئیں کردا
  72,27,سوائے کسے رسول دے جنھوں اوہ پسند کر لئے، فیر بیشک اوہ اوس (رسول) دے اگے تے پچھے سُوہے(پہرے) لا دیندا اے
  72,28,تاں پئی اوہ جان لوے پئی اوہناں اپنے رب دے پیغام واقعی پُچا دِتّے نیں، تے اوہنے اوہناں دے کول سب چیزاں نوں گھیریا ہویا اے تے اوہنے ہر شئے دا گن کے شمار رکھیا ہویا اے