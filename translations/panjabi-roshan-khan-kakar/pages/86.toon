quran[7]{c,v,t}:
  4,45,تے اللہ نوں تہاڈے دشمناں دا ڈاہڈا علم اے، تے اللہ کافی اے والی تے اللہ کافی اے مدد گار
  4,46,"یہودی ہویاں وچوں کجھ لوک کلام نوں اوہدے تھاواں توں پھیر دیندے نیں تے کہندے نیں: ’اـسیں سنیا تے اسیں نہ منیا۔‘ تے ’سن پئی تینوں نہ سنایا جائے ــ‘ تے ’راعنا‘ (ساڈے پالی) اپنیاں زباناں نوں ول دینیدیاں سچے دین وچ طعن کردیاں ہویاں تے جے واقعی اوہ آ کھدے: ’اسیں سنیا تے اسیں مَن لیا۔‘ تے ’ـسنو‘ تے ’ساڈے ول ویکھو تے اوہناں لئی لازمی چنگا ہوندا تے بوہتا سدھا تے پر اللہ نے اوہناں دے کفر توں اوہناں تے لعنت کیتی اے، سو اوہ ایمان نئیں لیائوندے پر تھوڑے"
  4,47,او کتاب دِتے لوکو! ایس (قرآن) تے ایمان لیائو جیہڑا اسیں سہجے سہجے نازل کیتا، اوہدی تصدیق کردا اے جو تہاڈے کول اے، ایس توں پہلے پئی اسیں مونھ وگاڑ دیئیے تاں پھیر دیئیے اوہناں نوں اوہناں دیاں کَنڈاں تے یا اوہناں تے لعنت پاءدییے جیویں اسیں ہفتے والیاں تے لعنت پائی سی، تے (یاد رکھو!) اللہ دا حکم ہمیشہ پورا کیتا ہوا اے
  4,48,بیشک اللہ (ایہہ گناہ) نئیں بخشے گا پئی اوہدا شریک بنایا جاوے تے اوہ بخش دے گا جو اوس توںہور اے جنھوںچاہوےگا، تے جنھے اللہ نال شریک ٹھہرایا فیر بلاشبہ اوہنے بڑا وڈا پاپ گھڑیا
  4,49,(اے نبی!) بھلا تسی اوہناں نوں نئیں گولیا جیہڑے آپے اپنی پاکی بھر دے نیں، (نئیں) سگوں اللہ جنھوں چاہندا اے پاک کردا اے، تے اوہناں تے کھجور دی گٹک دے ڈورے برابر وی ظلم نہ کیتا جاوے گا
  4,50,ویکھو! اوہ کینویں اللہ تے جھوٹھ گھڑ دے نیں تے واضح گناہ گار ہون نوں ایہو ای (حرکت) کافی اے
  4,51,بھلا تسی اوہناں لوکاں نوں نئیں تکیا جنھاں نوں کتاب دا اک حصہ دتا گیا اوہ بُتاں تے جھوٹے معبوداں ا ُتے یقین رکھدے نیں تے کافراں بارے کہندے نیں جیہڑے ایمان لیائے اوہناں نالوں ایہو لوک بوہتے سدھی راہ تے نیں؟