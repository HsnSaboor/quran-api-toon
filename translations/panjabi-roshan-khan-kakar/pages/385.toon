quran[10]{c,v,t}:
  27,89,جیہڑا بندہ نیکی لے کے آوے گا، فیر اوہدے لئی اوس توں چنگا (بدلہ) ہووے گا، تے اوہ سب اوس دیہاڑے ہر گھبراہٹ توں بے خوف ہون گے
  27,90,تے جیہڑا بندہ بریائی لے کے آوے گا فیر اوہناں دے مونہہ اگ وچ مودھے کر دتّے جان گے ( آکھیا جاوے گا) تہانوں بدلہ نئیں دتا جاوے گا پراوہو ای جیہڑے تسی عمل کردے سو
  27,91,"( آکھ دیؤ:) مینوں تے بس حکم ہویا اے پئی میں ایس شہر (مکہّ) دے مالک دی عبادت کراں جنھے اوہنوں حرمت والا بنایا اے، تے ہر شئے اوہدے لئی اے، تے مینوں حکم ہویا اے پئی میں فرمانبرداراں وچوں ہو جاواں"
  27,92,"تے ایہہ پئی میں قرآن پڑھاں ، فیر جنھے ہدایت پائی سو اوہ اپنی ذات لئی ہدایت پائوندا اے، تے جیہڑا گمراہ ہویا فیر تسی آکھ دیؤ: میں تے بس ڈران والیاں وچوں آں"
  27,93,"تے آکھو ٔ: اللہ واسطے وے سب تعریف ، اوہ چھیتی تہانوں اپنیاں نشانیاں وکھاوے گا، فیر تسی اوہناں نوں پچھان لَو گے، تے جو کجھ تسی عمل کردے او تیرا رب اوہناں توں ذرا وی غافل نئیں"
  28,1,طا۔ سین۔ میم۔
  28,2,اوہ واضح کتاب دیاں آیتاں نیں
  28,3,اسیں تہانوں موسیٰ تے فرعون دا کجھ احوال حقّی پڑھ سنائوندے آں، لوکاں لئی جیہڑے ایمان رکھدے نیں
  28,4,بیشک فرعون نے زمین (مصر) وچ غلبہ پایا، تے اوہدے وسینکاں دے کئی گروہ بنا دتّے، اوہناں وچوں اک ٹولے (بنی اسرائیل) نوں اوہنے بڑا کمزور کیتا سی، اوہ اوہناں دے پتر مندے حالیں کوہ دیندا تے اوہناں دیاں عورتاں زندہ چھڈ دیندا، بیشک اوہ فسادیاں وچوں سی
  28,5,تے اسیں چاہندے سی پئی اوہناں تے احسان کریئے جنھاں نوں دھرتی وچ بڑا کمزور کر دتا گیا سی، تے اوہناں نوں ای آ گُو بنا دئیے(پیشوا)، تے اوہناں نوں وارث بنائیے