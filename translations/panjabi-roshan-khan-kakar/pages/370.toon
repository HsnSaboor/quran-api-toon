quran[23]{c,v,t}:
  26,61,"فیر جدوں دونواں ٹولیاں نے اک دوجے نوں ویکھ لیا موسیٰ دے ساتھی آکھن لگے: بیشک اسیں تے یقیناً پھڑے جان والے آں"
  26,62,"موسیٰ) آکھیا: ہرگز نئیں! بیشک میرا رب میرے نال اے، اوہ ہُنے مینوں راہ دسّے گا"
  26,63,فیر اساں موسیٰ ول وحی کیتی (ایہہ) پئی اپنا عاصا سمندر تے مار، فیر اوہ پاٹ گیا، تاں (سمندر دا) ہر ٹوٹا وڈے پہاڑ وانگر ہوگیا '
  26,64,تے اسیں اوتھے دوسریاں (فرعونیاں) نوں نیڑے لے آئے
  26,65,تے اساں موسیٰ تے جیہڑے اوہدے نال سن، سب نوں نجات دتی
  26,66,مڑ کے اساں دوسریاں نوں ڈبو دتّا
  26,67,بیشک اوہدے وچ ضرور اک نشانی اے، تے اوہناں دے اکثر ایمان لیاؤن والے نئیں سن
  26,68,تے بیشک تہاڈا رب، لازمی اوہو ای اے سب تے غالب ، بوہت رحم والا
  26,69,تے اوہناں (کافراں) نوں ابراہیم دی خبر سنائو
  26,70,"جدوں اوہنے اپنے پیؤ تے اپنی قوم نوں آکھیا: تسی کیہہ پوجدے او؟"
  26,71,"کہن لگے: اسیں بت پوجدے آں، سو اسیں سدا ایہناں دے ای مجاور بنے رہندے آں"
  26,72,"ابراہیم) آکھیا: بھلا اوہ تہاڈی سُندے نیں جد تسی اوہناں نوں فریاد کردے او؟"
  26,73,یا تہانوں فیدہ دیندے نیں یا نقصان اپڑا سکدے نیں؟
  26,74,"اوہناں کہیا: (نئیں) سگوں اسیں اپنے پیؤ دادے نوں ویکھیا، اوہ انج ای کردے سن"
  26,75,"(ابراہیم) آکھیا: فیر بھلا تسی ویکھدے او، جنھاں نوں تسی پوجدے آ رہے او؟"
  26,76,تسی سب تے اگلے تہاڈے پیؤ دادے؟
  26,77,فیر بیشک اوہ سب میرے دشمن نیں رب العالمین دے سوا
  26,78,جنھے مینوں پیدا کیتا، فیر اوہو ای مینوں راہ دسدا اے
  26,79,تے اوہو ای مینوں کھلاندا تے مینوں پلاندا اے
  26,80,تے جدوں میں بیمار ہوواں فیر اوہی مینوں شفا دیندا اے
  26,81,تے اوہو ای مینوں موت دیوے گا، مڑ کے مینوں زندہ کرے گا
  26,82,تے اوہو ای اے جیہدے کولوں میں تاہنگ رکھدا آں، پئی حساب دے دیہاڑے میریاں خطاواں بخش دیوے گا
  26,83,میریا سوہنیا ربّا! مینوں فہم( علم ) عطا کر، تے مینوں نیک لوکاں نال رلا