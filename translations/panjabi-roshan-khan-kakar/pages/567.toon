quran[26]{c,v,t}:
  69,9,تے فرعون تے جیہڑے اوہدے توں پہلوں سن تے الٹائی گئی بستیاں والیاں نے گناہ دا کم کیتا
  69,10,فیر اوہناں اپنے رب دے رسول دی نافرمانی کیتی فیر اوس اوہناں نوں سخت پکڑ چ پھڑ لیا
  69,11,بیشک اساں ای جدوں پانی حدوں لنگھ گیا (تے) تہانوں بیڑی وچ بٹھا کھڑیا سی
  69,12,تاں) پئی اسیں تہاڈے لئی ایس نوں اک نصیحت بنا دیئے تے چیتے رکھن والے کن اوہنوں چیتے رکھن
  69,13,فیر جدوں صور پھوکیا جاوے گا اکو ساہے
  69,14,تے زمین تے پہاڑاں نوں چکیا، فیر اکو ای ٹکر نال ٹکرا کے دونویں چورا چورا کر دتّے جان گے
  69,15,فیر اوس دن ہوونہاری ہو پوے گی
  69,16,تے اسمان پاٹ جاوے گا، فیر اوس دیہاڑے اوہدا پتلا حال ہووے گا
  69,17,تے فرشتے اوہدے کنڈیاں تے ہون گے، تے اوس دیہاڑے اَٹھ (فرشتے) تیرے رب دا عرش اپنے اپر چائے ہون گے
  69,18,اوس دیہاڑے تہاڈی پیشی ہووے گی تے تہاڈی کوئی لُکی گل لُکی نہ رہوے گی
  69,19,"پر فیر جنھوں اوہدا نامہ اوہدے سجّے ہتھ وچ دتّا گیا تے (چائیں چائیں) کہوے گا: لو پھڑو! میرا نامہ پڑھو"
  69,20,بیشک مینوں پکا یقین سی پئی میں اپنے حساب نوں واقعی ملن والا آں
  69,21,فیر اوہ من مانی عیش وچ ہووے گا
  69,22,اک اُچے باغ وچ
  69,23,ایہدے پھل جھکے ہوئے-
  69,24,کھائو تے پیئو سواداں نال اوہناں (عملاں) پاروں جیہڑے تسی بیتے دناں وچ اگے گھلے
  69,25,"تے پر جنھوں اُوہدا پروانہ اوہدے کھبے ہتھ دتا گیا تاں اوہ کہوے گا: ہائے افسوس! مینوں میرا پروانہ نہ دتّا جاندا"
  69,26,تے مینوں پتا نہ لگدا میرا حساب کیہہ اے
  69,27,افسوس! کتِے اوہو (موت) کم مکائون والی ہوندی
  69,28,میرا مال میرے کِسے کم نہ آیا
  69,29,میری حکومت میتھوں برباد ہو گئی
  69,30,"(حکم ہووے گا:) ایہنوں پھڑ لؤ، فیر ایہنوں طوق پوا دیو"
  69,31,مڑ کے بھڑکدی اگ وچ اوہنوں سُٹ دیو
  69,32,مڑ کے اک سنگل وچ، جیہدا ہتھ ناپ ستر ہتھ اے، سو ایہنوں جکڑ دیو
  69,33,بیشک اوہ عظمت والے اللہ تے ایمان نئیں سی لیائوندا
  69,34,تے نہ مسکین نوں کھانا کھوان دا شوق دلائوندا سی