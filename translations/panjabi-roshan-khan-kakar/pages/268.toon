quran[8]{c,v,t}:
  16,7,تے اوہ تہاڈے بھار چُک کے اوس نگر تیکر لے جاندے نیں جتھے تسی جان جوکھیں پاؤن سوا نئیں اپڑ سکدے بیشک تہاڈا رب یقیناً بوہت شفقت والا، بوہت رحم والا اے
  16,8,تے گھوڑے تے خچر تے کھوتے (پیدا کیتے) پئی تسی اوہناں تے سواری کرو نالے زینت لئی، تے اوہ پیدا کرے گا جیہدا تہانوں علم نئیں
  16,9,تے سدِھی راہ دا نکھیڑ اللہ اپر اے تے کئی ایہناں چوں ڈِنگیاں نیں، تے جے اوہ چاہندا تے ضرور تہانوں سبھناں نوں ہدایت دے دیندا
  16,10,اوہو ای اے جنھے اسمان تَوں پانی اتاریاتہاڈے لئی ، اوہدے وچوں ای پینا اے تے اوہدے نال ای رُکھ (جنگل) نیں جنھاں وچ تسی (جانور) چراندے او
  16,11,اوہ ایسے نال تہاڈے لئی فصل تےزیتون تے کھجور تے انگور تے ہر قسم دے میوے اگاندا اے ۔ بیشک اوہدے وچ اوہناں لوکاں لئی یقیناً وڈی نشانی اے جیہڑے سوچ وچار کردے نیں
  16,12,تے اوہنے تہاڈے لئی آہرے لائے رات تے دِن تے سورج تے چن، تے سب تارے وی اوہدے ای حکم دے بدّھے نیں بیشک اوس وچ عقل ورتن والیاں لوکاں لئی یقیناً نشانیاں نیں
  16,13,تے جو اوس تہاڈے لئی زمین وچ پیدا کیتا جیہدے وکھرے وکھرے رنگ نیں۔ بیشک اُس وچ نصیحت پھڑدے لوکاں لئی ضرور اک نشانی اے
  16,14,تے اوہو ای اے جنھے سمندر تابع کیتا تاں پئی تسی اوہدے وچوں تازہ گوشت کھائو، تے اوہدے وچوں زیور (موتی) کڈھو جیہڑا تسی پائوندے او۔ تے توں کشتیاں ویکھدا ایں پئی ایہہ (پانی) چیر دیاں ٹُری جاندیاں نیں، تے پئی تسی اوس دا فضل (معاش) ڈھونڈو تے تاں جے تسی شکر ادا کرو