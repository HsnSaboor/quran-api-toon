quran[8]{c,v,t}:
  31,12,تے بلاشبہ یقیناً اسیں لقمان نوں دانائی عطا کیتی پئی توں اللہ دا شکر کر، تے جیہڑا شُکر کرے فیر اوہ بس اپنی ذات لئی شکر کردا اے، تے جنھے ناشکری کیتی فیر بیشک اللہ بے پرواہ اے، تعریف دے لائق
  31,13,"تے (چیتے کرو) جدوں لقمان اپنے پُتر نوں آکھیا تے جد کہ اوہ اوہنوں نصیحت کر رہیا سی: میرے بچڑے! توں اللہ نال کسے نوں شریک نہ بنانا۔ بیشک شرک یقیناً بوہت وڈا ظلم اے"
  31,14,تے اسیں انسان نوںاوہدے ماں پیو بارے (بھلی) تاکید کیتی اے، اوہدی ماں نے اوہنوں (ڈھڈ وچ) ضعف تے ضعف جھلدیاں چُکی رکھیا، تے اوہدا دودھ چھڑانا دو ورھیاں اندر اے، پئی میرا تے اپنے ماں پیؤ دا شکر کر میرے ول ای پرت کے آئونا اے
  31,15,تے جے اوہ دونویں تینوں زور دین پئی توں میرے نال اوس شئے نوں سانجھی بنا ویں، جہدا تینوں علم نئیں، فیر اوہناں دونواں دے آکھے نہ لگیں ، تے دنیا وچ سوہنے طریقے نال دونواں نال رہ ، تے اوس بندے دے رستے تے ٹر جیہڑ ا میرے ول رجوع کردا اے، مڑ کے میرے ول ای تہاڈا پرتنا اے، فیر میں تہانوں جتاواں گا جیہڑے تسی عمل کردے ہوندے سو
  31,16,او میرے بچڑے! بیشک جے کوئی شے رائی دے دانے جنی ہووے تے اوہ کسے پتھر وچ یا، اسماناں وچ یا زمین اندر کِتے وی ہووے، اللہ اوہنوں (کڈھ) لیاوے گا، بیشک اللہ بڑا بریکی والا، بوہت خبر رکھن والا اے
  31,17,میرے بچڑے! توں نماز قائم رکھ، تے بھلائی دا حکم دے، تے بریائی توں روک، تے جیہڑی مصیبت تینوں اپڑے اوہدے تے صبر کر، بیشک ایہہ بڑی ہمت دے کماں وچوں اے
  31,18,تے توں لوکاں لئی اپنی گل نہ پھَلا،تے زمین تے آکڑ کے نہ چل، بیشک اللہ کسے ا آ کڑن والے، شیخی خورے نوں پسند نئیں کردا
  31,19,تے توں اپنی وچلی چالے چل تے اپنی واج کجھ نیویں رکھ بیشک سب واجاں نالوں بھیڑی یقیناً کھوتیاں دی واج اے