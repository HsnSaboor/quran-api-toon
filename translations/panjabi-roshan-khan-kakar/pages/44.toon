quran[5]{c,v,t}:
  2,260,"تے جدوں ابراہیم آکھیا: میریا ربّا! مینوں وکھا توں مُردیاں نوں کینویں زندہ کریں گا؟ فرمایا تے بھلا تینوں یقین نئیں آیا؟ اوس (ابراہیم) آکھیا: کیوں نئیں! تے پر میرے دل دے قرار (تسّلی) لئی۔ فرمایا: فیر توں چار پنچھی پھڑ فیر اوہناں نوں اپنے ول کُوکر تے لا(مانوس کرلے )۔ مڑکے اوہناں دا اک اک ٹوٹا ہر پہاڑ اُپر رکھ دے مڑکے اوہناں نوں بلا۔ اوہ تیرے کول نسّے آئون گے تے سمجھ لے واقعی اللہ سب تے غالب، کمال حکمت والا اے"
  2,261,اوہناں لوکاں دی مثال جیہڑے اللہ دے رستے وچ اپنے مال خرچ کردے نیں اک دانے دی مثال وانگر اے جیس اگائے ست سٹے، ہر ہر سٹے وچ سو دانے ہووَن۔ تے اللہ جہدے لئی چاہندا اے ودھا دیندا اے تے اللہ فراخی والا وسیع علم والا اے
  2,262,اوہ لوک جیہڑے اپنے مال اللہ دے رستے وچ خرچ کردے نیں مڑکے نہ پچھے لاؤندے نیں احسان جتاؤنا جو خرچ کیتا تے نہ ای ستاؤنا۔ اوہناں لئی اوہناں دا ثواب اوہناں دے رب کول اے تے اوہناں تے نہ کوئی خوف ہووے گا تے نہ اوہ دل گیر ہون گے
  2,263,· سُچا بول تے معاف کر دینا اوس صدقے نالوں چنگا اے جہدے پچھوں دکھ دینا ہووے۔ تے اللہ بے پروا بوہت بردبار اے
  2,264,ایمان لیاؤن والیو! اپنیاں صدقیاں نوں بے کار نہ کرو احسان جتا کے تے دکھ دے کے اوس بندے وانگر جیہڑا اپنا مال لوکاں دے دکھاوے لئی خرچ کردا اے، تے اوہ اللہ تے روز آخر تے ایمان نئیں رکھدا۔ تاں اوہدی مثال چکنے پتھر ورگی اے جیہدے اُپر مٹی پئی ہووے فیر اوہدے تے زور دار مینہ ورھے فیر (مٹی لتھ کے) سخت چٹان رہ جاوے۔ اوہ (ریاکار) جو کماندے نیں اوہدے وچوں کسے وی شے تے قابو نئیں پاؤن گےتے اللہ ناشکرے لوکاں نوں ہدایت نئیں دیندا