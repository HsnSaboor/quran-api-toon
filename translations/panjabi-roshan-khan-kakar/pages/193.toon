quran[4]{c,v,t}:
  9,37,بیشک (امن دے مہینے ) پچھے ہٹا دینا کفر وچ وادھا اے ایہدے نال اوہ لوکی جنہاں کفر کیتا گمراہ کیتے جاندے نیں، اوہ اک سال ایہنوں حلال کر لیندے نیں تے (اگلے) سال ایہنوں حرام کر لیندے نیں تاں جے ایہناں دی گنتی پوری کرن جیہڑے اللہ حرام کیتے ہوئے نیں، فیر اوہ حلال متھ لین جنھوں اللہ حرام کیتا ہویا اے، اوہناں دے بھیڑے وسب اوہناں لئی سجا دتے گئے۔ تے اللہ کافرلوکاں نوں ہدایت نئیں دیندا
  9,38,ایمان لیائون والیو! تہانوں کیہہ ہوگیا اے، جدوں تہانوں آکھیا جاندا اے پئی اللہ دی راہ (جہاد) وچ نکلو تے تُسی زمین ولے بھارے ہوندے او، کیہہ تُسی آخرت بدلے دنیا دی حیاتی تے راضی ہو بیٹھے او؟ سو نئیں اے دنیا دی حیاتی دا فیدہ آخرت سامنے، پر بوہت تھوڑا
  9,39,جے تسی نہ نکلو گے تے اوہ تہانوں دردناک عذاب دی سزا دیوے گا تے تہاڈے علاوہ کسے ہور قوم نوں بدلے چ لے آوے گا تے تُسی اوہدا کُجھ وی نئیں وگاڑ سکو گے تے اللہ ہر شئے اُتے خوب قادر اے
  9,40,جے تُسی ایس (نبی) دی مدد نہ کرو گے فیر بلاشبہ اللہ نے اوہدی (اوس ویلے) مدد کیتی جدوں جنہاں کفر کیتا اوہنوں (مکے وچوں) کڈھ دتا سی، دونواں وچ دوجا سی، جدوں کہ اوہ دونویں غار وچ سن، جدوں اوہ (نبی) اپنے سنگی( ابوبکر) نوں آکھ رہیا سی، غم نہ کھا، بیشک اللہ ساڈے نال اے، فیر اللہ نے اوہدے تے اپنی سکینت اتاری تے انج دے لشکراں نال اوہنوں مضبوط کیتا جنھاں نوں تُسی نئیں ویکھیا، جنھاں کفر کیتا اوہناں دی گل ہیٹھ کر دتی، تے اللہ دا ای بول بالا اے۔ تے اللہ بوہت غلبے والا، زبردست حکمت والا اے