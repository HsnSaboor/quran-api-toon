quran[10]{c,v,t}:
  22,6,اوہ ایس لئی واقعی اللہ ای حق اے، تے ( ایس لئی) واقعی اوہ مُردیاں نوں جیوندا کردا اے، تے واقعی اوہ ہر شئے تے پوری طرحاں قادر اے
  22,7,تے واقعی قیامت آئون والی اے، ایہدے وچ کوئی شک نئیں ، تے واقعی اللہ اوہناں نوں جی اٹھائے گا جیہیڑے قبراں وچ نیں
  22,8,تے لوکاں وچوں کوئی اوہ وے جیہڑا اللہ بارے بغیر کِسے علم دے جھگڑا کردا اے تے بغیرہدایت دے تے نہ کوئی روشن لکھت
  22,9,اپنے مونڈھے نوں موڑن والا اےتاں جے اوہ (لوکاں نوں) اللہ دی راہ توں تھڑکائے ، اوہدے لئی دنیا وچ خواری اے تے قیامت دیہاڑے اسیں اوہنوں سڑن دا عذاب چکھانواں گے
  22,10,(کہن گے )ایہہ اوہدا بدلہ اے جیہڑا تیرے دوناں ہتھاں اگے گھلیّا ،تے واقعی اللہ اپنے بندیاں تے ہرگز ظلم کرن والا نئیں
  22,11,تے لوکاں وچوں کوئی اے جیہڑا اللہ دی بندگی کنڈے اتے (دوں بنّی) کردا اے، فیر جے اوہنوں بھلیائی اپڑے تے اوہدے تے مطمئن ہوجاندا اے ، تے جے اوہنوں کوئی ازمائش آن پُجے تے اپنے مونھ پرنے پرت جاندا اے، اوہنے دنیا تے آخرت وچ گھاٹا چکیا، اوہی کھلم کھلا گھاٹا اے
  22,12,اوہ اللہ نوں چھڈ کے اوہنوں پکار دا اے جیہڑا نہ اوہنوں نقصان اَپڑا سکدا اے تے نہ جیہڑا اوہنوں فیدہ دے سکدا اے۔اوہ ،اوہی پرلے درجے دی گمراہی اے
  22,13,اوہ اوہنوں پکاردا اے جیہدا نقصان بوہتا نیڑے وے اوہدے فیدے توں، کیا بھیڑا سائیں تے کیا بھیڑا سنگی
  22,14,بیشک اللہ ایمان والیاں تے چنگے کم کرن والیاں نوں، اجیہے باغاں وچ داخل کرے گا جنھاں ہیٹھ دی نہراں وگدیاں نیں، بیشک اللہ جو چاہوے اوہو ای کردا اے
  22,15,جیہڑا (ایہہ) گمان کرد ہووے پئی اللہ دنیا تے آخرت وچ کدی وی اوس (رسول) دی مدد نہ کرے گا اوہنوں چاہیدا اے پئی اوہ چھت ولّے اک رسی تانے مڑ کے پھاہ لے لوَےفیر ویکھے پئی بھلا اوہدی چال اوس چیز نوں دور کرے گی جیہدے توں او کوڑ کھاندا اے