quran[8]{c,v,t}:
  41,39,تے اوہدیاں نشانیاں وچوں اے پئی تسی زمین نوں واقعی رکڑ ہوئی ویکھدے او فیر جدوں اسیں اوہدے تے پانی ورھانے آں تے ایہنوں ہل جُل ہوندی اے تے پھلن لگدی اے، بیشک اوہ جنھے ایس (زمین) نوں زندہ (سرسبز) کیتا، یقیناً مُردیاں نوں زندہ کرن والا اے۔ بناشک اوہ ہر شئے تے خوب قادر اے
  41,40,بیشک جیہڑے ساڈیاں آیتاں بارے پٹھے چلدے نیں، اوہ ساڈے کولوں اوہلے نئیں ریہندے۔ کیہہ فیر جیہڑا بندہ جہنم وچ سٹیا جاوے بہتر اے یا اوہ جیہڑا قیامت دیہاڑے امن نال آوے گا؟ تسی جو چاہوو کر لؤ، تسی بیشک جو عمل کردے او اوہ اوہنوں خوب ویکھن والا اے
  41,41,بیشک جیہڑے ایس نصیحت (قرآن) دے منکر ہوئے جدوں اوہ اوہناں کول آئی (اوہ وی لُکے نئیں) تے بیشک ایہہ یقیناً بڑی عزت والی کتاب اے
  41,42,باطل ایہدے لاگے نئیں آؤندا، ایہدے سامنیوں تے نہ ایہدے پِچھوں، ایہہ بڑی حکمت والے خوبیاں والے ولّوں سہجے سہجےاتاری گئی اے
  41,43,تینوں نئیں آکھیا جا رہیا سوا ئے اوہدے جیہڑا تیرے توں پہلے رسولاں نوں آکھیا گیا سی، بیشک تیرا رب لازمی بڑا بخشن والا وی اے تے بڑے دردناک عذاب والا اے
  41,44,"تے جے اسیں ایہنوں عجمی (زبان دا) قرآن بنا دیندے اوہ لازمی کہندے: ایہدیاں آیتاں (عربی وچ) کھول کے بیان کیوں نئیں کیتیاں گئیاں؟ کیہہ زبان عجمی تے (رسول) عربی؟ آکھ دیؤ: اوہ ایمان والیاں لئی ہدایت تے شفا اے، تے جیہڑے لوکیں ایمان نئیں لیائوندے اوہناں دے کنّاں وچ جھپے تے اوہ اوہناں نوں انّھا کرن والا اے (ایہہ) اوہ لوک نیں جنھاں نوں دور تھاں توں کُوکاں ماریاں جاندیاں ہون"
  41,45,تے بلاشبہ یقیناً اسیں موسیٰ نوں کتاب دتی، فیر اوہدے وچ پاڑے پائے گئے، تے جے تیرے رب ولوّں پہلے توں طے ہون والی گل نہ ہوندی، اوہناں وچکار لازمی فیصلہ چکا دتّا جاندا۔ تے بیشک اوہ ایس (قرآن) بارے ضرور بے چین کرن والے شک وچ نیں
  41,46,جنھے نیک عمل کیتا فیر اوہدے اپنے(بھلے) لئی اے تے جنھے برائی کیتی فیر اوہدا (وَبال) اوہدے تے ای (پئے گا) تے تیرا رب بندیاں تے ظلم کرن والا ہر گز نئیں