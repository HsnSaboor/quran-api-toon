quran[7]{c,v,t}:
  9,62,اوہ (منافق) تہاڈے ساہمنے اللہ دیاںقسماں کھاندے نیں، تاں جے تہانوں راضی کر لین، حالاں اللہ تے اوہدا رسول بوہتا حق دار اے پئی اوہنوں راضی رکھن جے ایہہ مومن سن
  9,63,بھلا ایہناں نوں پتا نئیں پئی واقعی جیہڑا کوئی اللہ تے اوہدے رسول دے مخالف دی مخالفت کردا اے فیر واقعی اوہدے لئی دوزخ دی اگ اے، اوہ ایہدے وچ ہمیش رہن والے، اوہ بوہت وڈی رسوائی اے
  9,64,"منافق لوک ڈر دے نیں کتے ایہناں (مسلماناں) تے کوئی سورت نازل کردتی جاوے جیہڑی اوہناں نوں دس دیوے جو اینہاں (منافقاں) دے دلاں وچ اے، آکھ دیؤ: تُسی مذاخ کردے رہو، بیشک اللہ اوہ گلاں ساہمنے لیائون والا اے جنھاں توں تُسی ڈردے او"
  9,65,"تے ضرور جے تُسی اوہناں نوں پچھو تے اوہ لازمی کہن گے پئی اسیں تے بس شغل تے دل لگی کردے سی، آکھ دیؤ: بھلا تُسی اللہ تے اوہدیاں آیتاں تے اوہدے رسول نال مذاخ کردے سی؟"
  9,66,(ہن) بہانے نہ بنائو، تسی بلاشبہ اپنے ایمان توں بعد کافر ہو چکے او، جے اسیں تہاڈے وچوں اک ٹولے نوں معاف وی کردیئے تے دوجے ٹولے نوں ایس پاروں عذاب دیواں گے پئی واقعی اوہ مجرم سن
  9,67,منافق مرد تے منافق عورتاں اوہناں دے بعض بعض وچوں (ہم رنگ) نیں اوہ برائی دا حکم دیندے نیں تے بھلائی توں ڈکدے نیں تے اپنے ہتھ گھُٹ کے رکھدے نیں۔اوہ اللہ نوں بھل گئے تے اوہنے وی اینہاں نوں وسار چھڈیا۔ بیشک منافق اوہی نافرمان نیں
  9,68,اللہ نے منافق مرداں تے منافق عورتاں تے کافراں نال جہنم دی اگ دا وعدہ کیتا ہویا اے، اوہ ایہدے وچ ہمیشہ رہن والے نیں۔ اوہی (دوزخ) اوہناں لئی بتھیری اے تے اللہ اوہناں تے لعنت کیتی اے تے اوہناں لئی دائمی عذاب اے