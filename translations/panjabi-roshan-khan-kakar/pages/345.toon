quran[17]{c,v,t}:
  23,43,کوئی وی اُمّت اپنے متھے ہوئے ویلے توں اگے نئیں ودھ سکدی تے نہ اوہ پِچھے رہ سکدی اے
  23,44,فیر اسیں اُتو تو ڑی اپنے رسول گھلدےرہے، جدوں کدی وی کسے اُمت کول اوہناں دا رسول آیا تے اوہناں اوہنوں جھٹلا دتّا، فیر اسیں اک دے پِچھے دوجی (قوم) نوں تباہ کر دتا ، تے اسیں اوہناں نوں قصّے بنا دِتّا، فیرپھٹکار اے لوکاں لئی جیہڑے ایمان نئیں لیائوندے
  23,45,مڑ کے اسیں موسیٰ تے اوہدے بھراء ہارون نوں اپنیاں نشانیاں تے واضح حجت نال گھلّیا
  23,46,فرعون تے اوہدے سرداراں ول، فیر اوہ متکبّر ہوئے تے اوہ ہوڑی لوک سن
  23,47,"تے اوہ کہن لگے: بھلا اسیں اپنے ای ورگے دو بندیاں تے ایمان لیائیے، جدوں کہ اوہناں دونواں دی قوم ساڈی غلام اے"
  23,48,فیر اوہناں نے دونواں نوں جھٹلایا تے اوہ تباہ ہون والیاں وچوں ہوگئے
  23,49,تے بلاشبہ یقیناً اسیں موسیٰ نوں کتاب دتی، شاید اوہ (لوک) ہدایت پھڑن
  23,50,تے اسیں ابن مریم (عیسیٰ)، تے اوہدی ماں نوں عظیم نشانی بنایا تے اسیں اوہناں دونواں نوں اک اُچی زمین وَل تھاں دتی ، جیہڑی رہن دے لائق تے وگدے پانی والی سی
  23,51,"(فرمایا:) اے رسولو! تسی پاکیزہ (حلال) شیؤاں وچوں کھائو تے نیک عمل کرو، یقیناً تسی جو عمل کم کردے او مَیں بڑا جانن والا آں"
  23,52,تے بیشک ایہہ تہاڈی امت (در اصل) اِکّو ای اے، تے میں تہاڈا رب آں ، سو تسی میرے کولوں ای ڈرو
  23,53,فیر اوہ اپنے معاملے وچ آپووچ کئی ٹولیاں چ ٹوٹے ٹوٹے ہو گئے، ہر گروہ کول جو کُجھ ہے وے اوہ اوہدے تے ای خوش اے
  23,54,سو (اے نبی!) تسی اوہناں نوں اک وقت تک اوہناں دی غفلت وچ چھڈ دیو
  23,55,بھلا اوہ سمجھدے نیں (پئی) واقعی اسیں جو وی اوہناں نوں مال تے پُتراں وچ ودھا رہے آں
  23,56,اسیں اوہناں نوں بھلیائیاں دین وچ چھیتی کررہے آں (نہ نہ) بلکاں، اوہ سمجھدے نئیں
  23,57,بیشک جیہڑے لوک اپنے رب دے خوفوں کمبدے رہندے نیں
  23,58,تے جیہڑے سب اپنے رب دیاں آیتاں تے ایمان لیائوندے نیں
  23,59,تے سب جیہڑے اپنے رب نال کِسے نوں شریک نئیں ٹھہراؤندے