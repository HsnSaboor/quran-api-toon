quran[9]{c,v,t}:
  11,63,"صالح) آکھیا: میرئیے قومے! بھلا تسی تکو، جے میں اپنے رب دی طرفوں روشن دلیل تے آں تے اوہنے مینوں اپنے ولوں رحمت (نبوت) بخشی ہووے، فیر کون اے جیہڑا اللہ دے (عذاب) اگے میری مدد کرے گا جے میں اوہدی نافرمانی کراں؟ سو تسی میرا کیہہ ودھاؤ گے خسارے توں علاوہ"
  11,64,تے میریئے قومے! ایہہ اللہ دی اوٹھنی تہاڈے لئی اک نشانی اے، سو تسی ایہنوں چھڈ دیؤ پئی چر دی پھرے اللہ دی زمین وچ تے تسی ایہنوں مندڑا ہتھ نئیں لاؤنا فیر تہانوں نیڑے دا عذاب آن پھڑے گا
  11,65,"فیر اوہناں اوہدیاں کھُچاں کپ دِتّیاں، فیر (صالح) آکھیا: تسی اپنے گھراں وچ تِن دن فیدہ چک لو۔ اوہ اک بِلا جھوٹھ وعدہ اے"
  11,66,فیر جدوں ساڈا امر آ گیا تے اساں صالح تے اوہدے نال ایمان لیائون والیاں نوں اپنی خاص رحمت نال چھٹکارا دتّا تے اوس (قیامت) دن دی خواری کولوں وی (بچا لیاء) بیشک تیرا رب ای بے حد طاقتور، سب تے غالب اے
  11,67,تے جنھاں لوکاں ظلم کمایا اوہناں نوں ڈاہڈی چانگر آن پھڑیا، فیر تڑکے اپنے گھریں موہدے پئے رہ گئے
  11,68,جینویں کدی ایہناں وچ وسّے ای نئیں سن۔ سن لؤ! بیشک ثمودیئے اپنے رب دے منکر ہوئے۔ سن لؤ ثمود تے پھٹکار اے
  11,69,تے بلاشبہ ساڈے قاصد(فرشتے) ابراہیم کول بشارت لے کے آئے، اوہناں سلام آکھیا۔ اوس (ابراھیم) آکھیا سلام ہووے۔ فیر چِر نئیں لایا اوہ اک بھُنیا ہویا وچھا لَے آیا
  11,70,"فیر جدوں اوہنے اوہناں دے ہتھاں نوں ویکھیا اوہدے تائیں نئیں پہنچدے تے اوہناں نوں اوپرے سمجھیا تے اوہناں توں خوف محسوس کیتا۔ اوہناں آکھیا: نہ ڈر، بیشک سانوں لوط دی قوم ول گھلیا گیا اے"
  11,71,J تے اوہدی عورت (نیڑے) کھلوتی سی سو ہس پئی، فیر اسیں اوہنوں اسحاق دی خوشخبری دتّی تے اسحاق دے پچھوں یعقوب (پوترے) دی