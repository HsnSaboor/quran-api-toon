quran[8]{c,v,t}:
  14,11,"اوہناں دے رسولاں اوہناں نوں آکھیا: نئیں اسیں پر تہاڈے ورگے بشر ای تے پر اللہ اپنے بندیاں وچوں جہدے تے چاؤہندا اے احسان کردا اے۔ تے ساڈے ایہہ وس نئیں پئی اللہ دے اِذن باہج اسیں تہاڈے کول کوئی حجت (معجزہ) لے آئیے، تے لازم اے مومن فیر اللہ تے ای بھروسہ کرن"
  14,12,تے سانوں کیہہ (عذر)اے پئی اسیں اللہ تے بھروسہ نہ کرئیے، حالاں کہ اوہ سانوں ساڈے رستے وکھا چکیا اے؟ تے اسیں اوہناں تے لازمی صبر کراں گے جیہڑیاں تکلیفاں تسی سانوں دیو گے۔ تے بھروسہ کرن والیاں نوں چاہیدا اے فیر اللہ تے ای بھروسہ کرن
  14,13,"تے کافراں اپنے رسولاں نوں کہیا: اسیں تہانوںیقیناً اپنے دیس وچوں کڈھ دیواں گے یا تسی لازمی ساڈے مذہب ول پرت آئو گے، فیر اوہناں دے رب اوہناں ول وحی کیتی پئی اسیں ظالماں نوں ضرور ہلاکت چ پادیواں گے"
  14,14,تے اوہناں توں مگروں اسیں ضرور تہانوں اوسے دھرتی وچ وساواں گے، اوہ (انعام) اوہدے لئی اے جیہڑا میرے ساہمنے کھڑا ہون توں ڈریا تے میری وعید توں ڈریا
  14,15,تے اوہناں فتح منگی تے ہر باغی ہٹ دھرم نامراد ہویا
  14,16,اوہدے اگے دوزخ اے تے (اوتھے) اوہنوں پیپ دا پانی پلایا جاوے گا
  14,17,جنھوں اوہ مشکل نال گھٹ گھٹ کرکے پیوے گا تے لگدا نئیں سنگھ تَوں تھلّے لَنگاہ سکے گا تے ہر پاسیوں موت اوہدے کول آوے گی، حالاں کدی وی اوہ مرے گا نئیں۔ تے اوہدے پچھے بوہت سخت عذاب ہووے گا
  14,18,جنھاں اپنے رب نا ل کفر کیتا اوہناں دے (نیک) عملاں دی مثال سواہ وانگر اے جیہدے تے جھکھڑدے دیہاڑے بوہت سخت ہوا چلّی۔ جو کُجھ اوہناں کمایا اوہدے وچوں کجھ وی پَلّے نہ پوے گا۔ اوہ ای پرلے درجے دی گمراہی اے