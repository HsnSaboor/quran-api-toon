quran[9]{c,v,t}:
  31,20,بھلا تسی ویکھیا نئیں (پئی) واقعی اللہ نے جو کجھ اسماناں وچ اے تے جو کجھ زمین وچ اے تہاڈے واسطے رام کیتا اے تے اوہنے تہاڈے تے اپنیاں کھلیاں تے لُکیاں نعمتاں پوریاں کر دتّیاں نیں، تے لوکاں وچوں اک اوہ اے جیہڑا بغیر علموں تے نہ ہدیت تے نہ کوئی روشن کتاب، اللہ بارے جھگڑا کردا اے
  31,21,"تے جدوں اوہناں نوں آ کھیا جاند ا پئی اوہدی پیروی کرو جو اللہ اتاریا اے، اوہ کہندے نیں: بلکاں اسیں تے اوسے پچھے ٹراں گے جہدے تے اسیں اپنے پیو ٔ دادے نوں پایا، تے کیہہ بھاویں شیطان اوہناں نوں بھڑکدی اگ دے عذاب ول بلائوندا رہیا ہووے؟"
  31,22,تے جیہڑا بندہ اپنا مو نھ اللہ ول جھکا دیوے تے اوہ نیکی کرن والا وی ہووے فیر بلاشبہ یقیناً اوہنے پکے کڑے نوں پھڑ لیا، تے سب معاملے اللہ ول ای نمٹائے جاندے نیں
  31,23,تے (اے نبی!) جنھے کفر کیتا فیر اوہدا کفر تینوں غم وچ نہ پاوے، ساڈے ول ای اوہناں دا پرتنا اے، فیر اسیں اوہناں نوں جتاواں گے جو اوہناں عمل کیتا ہووے گا، بیشک اللہ سینیاں دے بھیت خوب جانن والا اے
  31,24,اسیں اوہناں نوں تھوڑا جہیا فیدہ دینے آں، مڑ کے اسیں اوہناں نوں بے وس کڑے عذاب ول لے جاواں گے
  31,25,"تے یقیناً جے تسی اوہناں نوں پچھو پئی اسماناں تے زمین نوں کِنے پیدا کیتا اے اوہ لازمی کہن گے: اللہ نے! بول الحمدُللہ: پر اوہناں دے بوہتے نئیں جان دے"
  31,26,اللہ لئی اے جو کجھ اسماناں تے زمین وچ اے، بیشک اللہ ای بے پروا، بڑی تعریف دے لائق اے
  31,27,تے جے واقعی انج ہووے پئی زمین تے جنے وی رُکھ نیں سبھے قلماں بن جان تے سمندر اوہدی سیاہی ہووے اوس توں پچھے ست سمندر ہور ہوون (فیر وی) اللہ دے کلمے نہ مکن، بیشک اللہ بوہت غالب، بڑی حکمت والا اے
  31,28,نئیں تہانوں پیدا کرنا، تے تہاڈا (دوبارہ) اٹھانا پر جینویں اک جان (نوں پیدا کرنا)، بیشک اللہ سب دی سنن والا، سب کجھ ویکھن والا اے