quran[25]{c,v,t}:
  26,112,"نوح آکھیا: تے مینوں کیہہ پتا اوہ کیہڑے عمل کردے رہے نیں"
  26,113,نئیں اوہناں دا لیکھا پر میرے رب ذمّے جے کر تسی سمجھو
  26,114,تے میں مومناں نوں پرے ہٹان والا نئیں
  26,115,نئیں میں پر کھلم کھلا ڈران والا ہاں
  26,116,"اوہ کہندے: اے نوح! یقیناً جے توں باز نہ آیوں ضرور سنگسار کیتیاں وچوں ہو جاویں گا"
  26,117,"نوح) آکھیا: میریا ربّا! بیشک میری قوم مینوں جھٹلا دِتا اے"
  26,118,سو توں میرے وچکار تے اوہناں وچکار فیصلہ فرما، تے مینوں نجات دے تے اوہ جیہڑے میرے نال مومناں چوں نیں
  26,119,سو اَساں اوہنوں جیہڑے (لوک) اوہدے نال سن بھری بیڑی وچ بچا لیا
  26,120,مڑ کے اوہدے مگروں باقی سارے ڈبو دِتّے
  26,121,بیشک اوہدے وچ یقیناً اک نشانی اے، تے اوہناں دے بوہتے ایمان لیائون والے نئیں سن
  26,122,تے بیشک تیرا رب، یقیناً اوہو ای اے بوہت غلبے والا، بوہت رحم والا
  26,123,قوم) عاد نے رسولاں نوں جھٹلایا
  26,124,"جدوں اوہناں دے بھراء ہود آ کھیا: بھلا تسی (اللہ کولوں) ڈردے نئیں جے؟"
  26,125,بیشک میں تہاڈے لئی امانت دار پیغمبر آں
  26,126,سو تسی اللہ توں ڈرو، تے میرے آکھے لگو
  26,127,تے میں تہاڈے کولوں ایس (واعظ) تے کوئی اجر نئیں منگدا، نئیں میرا اجر پر رب العالمین دے ذُمّے
  26,128,کیہہ تسی ہر اچیری تھاں شغل واسطے یادگار بنائوندے او
  26,129,تے تسی پکّے قلعے بنائوندے او، شاید تسی سدا (ایتھے) رہو گے
  26,130,تے جدوں تسی پھڑدے او تے بے رحم ہو کے پھڑدے او
  26,131,سو تسی اللہ کولوں ڈرو تے میرے آکھے لگو
  26,132,تے تسی اوس ذات توں ڈرو جنھے تہاڈی اوہناں شیؤاں نال مدد کیتی اے جنھوں تسی جان دے او
  26,133,­ اوہنے تہاڈی ڈنگراں تے پُتراں نال مدد لیتی
  26,134,تے باغاں تے چشمیاں (نال)
  26,135,بیشک میں تہاڈے تے اک وڈے دِن دے عذاب توں ڈردا آں
  26,136,"اوہناں کہیا: ساڈے لئی برابر اے، بھانویں توں نصیحت کریں یا نہ ہوویں نصیحت کرن والیاں چوں"