quran[8]{c,v,t}:
  6,74,"ے جدوں ابراہیم نے اپنے پیؤ آزر نوں آکھیا: کیہہ توں بُتاں نوں معبود اپنائوندا ایں؟ بیشک میں تینوں تے تیری قوم نوں ظاہر گمراہی وچ ویکھدا آں"
  6,75,ت تے اُنجے ای اسیں ابراہیم نوں اسماناں تے زمین دی سلطنت وکھاندےساں ، تے تاں جے اوہ پورا یقین کرن والیاں وچوں ہوجاوے
  6,76,"فیر جدوں اوہدے تے رات چھا گئی تے اوہنے اک تارا ویکھیا، (ابراہیم) آکھیا: ایہہ میرا رب اے، فیرجدوں اوہ ڈُب گیا، کہن لگا: میں ڈُبن والیاں نال ہیج نئیں کردا"
  6,77,"فیر جدوں اوہنے چن چمکدا ہویا ویکھیا (تے) آکھیا: ایہہ میرا رب اے، فیر جدوں اوہ ڈُب گیا کہن لگا: یقینا جے میرے رب مینوں ہدایت نہ دتی تے لازمی میں گمراہ لوکاں وچوں ہوجاواں گا"
  6,78,"فیر جدوں اوہنے سورج نوں چڑھدیاں ویکھیا تے آکھیا: ایہہ میرا رب اے، ایہہ ساریاں توں وڈا اے۔ فیر جدوں اوہ وی ڈُب گیا اوہنے آکھیا: اے میری قوم! بیشک جنھاں نوں تُسی شریک بنائوندے او، میں اوہناں کولوں بری آں"
  6,79,بیشک میں اپنا مو نھ اوس (ہستی) ول پھیر لیا اے یکسو مسلم ہو کے جنھے اسماناں تے زمین نوں پیدا کیتا، تے میں مشرکاں وچوں نئیں آں
  6,80,"تے اوہدی قوم نے اوہدے نال جھگڑا کیتا تے اوس (ابراہیم) آکھیا: بھلا تسی میرے نال اللہ بارے کھُڑبدے او، تے بلاشبہ اوہ مینوں ہدایت دے چکیا، تے میں اوہناں کولوں نئیں ڈردا جنھاں نوں تسی اوہدے شریک ٹھہراؤندے اوپر جے میرا رب کُجھ چاہوے، میرے رب نے علم چ ہر شئے نوں گھیریا اے، بھلا فیر تسی نصیحت نئیں پھڑ دے"
  6,81,تے میں اوہناں کولوں کینویں ڈراں جنھاں نوں تسی شریک بنائوندے او، حالاں تسی (ایس گلوں) نئیں ڈر دے پئی واقعی تسی اللہ دے اوہ شریک بنائوندے او جیس دی اوہنے تہاڈے تے کوئی حجت نئیں اتاری؟ فیر دونواں فریقاں وچوں کیہڑا امن دا چوکھا حقدار اے؟ (دسو) جے تسی جان دے او