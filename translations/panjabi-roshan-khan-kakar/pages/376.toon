quran[21]{c,v,t}:
  26,207,جیس فیدے نوں اوہ ورتدے رہے سن اوہناں دے کجھ کارے نئیں ہووے گا
  26,208,تے اساں کسے بستی نوں وی تباہ نئیں کیتا، پر (پہلوں) اوہدے لئی ڈراؤن والے (گھلّے) سن
  26,209,یاد دہانی لئی، تے اسیں ظالم نئیں سی
  26,210,تے شیطان ایس (قرآن) نوں لے کے نئیں اتر دے
  26,211,تے نہ اوہناں دے لائق اے تے نہ اوہ ایہدی واہ رکھدے نیں
  26,212,بیشک اوہ تے ایہدے سنن توں وی یقیناً وکھ کیتے گئے نیں
  26,213,فیر (اے نبی!) تسی اللہ نال کسے غیر معبود نوں نہ پکار
  26,214,فیر توں عذاب پائون والیاں وچوں ہو جاویں گا
  26,215,تے تسی اپنے قبیلے دے نیڑے دےرشتے داراں نوں ڈرائو تے جیہڑے مومناں وچوں تہاڈے پِچھے ٹُرن اوہناں لئی اپنیاں بانہواں جھکا دیؤ
  26,216,"فیر جے اوہ تہاڈی نافرمانی کرن تاںآکھ دیؤ: بیشک تسی جو کجھ کررہے او، میں اوہدے توں بری آں"
  26,217,تے تسی سب تے غالب بوہت رحم والے تے بھروسا رکھو
  26,218,جیہڑا تہانوں ویکھدا اے جدوں تسی ( تہجد وچ) کھڑے ہوندے او
  26,219,تے سجدہ کرن والیاں چ تہاڈے پھرن نوں وی
  26,220,حقیقتاً اوہی سب کجھ سنن والا، وسیع علم والا اے
  26,221,بھلا میں تہانوں دسّاں کیس تے شیطان نازل ہوندے نیں؟
  26,222,اوہ ہر بوہت جھوٹھ گھڑن والے، وڈے پاپی تے نازل ہوندے نیں
  26,223,سنی سنائی کنیں پھوکدے نیں تے اوہناں وچوں اکثر جھوٹھے نیں
  26,224,تے شاعر، اوہناں پچھے گمراہ (لوک) ای لگدے نیں
  26,225,بھلا تسی ویکھیا نئیں پئی واقعی اوہ ہر وادی وچ سِر مار دے پھردے نیں
  26,226,تے واقعی آ کھدے نیں، جو (آپی) نئیں کردے
  26,227,سوائے اوہناں دے جیہڑے ایمان لیائے تے اوہناں نیک عمل کیتے، تے اللہ نوں بوہت یاد کیتا تے جدوں اوہناں تے ظلم کیتا گیااوہدے مگروں اوہناں بدلہ لیا، تے ظالم لوکاں نوں چھیتی پتا لگ جاوے گا پئی پرتن دی کیہڑی تھاں اوہ پرت کے جان گے