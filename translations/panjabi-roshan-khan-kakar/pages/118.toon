quran[7]{c,v,t}:
  5,58,تے جدوں تسی نماز واسطے (اذان) بلاندے او تے اوہ اوہنوں وی کھیڈ تے شغل بنا لیندے نیں، اوہدی وجہ پئی واقعی اوہ لوک سمجھدے نئیں
  5,59,"اے نبی) آکھ دیؤ: کتاب والیو! تسی ساتھوں نئیں بدلہ لیندے سوائے ایہہ پئی اسیں اللہ تے ایمان لیائے تے تے اوہدے تے جو ساڈے ول (قرآن) اتاریا گیا تے جو (ساڈے توں) پہلے اتاریا گیا سی۔ تے واقعی تہاڈے وچوں بوہتے نافرمان نیں"
  5,60,"آکھ دیؤ: بھلا میں تہانوں اوہناں بارے دسّاں جیہڑےبدلے دے اعتبار نال ، اللہ نیڑے اوس توں وی فسادی نیں؟اوہ نیں جنھاں تے اللہ نے پھٹکار پائی تے اوہناں تے غضب نازل ہویاتے اوہناں وچوں کُجھ نوں باندر تے سوّر بنا دتا نالے جنھاں طاغوت نوں پوجیا، اوہو ای لوک فسادی مقام چ نیں تے سدِھی راہ توں بوہتے بہکے ہوئے"
  5,61,تے جدوں اوہ تہاڈے کول آؤندے نیں تے کہندے نیں اسیں ایمان لیائے تے حالاں بلاشبہ اوہ کفر نال ای آئے سن تے بلاشبہ اوہدے نال ای سب نکل گئے نیں تے اللہ بوہتا جان دا اے جو کجھ اوہ لکائوندے سن
  5,62,تے تسی اوہناں وچوں اکثر نوں ویکھو گے پئی اوہ گناہ تے زیادتی تےاپنی حرام خوری وچ بھجدے جاندے نیں، لازمی برا اے جو کُجھ اوہ عمل کردے سی
  5,63,کیوں اوہناں نوں اوہناں دے ربّانے تے نیک عالم جھوٹ بکن تے حرام کھان توں نئیں ڈکدے یقینا بوہت بھیہڑا اے جو کُجھ اوہ کردے سن
  5,64,"تے یہودیاں آکھیا: اللہ دا ہتھ بدّھا ہویا اے۔ بدّھے گئے اوہناں دے اپنے ہتھ، تے پھٹکار پئی اوہناں تے جیہڑی اوہناں بکواس کیتی، سگوں اوس دے تے دونویں ہتھ کھلے نیں، اوہ جینویں چاہوے خرچ کردا اے، تے جیہڑا (قرآن) تیرے رب ولوں تہاڈے تے اتاریا گیا اے، اوہناں وچوں بوہتاں نوں سرکشی تے کفر وچ ضرور وادھا کرے گا۔ تے اسیں قیامت دیہاڑے تیکر اوہناں وچکار عداوت تے سخت وَیر پادتا ۔ جدوں کدی اوہ لڑائی دی اگ بھڑکا ندے نیں (تے) اللہ اوہنوں بجھا دیندا اے تے اوہ زمین وچ فساد کرن نوں نسدے نیں تے اللہ فساد کرن والیاں نوں پسند نئیں کردا"