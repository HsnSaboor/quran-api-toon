quran[16]{c,v,t}:
  38,27,تے اسیں اسمان تے زمین نوں تے جو کجھ اوہناں دونواں دے وچکار اے، اینویں پیدا نئیں کیتا، اوہ اوہناں لوکاں دا خیال اے جنھاں کفر کیتا، فیر جنھاں کفر کیتا اوہناں لئی اگ توں بربادی اے
  38,28,کیہہ اسیں اوہناں نوں جیہڑے ایمان لیائے تے نیک عمل کیتے دھرتی تے فساد کرن والیاں وانگوں کر دیاں گے ؟ یا اسیں پرہیز گاراں نوں بدکاراں ورگے کردیواں گے؟
  38,29,اک کتاب، اسیں ایہنوں تیرے ول نازل کیتا، بڑی برکت والی اے، تاں پئی اوہ ایہدیاں آیتاں تے وچار کرن تے عقل منداں دے نصیحت پھڑن لئی
  38,30,تے اسیں دائود نوں سلیمان عطا کیتا، (اوہ) چنگا بندہ سی، بیشک اوہ بوہت رجوع کرن والا سی
  38,31,جدوں پچھلے پہر اوہدے سامنے اصیل ترِکھل گھوڑے حاضر کیتے گئے
  38,32,"فیر اوہنے آکھیا: بیشک میں ایس مال دی حُب نوں اپنے رب دی یاد بدلے پسند کیتا اے ایتھوں تیکر پئی (سورج) پڑدے وچ لُک گیا"
  38,33,"(آکھیا:) اوہناں نوں میرے کول موڑ لیائو، فیر اوہ (اوہناں دیاں) پنِیّاں تے دھوناں تے ہتھ پھیرن لگ پیا"
  38,34,تے بلاشبہ یقیناً اَساں سلیمان نوں ازمایا، تے اَسیں اوہدی کرُسی تے اک دھڑ پاء دتّا، مڑ کے اوہنے رجوع کیتا
  38,35,"اوہنے آکھیا: میریا ربّا! مینوں بخش دے، تے مینوں ایسی بادشاہی دے پئی اوہ میرے مگروں ہور کسے دے لائق نہ ہووے بیشک توں بوہت عطا کرن والا ایں"
  38,36,فیر اسیں ہوا اوہدے وَس کر دتی، اوہ اوہدے حکم نال ہوَلی ہولی چلدی سی جدھر دا اوہ ارادہ کردا سی
  38,37,تے شیطاناں نوں (وی آکھے لا دتّا) ہر قسم دے ماہر راج تے ماہرٹوبھے
  38,38,"تے دوجیاں نوں وی جیہڑے سنگلاں وچ َبدّھے ہوئے سن]"
  38,39,ایہہ ساڈی دین اے، سو احسان کر یا ڈک رَکھ، بغیر حسابوں،
  38,40,تے بیشک اوہدے لئی ساڈے کول یقیناً خاص قرب تے سوہنی ٹھاہر اے
  38,41,تے ساڈے بندے ایوب نوں چیتے کرو، جدوں اوہنے اپنے رب نوں پکاریا پئی بیشک مینوں شیطان نے بڑا دکھ تے تکلیف پچائی اے
  38,42,(اسیں آکھیا) اپنا پیر (زمین تے) مار، ایہہ نہائون تے پین نوں ٹھنڈا پانی اے