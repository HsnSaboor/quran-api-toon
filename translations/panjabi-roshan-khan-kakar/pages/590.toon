quran[22]{c,v,t}:
  85,1,بُرجاں والے اسمان دی قسم
  85,2,تے وعدہ دتّے دیہاڑے دی(قسم)
  85,3,تے حاضر ہون والے دی تے جس کول حاضر ہونا اے
  85,4,غارت جان کھائیاں والے
  85,5,اوہ اگ سی (کھائیاں وچ) بوہت بالن والی
  85,6,جد کہ اوہ اوہناں (کھائیاں دے کنڈیاں) تے بیٹھے سن
  85,7,تے جو سبھے مومناں نال کر رہے سن، اوہدے تے خود گواہ سن
  85,8,تے اوہناں (کافراں) اوہناں (مومناں) کولوں نئیں کھار کھادی سوائے، پئی اوہ سب تے غالب ، تعریف دےلائق اللہ تے ایمان لیائے سن
  85,9,اوہ (ہستی) جیہدے لئی اسماناں تے زمین دی بادشاہی اے، تے اللہ ہر شئے اتے گواہ اے
  85,10,بیشک جنھاں لوکاں مومن مرداں تے مومن عورتاں نوں فتنے چ پایا مڑ کے اوہناں توبہ نہ کیتی، فیر اوہناں لئی دوزخ دا عذاب اے، تے اوہناں لئی سڑن دا عذاب اے
  85,11,بیشک جیہڑے لوک ایمان لیائے تے اوہناں چنگے کم کیتے، اوہناں لئی اجیہے باغ نیں، جنھاں ہیٹھاں نہراں وگدیاں نیں، اوہو ای بوہت وڈی کامیابی اے
  85,12,بیشک تیرے رب دی پکڑ یقیناً بڑی کراڑی اے
  85,13,حقیقتاً اوہو ای پہلوں پیدا کردا اے تے اوہو ای دہرائے گا
  85,14,تے اوہی بڑا بخشن ہار، بوہت پیار کرن والا اے
  85,15,عرش دا مالک اُچی شان والا اے
  85,16,جو چاہے کر گزرن والا اے
  85,17,بھلا تیرے کول لشکراں دی گل اپڑی اے؟
  85,18,فرعون تے ثمود دیاں دی
  85,19,سگوں جنھاں کفر کیتا جھٹلان وچ لگے ہوئے نیں
  85,20,تے اللہ ایہناں دے پچھوں ایہناں نوں وَلن والا اے
  85,21,سگوں ایہہ قرآن عظیم الشان اے
  85,22,لوحِ محفوظ وچ (لکھیا ہویا) اے