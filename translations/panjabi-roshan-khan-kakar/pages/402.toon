quran[7]{c,v,t}:
  29,46,"تے تسی اہلِ کتاب نال نہ جھگڑو پر اوس طریق نال جو سب توں چنگا اے سوائے اوہناں دے جیہڑے اوہناں وچوں ظالم نیں، تے آکھو: اسیں اوس (کتاب) تے ایمان لیائے جیہڑی ساڈے ول اتاری گئی، نالے (جیہڑی) تہاڈے ول اتاری گئی، تے ساڈا معبود تے تہاڈا معبود اِکو ای اے، تے اسیں اوسے دے ای فرمانبردار آں"
  29,47,تے اوسے طرحاں اسیں تیرے ول (ایہہ) کتاب نازل کیتی اے، فیر اوہ لوک جنھاں نوں اسیں (پہلے) کتاب دتی ایس (قرآن) تے ایمان لیاؤندے نیں، تے ایہناں (مشرکاں) وچوں وی بعضے ایہدے تے ایمان لیائوندے نیں، تے ساڈیاں آیتاں دا (جان کے) انکار کافراں سوا کوئی نئیں کردے
  29,48,تے تسی ایس توں پہلے کوئی کتاب نئیں سی پڑھدے تے نہ اپنے سجے ہتھ نال اوہنوں لکھدے سو، (جے انج ہوندا) تد باطل والے ضرور شک کر سکدے سن
  29,49,سگوں ایہہ (قرآن) واضح آیتاں نیں، اوہناں لوکاں دے سینیاں وچ نیں جنھاں نوں علم دتا گیا، تے ساڈیاں آیتاں دا (جان کے) انکار نئیں کردے پر ظالم لوک ای
  29,50,"تے اوہناں کہیا: ایہدے تے ایہدے رب ولوں نشانیاں کیوں نئیں اتاریاں گئیاں؟ (اے نبی!) آکھ دیؤ: سب نشانیاں بس اللہ کول نیں، تے بیشک میں کُھلم کُھلا ڈراؤن والا آں"
  29,51,بھلا اوہناں نوں (ایہہ نشانی) کافی نئیں پئی واقعی اساں تیرے تے اپنی کتاب نازل کیتی جیہڑی اوہناں تے پڑھی جاندی اے، بیشک اوہدے وچ ضرور رحمت تے نصیحت اےایمان لیاؤن والے لوکاں لئی
  29,52,"تسی آکھ دیؤ: میرے وچکار تے تہاڈے وچکار گواہ دے طور اللہ کافی اے، اسماناں تے زمین وچ جو کجھ ہے وے، اوہ اوہنوں جان دا اے تے جیہڑے باطل تے ایمان لیائے تے اللہ دے منکر ہوئے ، اوہو ای گھاٹا چکن والے نیں"