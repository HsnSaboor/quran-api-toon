quran[7]{c,v,t}:
  11,82,فیر جدوں ساڈا امر آ گیا تے بیشک اسیں اوس (بستی) دا اُتلا پاسہ اوہدا ہیٹھلا کر چھڈیا، تے اوہدے تے کھِنگر دے پتھر تہ بتہ ورھائے
  11,83,تیرے رب ولّوں نشان لگّے ہوئے ۔ تے اوہ (ایہناں) ظالماں کولوں کجھ وی دور نئیں
  11,84,"تے مدیْن (والیاں) وَلّے اوہناں دے بھرا شعیب نوں (گھلیا) اوہنے آکھیا: میریئے قومے! تُسی اللہ دی عبادت کرو،اوہدے باہجھ تہاڈا کوئی معبود نئیں، تے تُسی ٹوپے (ناپ) تے تول وچ کمی نہ کرو، بیشک میں تہانوں سَوکھا ویکھنا آں تے بیشک مَینوں تہاڈے تے اک گھیرن والے دن دے عذاب توں ڈر آؤندا اے"
  11,85,تے میریے قومے! ٹوپے تے تول انصاف نال پورا کرو تے لوکاں نوں اوہناں دیاں چیزاں توں محروم نہ کرو، تے تُسی زمین وچ خرابی کردے ہویاں فساد نہ مچائو
  11,86,اللہ دی بچت (جائز منافع) تہاڈے لئی بہتر اے جے تُسی مومن او، تے میں تہاڈے تے نگہباں کدی وی نئیں آں
  11,87,"اوہناں کہیا: اے شعیب! بھلا تیری نماز تَینوں ایہہ کہندی اے پئی جنھاں نوں ساڈے پیو دادے پوجدے آئے اسیں اوہناں(خداواں) نوں چھڈ دَیئے یا اپنے مالاں وچ جو چاہیے کرئیے بیشک توں ای ضرور بردبار بڑا سمجھدار ایں"
  11,88,"اوس (شعیب) آکھیا: میرئیے قومے! بھلا تسی تکو، جے میں اپنے رب ولّوں واضح دلیل تے آں تے اوہنے مَینوں اپنے وَلّوں چنگا رزق پہنچایا اے تے میں نئیں چاہندا پئی تہانوں چھڈکے (آپ) او کم کراں جہیدے تَوں تہانوں ڈکدا آں۔ نئیں میں چاہندا پر سنوارنا جِنّی میری واہ لگے تے نئیں میری توفیق باہجھ اللہ توں، میرا اوہدے تے ای بھروسہ اے تے اوہدے وَل ای رجوع کرداں آں"