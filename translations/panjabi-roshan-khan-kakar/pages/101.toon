quran[7]{c,v,t}:
  4,141,"جیہڑے لوک تہاڈی تاک وچ رہندے نیں، فیر جے تہانوں اللہ ولوں جت مل جاوے تے اوہ کہندے نیں: بھلا اسیں تہاڈے نال نئیں سی؟ تے جے کافراں نوں وی کوئی حصہ مل جاوے تے اوہناں نوں کہندے نیں: بھلا اسیں تہاڈے تے غلبہ نئیں سی پائون لگے تے (بھلا) اسیں تہانوں مومناں کولوں نئیں سی بچایا؟ فیر قیامت دیہاڑے اللہ تہاڈے وچکار فیصلہ کر دیوے گا، تے اللہ کافراں لئی مومناں دے خلاف کدی وی راہ نئیں بناوے گا"
  4,142,بیشک منافق اللہ نوں دھوکھا دیندے نیں، حالاں اوہ اوہناں نوں دھوکھا دین والا اے، تے جدوں اوہ نماز لئی کھڑے ہوندے نیں سُست کھڑ دے نیں لوکاں نوں وکھاندے نیں، تے اوہ اللہ نوں یاد نئیں کر دے پر بوہت گھٹ
  4,143,اوہ اوس (کفر تے ایمان) دے وچکار ڈانواں ڈول نیں، نہ(پورے) ایہناں ول تے نہ اوہناں ول، تے (اے نبی!) جنھوں اللہ گمراہ کرے، سو تسی اوہناں لئی کدی وی راہ نئیں لبھّو گے
  4,144,ایمان والیو! مومناں نوں چھڈ کے کافراں نوں سجّن نہ بنائو۔ کیہہ تسی چاہندے او پئی اللہ لئی اپنے خلاف کھلی حجت بنا لؤ؟
  4,145,بیشک منافق دوزخ دے سب توں ہیٹھلے درجے وچ ہون گے، تے اوتھے تسی اوہناں لئی کوئی حمائتی نہ پاؤ گے
  4,146,سوائے اوہناں دے جنھاں توبہ کیتی تے آپ نوں سنوار لیا تے اللہ دے کرم نال گناہ توں بچے رہے تے اپنا دین اللہ لئی خالص کرلیاء فیر اوہی لوک مومناں دے نال ہوون گے تے اللہ اگوں مومناں نوں بوہت وڈا اجر دیوے گا
  4,147,اللہ تہانوں عذاب دے کے کیہہ کرے گا؟ جے تسی شکر ادا کرو تے ایمان لے آئو، تے اللہ ہمیش قدردان، سب کجھ جانن والا اے