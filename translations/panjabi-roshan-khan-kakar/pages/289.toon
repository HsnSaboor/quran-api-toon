quran[9]{c,v,t}:
  17,67,تے جدوں سمندر وچ تہانوں مصیبت اپڑ دی اے اوہدے سوا جنھاں نوں تسی پکار دے او گواچ جاندے نیں فیر جدوں اوہ (اللہ) تہانوں خشکی وَل نجات دیندا اے تاں تسی منہ پھیر لیندے او، تے انسان ہمیش توں بڑا ناشکرا اے
  17,68,کیہہ فیر تسی بے خوف ہوگئے اوپئی اوہ تہانوں خشکی دے کنڈے (زمین وچ) دھسا دیوے یا تہاڈے تے پتھراں والی ہنیری گھل دیوے، مڑ کے تیانو ں اپنے لئی کوئی کارساز نہ مِل سی
  17,69,یا تسی بے خوف ہوگئے او پئی اوہ تہانوں مڑ کے اوس (سمندر) وچ لے جائے دوجی وار، فیر تہاڈے تے تیز گونجدار ہوا گھلے، فیر اوہ تہاڈی ناشکری بدلے تہانوں ڈبو دیوے مڑ کے تہانوں اپنے لئی ساڈے خلاف ایہدے تے کوئی ساڈا پچھا کرن والا وی نہ ملے
  17,70,تے بلاشبہ یقینا اسیں آدم دی اولاد نوں بڑی عزت بخشی تے اوہناں نوں خشکی تے سمندر وچ سوار کیتا، تے اوہناں نوں ستھریاں شیؤاں دی روزی پہنچائی تے اوہناں نوں اپنی اکژ مخلوق تے وڈیائی وتی بوہت وڈیائی
  17,71,جیس دن اسیں سارے لوکاں نوں اوہناں دے امام نال سدّاں گے، فیر جنھوں اوہدا (اعمال) نامہ اوہدے سجے ہتھ وچ دتا گیا تاں اوہ اپنا نامہ پڑھن گے، تے اوہناں تے کھجور دی گٹک دے ڈورے برایر (وی) ظلم نئیں ہوو ے گا
  17,72,تے جیہڑا ایس (دنیا) وچ انھّا رہیاخیر اوہ آخرت وچ وی انھّا ہوے گا تے رستے توں بوہتا بھٹکیا ہوے گا
  17,73,تے بیشک لاگے سی اسیں تہاڈے ول جیہڑی وحی کیتی کافر تہانوں اوہدے توں تلکا دیندے، پئی تسی ساڈے تے ایہدے توں وکھرا جھوٹ گھڑ لوُ، تے اودھوں اوہ لازمی تہانوں اپنا جگری یار بنا لیندے
  17,74,تے جے ایہہ نہ ہوندا پئی اسیں تینوں ثابت قدم رکھیا تے بلاشبہ یقینا نیڑے سی پئی توں اوہناں وَل تھوڑا جہیا لِف جاندا
  17,75,اوس ویلے اسیں تینوں ضرور حیاتی وچ دُگنا تے موت پچھوں پچھے وی دُگنا (عذاب) چکھاندے، مڑ کے تہانوں اپنے لئی ساڈے خلاف کوئی مدد کرن والا نہ ملدا