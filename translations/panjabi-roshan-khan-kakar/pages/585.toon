quran[42]{c,v,t}:
  80,1,اوہنے متھے وٹ پایا تے منہ موڑ لیا
  80,2,(تاں) پئی اوہدے کول اک اَنھا آیا
  80,3,تے (اے نبی!) تہانوں کیہہ معلوم شاید اوہ پاکی لے لیندا
  80,4,یا نصیحت لیندا فیر نصیحت اوہنوں فیدہ دیندی
  80,5,سگوں جیہڑا بے پروائی وَرتدا
  80,6,سو تسی اوہدا کھیڑا کر دے او
  80,7,حالاں جے اوہ پاک نئیں ہوندا تہاڈے تے (کوئی بھار) نئیں
  80,8,تے رہیا جیہڑا تہاڈے کول چیچا آیا
  80,9,تے اوہ ڈردا وی اے
  80,10,فیر توں اوہدے نال لاپروائی ورتداں ایں
  80,11,ہر گز نئیں! بیشک ایہہ (قرآن) تے اک نصیحت اے
  80,12,سو جیہڑا چاہوے ایہنوں قبول کرے
  80,13,عزت دے لائق صحیفیاں وچ (سانبھیا) اے
  80,14,جیہڑے اچے کیتے گئے تے پاک نیں
  80,15,اجیہے لکھن والیاں دے ہتھاں وچ نیں
  80,16,جیہڑے عزتاں والے تے نیک نیں
  80,17,غارت جائے انسان، (ایہہ) کِنّاں ناشکرا اے!
  80,18,اوس اوہنوں کیس شئے چوں پیدا کیتا؟
  80,19,اک نطفے چوں اوہنے اوہنوں پیدا کیتا فیر اوہدا اندازہ لائیا
  80,20,مڑ کے اوہنوں راہ سوکھی کر دتی
  80,21,مڑ کے اوہنوں موت دتی فیر قبر چ پایا
  80,22,مڑ کے اوہ جدوں چاہوے گا اوہنوں ٹھا لے گا
  80,23,ہر گز نئیں اوہنے اوہدے حکم نوں اجے پورا نئیں کیتا-
  80,24,انسان نوں لازم اے پئی اپنے کھاج ول ویکھے
  80,25,واقعی اساں زور دار مینہ ورھایا
  80,26,مڑ کے اسیں زمین نوں جدا جدا پاڑیا
  80,27,فیر اسیں اوہدے وچوں دانے اگائے
  80,28,تے انگور تے ویلاں
  80,29,تے زیتون تے کھجوراں
  80,30,تے سنگھنے باغ
  80,31,تے میوے تے چوگا
  80,32,تہاڈے تے تہاڈے پسواں دے فیدے لئی (اے)
  80,33,فیر جدوں کن ڈورے کر دَین والی (دوجی پھوک) آپجے گی
  80,34,اوس دیہاڑے بندہ اپنے بھرأ توں نسے گا
  80,35,تے اپنی ماں تے اپنے پیئو توں
  80,36,تے اپنی بیوی تے اپنے پتراں کولوں
  80,37,اوہناں وچوں ہر بندے دی اوس دیہاڑے انج دی حالت ہووے گی جیہڑی(دوجیاں توں) بے پروا کر دیوے گی
  80,38,اوس دیہاڑے کئی چہرے روشن ہون گے
  80,39,ہسدے بوہت خوشیاں کردے
  80,40,تے کئیاں بوتھیاں تے اوس دیہاڑے کھیہہ اڈدی ہووے گی
  80,41,اوہناں تے کالک چڑھی ہووے گی
  80,42,اوہی لوک سب کافر نافرمان نیں