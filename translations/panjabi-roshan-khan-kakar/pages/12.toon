quran[7]{c,v,t}:
  2,77,بھلا اوہ جان دے نئیں واقعی اللہ جان دا اے جو اوہ لکائوندے نیں تے جو کجھ اوہ ظاہر کردے نیں
  2,78,تے کجھ اوہناں وچّوں ان پڑھ نیں اوہ کتاب دا علم نئیں رکھدے سوائے تاہنگاں دے۔ تے نئیں کجھ اوہ کر دے پر گمان ای
  2,79,سو اوہناں لوکاں واسطے بربادی اے جیہڑے اپنے ہتّھیں کتاب لِکھدے نیں مڑکے کہندے نیں پئی ایہہ اللہ ولّوں اے تاں جے ایہدے بدلے وچ تھوڑا جہیا مُل لَے لَین۔ سواوہدے کارن جو اوہناں دے ہتھاںلکھیا اوہناں لئی بربادی اے تے جو اوہ کماندے نیں اوہدے کارن اوہناں لئی بربادی اے
  2,80,تے اوہناں آکھیا اگ سانوں گنتی دے کجھ دناں دے سوا ہرگز نئیں چھوہنی۔ آکھ دیؤ! تُساں اللہ کولوں کوئی عہد لِتّا ہویا اے؟ فیر اللہ اپنے عہد دے خلاف بالکل نئیں کرے گا یا تسی اللہ ذُمّے اوہ گل کہندے او جیہڑی تسی جان دے ای نئیں؟
  2,81,کیوں نئیں! جنھے کوئی پاپ کمایا تے اوہدی خطاء نے اوہنوں گھیر لیا فیر اوہی لوک دوزخ دے سنگی نیں سدا اوہدے وچ رہن والے نیں
  2,82,تے جیہڑے لوک ایمان لیائے تے اوہناں صالح (مسنون) کم کیتے، اوہی جنت دے سنگی نیں اوہ سدا اوہدے وچ رہن والے نیں
  2,83,تے جدوں اسیں بنی اسرائیل کولوں پکاّ عہد لیا پئی تسی اللہ دے سوا کسے دی عبادت نہ کرو گے۔ تے ماپیاں ، تے رشتے داراں تے یتیماں تے مسکیناں نال احسان کرو گے ۔ تے تسی لوکاں نال بھلی گل کروگے تے نماز نوں قائم رکھو تے زکوٰۃ دیندے رہو گے۔ مڑکے تُسی (ایس توں) پھر گئے سوائے تہاڈے وچوں تھوڑے (رہے کھلوتے) تے تسی بے رخے سی .