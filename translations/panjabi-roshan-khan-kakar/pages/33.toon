quran[5]{c,v,t}:
  2,211,بنی اسرائیل کولوں پچھ لؤو! اساں اُوہناں نوں کِنّیاں کھلّیاں نشانیاں دتیاں تے جیہڑا کوئی اللہ دی آ چکی نعمت توں بعد اوہنوں بدل دیوے تاں بیشک اللہ ڈاہڈی سزا دین والا اے
  2,212,اوہناں لئی جنھاں کفر کیتا، دنیا دی حیاتی سجا دِتی گئی اے تے اوہ ایمان والیاں نال مذاخ کردے نیں۔ حالاں جیہڑے ڈر گئے نیں اوہ قیامت دیہاڑے اوہناں توں اُپر (درجے) ہون گے۔ تے اللہ جنھوں چاہندا اے بغیر تنگیوں رزق دیندا اے
  2,213,سبھے لوکیں اکو ای امت سن فیر اللہ نے نبی بھیجے، خوشخبری دین والے تے ڈرائون والے۔ تے اوہناں دے نال اوہنے سچیائی نال کتاب اتاری پئی اوہ لوکاں وچکار اوہناں گلاں دا فیصلہ کرن جنھاں وچ اوہناں جھگڑا پایا تے اوہدے وچ جھگڑا نہ کیتا پر اوہناں لوکاں آپس دے عناد توں جنہاں نوں اوہ دتی گئی سی، اوہدے پچھوں جو اوہناں دے کول کھلیاں نشانیاں آ چکیاں، فیر جیہڑے ایمان لے آئے اوہناں نوں اللہ نے اپنے حکم نال سچیائی چوں اوس گل دی ہدایت دتی جیہدے وچ اوہناں جھگڑا پایا سی۔ تے اللہ جنھوں چاہندا اے سِدھے رستے ول پا دیندا اے
  2,214,"کیہہ تسی گمان کیتا اے پئی (ایہداں ای) جنت وچ جا وڑو گے تے؟ حالی تہاڈے تے اوہناں لوکاں وانگر حالات (ازمائیشاں) پیش نئیں آئیاں جیہڑے تہاڈے توں پہلاں گزر گئے۔ اوہناں نوں ای تنگی تے تکلیفاں اَپڑیاں تے اوہ ہلا دتے گئے۔ ایتھوں تیکر پئی رسول تے اوہ لوک جو اوہدے نال ایمان لیائے سن کہن لگ پئے: اللہ دی مدد کدوں (آوے گی)؟سن لوئو بیشک اللہ دی مدد نیڑے وے"
  2,215,"اے نبی! اوہ تہاڈے کولوں پُچھ دے نیں پئی اوہ کیہہ خرچ کرن؟ آکھ دیو: تسی جو وی کوئی مال خرچ کرو فیر اوہ اپنے ماں پیؤ، تے رشتے داراں، تے یتیماں، تے مسکیناں تے راہی لئی (خرچ کرو) تے تسی جیہڑی وی کوئی بھلیائی کرو گےتاں بیشک اللہ اوہنوں خوب جانن والا اے"