quran[7]{c,v,t}:
  59,10,"نالے (اوہناں لئی) جیہڑے اوہناں توں مگروں آئے، اوہ آکھدے نیں: ساڈیا سوہنیا ربّا! سانوں تے ساڈے اوہناں بھراواں نوں بخش دے جنھاں ایمان لیاؤن وچ ساڈے توں پہل کیتی تے ساڈے دلاں وچ ایمان والیاں لئی کوئی کروہد نہ رکھ۔ ساڈیا ربّا! بیشک توں بڑی شفقت والا، بوہت رحم والا ایں"
  59,11,"بھلا تسی اوہناں ول نئیں ویکھیا جنھاں منافقت کیتی؟ اوہ اپنے اوہناں بھراواں نُوں، جیہڑے اہل کتاب وچوں کافر ہوئے، کہندے نیں: یقیناً جے تسی (مدینے وچوں) کڈھے گئے اسیں لازمی تہاڈے نال نکلاں گے ،تے اسیں تہاڈے معاملے وچ کدی کسے دی گل نہ منّاں گے، تے جے تہاڈے نال لڑائی کیتی گئی اسیں ضرور تہاڈی مدد کراں گے، تے اللہ گواہ اے بیشک اوہ سب لازمی جھوٹھے نیں"
  59,12,یقیناً، جے اوہ (یہودی) کڈھے گئے ایہہ (منافق) اوہناں دے نال نئیں نکلن گے، تے جے ضرور اوہناں نال لڑائی کیتی گئی ایہہ اوہناں دی مدد نئیں کرن گے، تے جے اوہناں دی امداد نُوں اَپڑے وی، لازمی کنڈ پرتا کے نسّن گے، مڑ کے اوہناں نوں (کِتیوں) مدد نئیں ملے گی
  59,13,یقیناً (اے مسلمانو!) تسی ایہناں دے سینیاں وچ ڈر بارے اللہ نالوں بوہتے سخت او، اوہ ایس لئی پئی واقعی اوہ انج دے لوک نیں جیہڑے سمجھدے نئیں
  59,14,اوہ کٹھےرَل کے تہاڈے نال نئیں لڑن گے، پر ایسی وستیاں وچ جیہڑیاں قلعہ بند نیں یا کندھاں دے اوہلیوں، اوہناں دی آپس دی لڑائی (دشمنی) بوہت سخت اے، تسی اوہناں نوں سمجھو گے پئی اوہ اکٹھے نیں جد کہ اوہناں دے دل وکھو وکھ نیں اوہ تاں پئی واقعی اوہ لوک نیں جیہڑے عقل نئیں رکھدے
  59,15,اوہناں لوکاں دے حال وانگرجیہڑے اوہناں توں پہلاں لاگے ای سن اوہناں (بدر وچ) اپنی کیتی دا وبال چکھیا، تے اوہناں لئی بڑے دُکھ دی مار اے
  59,16,"شیطان دے حال وانگر جدوں اوہ انسان نوں کہندا اے کفر کر، فیر جدوں اوہ کفر کر ہٹدا، (تاں) کہندا اے: بیشک میں تیرے توں بری آں، بیشک میں جہاناں دے رب اللہ کولوں ڈردا آں"