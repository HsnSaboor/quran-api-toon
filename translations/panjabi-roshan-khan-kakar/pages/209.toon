quran[8]{c,v,t}:
  10,7,بیشک اوہ لوک جیہڑے ساڈے پیشی دی امید نئیں رکھدے تے دنیا دی حیاتی توں راضی ہو گئے تے اوہدے وچ ای مگن نیں تے اوہ سب جیہڑے ساڈیاں نشانیاں توں غافل ہوئے نیں
  10,8,اوہو ای نیں جنھاں دا ٹکاناں دوزخ بدلہ جو اوہ کماندے ہوندے سی
  10,9,بیشک جیہڑے ایمان لیائے تے اوہناں نیک عمل کیتے، اوہناں دا رب اوہناں دے ایمان پاروں اوہناں نوں رستہ وکھاوے گا اوہناں ہیٹھ نعمت دے باغاں وچ نہراں وگدیاں ہون گئیاں
  10,10,"اوہدے وچ اوہناں دی دعا ہووے گی: سبحانک اللھم تے ایہدے وچ آپس دی دعا ہووے گی: ’سلام‘ تے اوہناں دی دعا دا خاتمہ ہووے گا پئی الحمدُللہ رب العٰلمین"
  10,11,تے جے اللہ لوکاں نوں بریائی اپڑان وچ کاہلی کردا جینویں اوہناں نوں بھلائی چھیتی دیندااے تے اوہناں ول اوہناں دی معیاد لازمی پوری ہو چکی ہوندی، فیر اسیں اوہناں نوں چھڈ دینے آں جیہڑے ساڈے ول پیشی دی امید نئیں رکھدے پئی اپنی سرکشی وچ بھٹکے پھرن
  10,12,تے جدوں انسان نوں دکھ پہنچدا اے تے اوہ سانوں (ہر حال) پکار دا اے، پاسے پرنے پیا، یا بیٹھا، یا کھلوتا، فیر جدوں اسیں اوہدا دکھ ٹال دینے آں تے اوہ (بے لحاظا) لنگھ جاندا اے جینویں اوہنے اپنے دکھ اپڑن تے سانوں پکاریا ای نئیں سی، اوسے طرحاں حد ٹپن والیاں لئی سجا دِتے گئے جو اوہ عمل کردے سی
  10,13,تے بلاشبہ یقیناً اسیں تہاڈے توں پہلوں کئی نسلاں تباہ کر چھڈیاں جدوں اوہناں ظلم اختیار کیتا، تے اوہناں کول اوہناں دے رسول واضح دلیلاں لے کے آئے، تے اوہ ایڈے نئیں سی پئی ایمان لے اآؤندے ، مجرماں نوں اسیں اُنجے بدلہ دینے آں
  10,14,مڑکے اوہناں توں مگروں اساں تہانوں دھرتی وچ خلیفے بنایا، پئی اسیں ویکھیے تسی کنج دے عمل کردے او