quran[10]{c,v,t}:
  24,11,بیشک جیہڑے (ام المومنین تے) بہتان گھڑ لیائے تہاڈے وچوں ای اک ٹولہ اے، تسی اوہنوں اپنے لئی خرابی نہ سمجھو، سگوں اوہ تہاڈے لئی چنگا اے، اوہناں وچوں ہر بندے لئی گناہ وچوں اوہ اے جو اوہنے کمایا، تے اوہناں وچوں اوہ بندہ جیہڑا اوس (گناہ) دا وڈا ذمہ دار بنیا، اوہدے لئی بوہت وڈا عذاب اے
  24,12,کیوں نہ جدوں تسی ایہہ (جھوٹھ) سنیا مومن مرداں تے مومن عورتاں نے اپنے جئیاں چ چنگا گمان کیتا تے (کیوں نہ) آکھیا پئی ایہہ تے کھلم کھلا بہتان اے
  24,13,اوہ ایس تے چار گواہ کیوں نہ لے کے آے؟ فیر جدوں اوہ گواہ نئیں لے کے آئے تاں اوہ اللہ دے نزدیک اوہی جھوٹھے نیں
  24,14,تے جے تہاڈے تے دنیا تے آخرت وچ اللہ دا فضل تے اوہدی رحمت نہ ہوندی تاں جیس گل وچ تسی پئے گئے سو اوہدے وچ تہانوں بوہت وڈا عذاب آن پھڑدا
  24,15,جدوں تسی اوہنوں اک دوجے کولوں اپنیاں زباناں نال لے رہے سو تے اپنے مونہواں وچوں اوہ گل کہہ رہے سو جیہدا تہانوں اُکا علم نئیں سی، تے تسی اوہنوں معمولی سمجھ دے سی، حالاں اوہ اللہ نیڑے بڑی وڈی (گل) سی
  24,16,"تے جدوں تسی اوہنوں سُنیا سی کیوں نہ آکھیا: ساڈے لائق نئیں پئی اسیں (مونہوں) ایسی گل کہیئے (یااللہ!) توں پاک ایں، ایہہ بوہت وڈا بہتان اے"
  24,17,اللہ تہانوں نصیحت کردا اے پئی کدی اس طرح دی حرکت (نہ) دہرائو جے تسی مومن او
  24,18,تے اللہ تہاڈے لئی (اپنیاں) آیتاں کھول کے دسدا اے، تے اللہ خوب جانن والا، بڑی حکمت والا اے
  24,19,بیشک جیہڑے ایہہ پسند کردے نیں پئی ایمان لیائے لوکاں وچ بے حیائی پھیلے، اوہناں لئی دنیا تے آخرت وچ دُکھ دی مار اے، تے اللہ جان دا اے تے تسی سب نئیں جان دے
  24,20,تے جے تہاڈے تے اللہ دا فضل تے اوہدی رحمت نہ ہوندی (جھوٹھے سزاپاندے ) تے واقعی اللہ بے حد مہربان، بوہت رحم والا اے