quran[10]{c,v,t}:
  39,22,کیہہ فیر جیس بندے دا سینہ اللہ نے اسلام لئی کھول دتّا اے، سو اوہ اپنے رب ولّوں اک نور تے وے (سنگدل ہوسکدا؟) فیر بربادی اے اوہناں لئی جنھاں دے دل اللہ دی یاد توں سخت نیں، اوہی لوک کھلی گمراہی وچ نیں
  39,23,اوس اللہ سب توں چنگا کلام نازل کیتا اک کتاب آپو وچ رلدی ملدی وار وار دہرائی جان والی آیتاں، جیہدے نال اوہناں دیاں کھلاںکمب اٹھ دیاں نیں جیہڑے اپنے رب کولوں ڈردے نیں، مڑ کے اوہناں دیاں کھلاں تے اوہناں دے دل اللہ دی یاد توں موم ہو جاندے نیں، اوہی اللہ دی ہدایت اے، اوہ ایہدے راہیں جنھوں چاہندا اے ہدایت دیندا اے، تے جنھوں اللہ گمراہ کردیوے فیر اوہنوں ہدایت دَین والا کوئی نئیں
  39,24,"کیہہ فیر جیہڑا بندہ قیامت دیہاڑے برے عذاب کولوں اپنے مونھ نال بچا کرے گا (جنتی برابر ہو سکدا؟) تے ظالماں نوں آکھیا جاوے گا: چکھو جو تسی رہے کماندے"
  39,25,ایہناں توں پہلیاں نے (حق نوں) جھٹلایا فیر اوہناں تے اوتھوں عذاب آیا جتھوں اوہ سوچدے وی نئیں سی
  39,26,فیر اللہ نے اوہناں نوں دنیا دی حیاتی وچ رسوائی چکھائی، تے آخرت دا عذاب لازمی بوہتا وڈا اے، افسوس! کِتے اوہ جان دے ہوندے
  39,27,تے بلاشبہ یقیناً اسیں ایس قرآن وچ لوکاں لئی ہر طرحاں دی مثال بیان کیتی اے شاید اوہ نصیحت پھڑن
  39,28,قرآن عربی (زبان) وچ جیہڑا وَل والا نئیں، شاید اوہ ڈرن
  39,29,اللہ نے اک بندے (غلام) دی مثال دتی اے جیہدے وچ کئی اک دوجے نال جھگڑن والے کئی بھائیوال نیں، تے اک دوجا بندہ جیہڑا خالص اک ای آدمی دا (غلام) اے، بھلا ایہہ دونویں مثال وچ برابر نیں (نئیں) الحمد للہ! سگوں اوہناں وچوں بوہتے لوک نئیں جان دے
  39,30,(اے نبی!) بیشک توں وی مرنا ایں، تے بیشک اوہ وی مرن والے نیں
  39,31,مڑ کے بیشک تسی قیامت دیہاڑے اپنے رب نیڑے اک دوجے نال جھگڑو گے