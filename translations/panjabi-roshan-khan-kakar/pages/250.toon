quran[8]{c,v,t}:
  13,6,تے اوہ تیرے کولوں بھلیائی (رحمت) توں پہلوں بریائی (عذاب) منگن نوں کاہلے نیں، حالاںبلاشبہ ایہناں توں پہلوں (امتاں تے) کئی عبرتناک سزاواں بیت چکیاں نیں، تے بیشک تیرا رب اوہناں دے ظلم دے باوجود ضرور لوکاں لئی مغفرت والا اے، تے بیشک تیرا رب ضرور بدلے دا بڑا سخت اے
  13,7,"تے جنھاں کفر کیتا کہندے نیں: اوہدے تے اوہدے رب ولّوں کوئی نشانی کیوں نہ اُتری ؟ (اے نبی!) بیشک تسی تے اِک ڈران والے او، تے ہر قوم لئی اک ہادی اے"
  13,8,اوہ اللہ جان دا اے ہر مادی جو کُجھ (ڈھڈ وچ) چُکی پھردی اے نالے جو ڈھڈ سکیڑ دے تے جو ودھاندے نیں تے اوہدے کول ہر شئے اک اندازے نال اے
  13,9,اوہ غیب تے حاضر دا جانن والا اے، سب توں وڈا نہائت بلندی والا اے
  13,10,(اوہنوں) برابر اے تہاڈے وچوں جیہڑا کوئی گل لُکا کے کرے یا اُوہنوں اُچی کرے، تے جیہڑا رات (دے ہنیرے) وچ لُکن والا ہووے تے دِنے کھلاپھرن والا ہووے
  13,11,اوس لئی ایہدے اگوں تے ایہدے پچھوں (رات دن) اگڑ پچھڑ آون والے کئی پہرے دار نیں، اوہ اللہ دے حکم نال ایہدی حفاظت کردے نیں۔ بیشک اللہ کسے قوم چ (دتی نعمت) نئیں بدلدا ایتھوں تیکر اوہ اوہنوں بدلن جواوہناں دے دِلاں چ اے، تے جدوں اللہ کسے قوم چ خرابی دا ارادہ کردا اے فیر اوہدے ہٹائون دی کوئی صورت نئیں، تے اوہناں لئی اوہدے توں وکھ کوئی حمائتی نئیں
  13,12,اوہو ای اے جیہڑا تُہانوں ڈراون لئی تے امید دلان لئی بجلی وکھاندا اے تے بھارے بھارے بدّل پیدا کردا اے
  13,13,تے گرج اوہدی حمد نال تسبیح کر دی اے، نالے فرشتے (وی) اوہدے خوف توں، تے اوہو ای کڑکدیاں بجلیاں گھل دا اے فیر اوہناں نوں جنھاں تے چاہندا اے اپڑا دیندا اے، تے اوہ سب اللہ بارے جھگڑ رہئے ہوندے نیں، تے اوہ ڈاہڈی تدبیر والا اے