quran[10]{c,v,t}:
  25,68,تے اوہ جیہڑے اللہ نال کسے غیرمعبود نوں نئیں پکار دے، تے اوہ کسے جان نوں وی جنھوں (مارنا) اللہ حرام کیتا اے، ناحق قتل نئیں کردے، تے اوہ زنا نئیں کردے، تے جیہڑا کوئی اوہ کم کرے گا اوہ سخت گناہ نوں ملے گا
  25,69,اوہدے لئی عذاب دُونا کر دتّا جاوے گا قیامت دیہاڑے تے اوہ اوہدے وچ ہمیش خوار ہو کے رہوے گا
  25,70,پر جنھے توبہ کیتی تے ایمان لیاندا تے نیک عمل کیتے، فیر اوہناں ای لوکاں دیاں برائیاں نوں اللہ نیکیاں وچ بدل دیوے گا، تے اللہ بوہت بخشن والا بوہت رحم والا اے
  25,71,تے جیہڑا توبہ کرے، تے نیک عمل کرے، فیر بیشک اوہ اللہ کول رجوع کردا اے سچیارا رجوع
  25,72,تے اوہ جیہڑے کافراں دی عیداں چ حاضر نئیں ہوندے، تے جدوں کسے بے ہودہ کم لاگوں لنگھدے نیں اوہ شرافت نال لنگھ جاندے نیں
  25,73,تے اوہ پئی جدوں اوہناں نوں اوہناں دے رب دیاں آیتاں راہیں نصیحت کیتی جاندی اے اوہ اوہناں تے بولے تے انّھے ہوکے نئیں ڈِگ پیندے
  25,74,"تے اوہ جیہڑے آکھدے نیں: ساڈیا سوہنیا ربّا! سانوں ساڈیاں بیویاں تے اولاد ولّوں اکھّاں دی ٹھنڈ دے تے سانوں پرہیزگاراں دا امام بنا"
  25,75,اوہناں لوکاں نوں صبر دے بدلے (جنت) اچیر امحل دتا جاوے گا، تے اوتھے دعا تے سلام نال اوہناں نوں جی آئیاں آکھیا جاوے گا
  25,76,اوہ سدا اوہدے وچ رَہن والے، اوہ (بہشت)ودھیا ٹھاہر تے قیام گاہ اے
  25,77,"آکھ دیؤ: میرا رب تہاڈی پرواہ نئیں کردا جے تہاڈی دعا نہ ہووے سو۔ بلاشبہ تسی (حق) جھٹلا چکے او، سو (اوہدا وبال) اخیر چمبڑ کے رہے گا"