quran[30]{c,v,t}:
  74,18,بیشک اوہنے سوچ وچار کیتی تے تجویز لائی
  74,19,فیر ماریا جاوے! اوہنے کیسی تجویز لائی
  74,20,مڑ ماریا جاوے! اوہنے کیسی گل بنائی؟
  74,21,مڑ کے اوہنے ویکھیا
  74,22,مڑ کے اوہنے گھوری وٹی تے مونھ وگاڑیا
  74,23,مڑ کے کنڈ پھیری تے متکبر ہویا-
  74,24,"فیر اوہنے کہیا: ایہہ (قرآن) تے جادو سوا کجھ نئیں جیہڑا منڈھوں ٹردا آ رہیا اے"
  74,25,ایہہ کجھ نئیں بشر دے کلام توں سوا
  74,26,میں چھیتی اوہنوں سقر (دوزخ) وچ سٹاں گا
  74,27,تے تینوں کیہہ پتا ہووے سقر کیہہ اے؟
  74,28,اوہ (اگ) نہ کسے نوں ولاؤندی نہ کجھ (تھاں) چھڈدی
  74,29,چمڑی لُوہ کے رکھ دیندی اے
  74,30,اوہدے تے اُنی(19دربان) مقرر نیں
  74,31,"تے اسیں دوزخ دے دربان فرشتیاں سوا ہور نئیں بنائے، تے نئیں بنائی اسیں اوہناں دی تعداد ای کافراں لئی ازمائش تاں جے کتاب دتے گئےچنگی طرحاں یقین کر لین تے ایمان والے ایمان چ ہور ودھ جان، تے جنھاں نوں کتاب ملی تے ایمان والے شک وچ نہ پَین، تے تاں پئی جنھاں دے دلاں چ روگ اے نالے کافر کہن: ایہدی مثال نال اللہ نے کیہڑا ارادہ کیتا اے؟ اُنجے ای اللہ جنھوں چاہوے گمراہ کر دا اے تے جنھوں چاہوے ہدایت دیندا اے۔ تے تیرے رب دے لشکراں نوں اوہدے سوا کوئی نئیں جان دا۔ تے نئیں ایہہ (گلاّں) پر بشر لئی نصیحت ای"
  74,32,ہر گز نئیں! قسم اے چن دی
  74,33,تے رات دی جدوں پِچھاں مڑے
  74,34,تے تڑکے دی جدوں اوہ چانن کرے
  74,35,بیشک اوہ (دوزخ) وڈیاں شیواں وچوں اک اے
  74,36,آدمی نوں ڈرائون والی اے
  74,37,اوہدے لئی (ڈراوا) جیہڑا تہاڈے وچوں اگے (نیکی ول) ودھنا یا پیچھے ہٹنا چاہوے
  74,38,ہر شخص اپنے کمائے بدلے گہنے پیا اے
  74,39,سوائے سجّے (پاسے)والیاں دے
  74,40,اوہ باغاں وچ ہون گے، آپس وچ سوال کرن گے
  74,41,مجرماں کولوں
  74,42,تہانوں کیس شئے سقر (دوزخ) وچ واڑیا؟
  74,43,"اوہ کہن گے: اسیں نماز پڑھن والیاں چوں نئیں سی"
  74,44,تے نہ اسیں مسکین نوں کھانا کھواندے سی
  74,45,تے اسیں بیہودہ بکن والیاں نال بکواس چ لگے ہوندے سی
  74,46,تے اسیں حساب دے دن نوں جھٹلاندے ہوندے سی
  74,47,ایتھوں تیکر پئی سانوں موت آن پھڑیا