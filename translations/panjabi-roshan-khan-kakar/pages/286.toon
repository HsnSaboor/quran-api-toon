quran[11]{c,v,t}:
  17,39,اوہ دانائی دیاں گلاں نیں جیہڑیاں تیرے رب نے تیرے ولے وحی کیتیاں نیں، تے اللہ نال کوئی غیر معبود نہ بنا، (نئیں تے) فیر دوزخ وچ ملامتی ہوکے دھتکارے ہوئے سٹے جاؤ گے
  17,40,کیہہ فیر تہاڈے رب تہانوں پُتراںنال چن لیا، تے آپوفرشتیاں وچوں دِھیاں رکھ لیاں؟ بیشک تسی ضرور بوہت وڈا بول بولدے او
  17,41,تے بلاشبہ یقینا اسیں ایس قرآن وچ پرت پھیر کے بیان کیتا اے پئی اوہ نصیحت پھڑن تے (ایہہ) اوہناں دے ترہن سوا کوئی وادھا نئیں کردا
  17,42,"آکھ دیؤ: جے اوہدے نال ہور معبود ہوندے، جینویں کہ اوہ (مشرک) کہندے نیں، اوس ویلے اوہ عرش والے تیکر لازمی کوئی رستہ لبھ دے"
  17,43,اوہنوں پاکی اے تے جو کجھ اوہ کہندے نیں اوہدے نالوں اچا اے بوہیت اچیرا
  17,44,ستے اَمبر تے دھرتی تے جو (مخلوق) ایہناں دے وچ اے اوس (اللہ) دی تسبیح کردے نیں، تے نئیں کوئی شئے انج دی پر اوہدی تعریف نال تسبیح کردی اے ،تے پر تسی اوہناں دی تسبیح سمجھدے نئیں، بیشک اوہ ہمیش وڈے حوصلے ، بڑا بخشن والا اے
  17,45,تے جدوں تسی قرآن پڑھدے او، اسیں تیرے وچکار تے اوہناں لوکاں وچکار جیہڑے آخرت تے ایمان نئیں رکھدے اک اوجھل پڑدہ بنا دینے آں
  17,46,تے اساں اوہناں دے دلاں تے کئی پڑدے بنائے ہوئے نیں متاں اوہ اوہنوں سمجھ سکن، تے اوہناں دے کناں وچ جھپے۔ تے جدوں تسی قرآن وچ اپنے رب اوسے کلّے دا ذکر کردے او اوہ بدکدے ہوئے اپنیاں کنڈاں تے پرت جاندے نیں
  17,47,"اسیں بوہتا جان دے آں جیس (غرض) لئی اوہ ایس نوں کن لا سُندے نیں، جدوں اوہ تہاڈے ول کن لَوندے نیں تے جدوں اوہُ کُھسر پُھسر کردے نیں جدوں ظالم کہندے نیں: تسی نئیں پیروی کردے پر اک جادو کیتے بندے دی"
  17,48,ویکھو! اوہناں تہاڈے لئی کِنج دیاں مثالاں بیان کیتیاں؟ سو اوہ گمراہ ہوگئے، سو اوہ کسے رستے تے نئیں آ سکدے
  17,49,"تے اوہناں کہیا: بھلا جدوں اسیں ہڈیاں تے چورا ہوجانواں گے بھلا بیشک اسیں (دوجی واری) نویں سرے پیدا ہو کے اُٹھائے جاواں گے"