quran[25]{c,v,t}:
  78,31,بیشک پرہیز گاراں لئی اک وڈی کامیابی اے
  78,32,باغ تے انگور نیں
  78,33,تے چھاتی ابھریاں ا کّو ہان دیاں (مٹیاراں)
  78,34,تے چھلکے ماردے پیالے نیں
  78,35,اوہدے (جنت) وچ نہ کوئی بیہودہ گل سنن نوں تے نہ جھٹلانا
  78,36,بدلے چ صلہ تیرے رب ولّوں اوہناں نوں کافی سی
  78,37,جیہڑا رب اے اسماناں تے زمین دا تے اوہناں وچکار ساریاں شیئواں دا، بوہت مہربان اے، اوہ اوہدے نال کوئی گل کرن دی واہ نہ رکھسن
  78,38,جیس دیہاڑے جبریل تے (سبھے) فرشتے صفاں بنھ کھلون گے، اوہدے نال کوئی گل نہ کر سکے گا پر جنھوں رحمٰن اجازت دیوے گا، تے اوہ ٹھیک گل کہوے گا
  78,39,اوہ دیہاڑا بر حق اے، سو جیہڑا چاہوے اپنے رب ول ٹکاناں بنا لوے
  78,40,بیشک اسیں تہانوں نیڑے آپجے عذاب توں ڈرا دتا اے، جیس دیہاڑے بندہ اوہ (سب کجھ) ویکھ لوے گا جیہڑا اوہدے دونواں ہتھاں اگے گھلیا، تے کافر کہوے گا ہائے کِتے! میں (مُڑ) مٹی ہو رہندا
  79,1,قسم ایں ڈُب کے سختی نال (جان) کھچ لیاؤن والیاں دی
  79,2,تے سہج نال گنڈ کھولن والیاں دی
  79,3,تے تیزی نال تیردیاں دی
  79,4,فیر ودھ کے اگے لنگھن والیاں دی
  79,5,فیر کم دا گویڑ لون والیاں دی
  79,6,جیس دن (دھرتی) ڈاہڈی کمبے گی پہلے صور
  79,7,اوہدے پچھے آئے گی پچھوں آئون والی (قرنائی واج)
  79,8,کئیاں دلاں نوں اوس دن دُھڑکی لگی ہووے گی
  79,9,اوہناں دیاں اکھاں نیویاں ہون گئیاں
  79,10,"اوہ (کافر) کہندے نیں: بھلا بیشک اسیں لازمی پہلی حالت چ پرتائے جاناں ؟"
  79,11,بھلا جدوں اسیں گلیاں ہڈیاں ہو جانواں گے؟
  79,12,کہندے (تے) تد اوہ واپسی گھاٹے والی ہووے گی
  79,13,سو اوہ (قیامت) بیشک اک ای بھبکی ہووے گی
  79,14,فیر یکدم اوہ دھرتی اُتے موجود ہون گے
  79,15,بھلا تہاڈے کول موسیٰ دی گل آئی اے؟