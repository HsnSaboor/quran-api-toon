quran[9]{c,v,t}:
  46,6,تے جدوں لوک کٹھے کیتے جان گے اوہ اوہناں دے وَیری ہو جان گے، تے اوہناں دی عبادت دے منکر ہوَن گے
  46,7,تے جدوں اوہناں تے ساڈیاں واضح آیتاں پڑھیاں جاندیاں نیں کافر لوک، حق (قرآن) بارے جد کہ اوہ اوہناں کول آچکیا، آکھدے نیں، ایہہ تے صریحاً جادو اے
  46,8,"کیہہ اوہ کہندے نیں ایہنے ایہہ آپ ای جوڑ لیا اے۔ کہہ دیؤ: جے میں ایہہ آپ ای جوڑیا اے فیر وی تسی مینوں اللہ (دے عذاب )توں بچائون دا کوئی اختیار نئیں رکھدے اوہ خوب جان دا اے جیہڑے پھکڑ تسی ایس (قرآن) بارے مار دے او۔ میرے وچکار تے تہاڈے وچکار اوہدی شہادت کافی اے۔ تے اوہ بوہت بخشن ہار، بڑا رحم والا اے"
  46,9,"آکھ دیؤ: میں رسولاں وچوں انوکھا نئیں آں، تے میں نئیں جان دا میرے نال کیہہ ہووے گا تے نہ تہاڈے نال (کیہہ)۔ نئیں میں پچھے ٹردا پر جو میرے ول وحی کیتی جاندی اے، تے نئیں میں کجھ پر صریحاً ڈر پاؤن والا"
  46,10,"آکھ دیؤ: بھلا ویکھو تسی! جے ایہہ (قرآن) اللہ دی طرفوں ہووے تے تسی ایہدا انکار کردتاّ تے بنی اسرائیل دا اک گواہ ایہدے ورگی (کتاب اُترن) دی گواہی دے ہٹیا، فیر اوہ ایمان لے آیا، تے تسی متکبّر ہوئے، بیشک اللہ ظالم لوکاں نوں ہدایت نئیں دیندا"
  46,11,"تے کافر لوکاں ایمان والیاں نوں آکھیا: جے ایہہ (دین) چنگا ہوندا اوہ اوس ول ساڈے نالوں اگے نہ ودھدے تے جد اوہناں ایس راہیں ہدایت نہ پائی فیر ہن اوہ لازمی کہن گے (پئی) ایہہ پرانا جھوٹھ اے"
  46,12,تے ایس تُوں پہلوں موسیٰ دی کتاب پیشوا تے مہربان سی تے ایہہ (قرآن) عربی زبان وچ (اوہدی) تصدیق کردی کتاب اے، تاں جے اوہ اوہناں نوں ڈرائے جنھاں ظلم کیتا، تے نیکی کرن والیاں لئی بشارت اے
  46,13,"بیشک جنھاں آکھیا: ساڈا رب اللہ اے، مڑ کے اوہ اوہدے تے پکیّ طرحاں قائم رہئے، فیر اوہناں تے نہ کوئی خوف ہووے گا تے نہ اوہ غم کرن گے"
  46,14,اوہی جنت والے نیں، اوہ اوہدے وچ ہمیش رہن گے۔ بدلہ اوہدا جیہڑے اوہ عمل کردے ہوندے سن