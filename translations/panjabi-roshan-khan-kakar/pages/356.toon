quran[10]{c,v,t}:
  24,44,اللہ ای رات تے دِن نوں پرتائوندا اے، بیشک ایہناں (نشانیاں) وچ اکھّاں والیاں لئی ضرور اک عبرت اے
  24,45,تے اللہ نے (زمین تے) چلّن والا ہر جاندار پانی وچوں پیدا کیتا، فیر اوہناں وچوں کوئی اپنے ڈِھڈ پرنے رڑھدا اے تے اوہناں وچوں کوئی دو پیراں تے ٹُردا اے، تے اوہناں وچوں کوئی چواں (پیراں) تے ٹُردا اے، اللہ جو چاہندا اے پیدا کردا اے، بیشک اللہ ہر شئے تے خوب قادر اے
  24,46,بلاشبہ یقیناً اسیں کھول کے بیان کرن والیاں آیتاں نازل کیتیاں، تے اللہ جنھوں چاہوے سِدھے رستے ول ہدایت دیندا اے
  24,47,"تے اوہ (منافق) کہندے نیں: اسیں اللہ اتے تے اوہدے رسول اتے ایمان لیائے، تے اسیں فرمانبرداری کیتی، مڑ کے اوہدے مگروں اوہناں وچوں اک دِھر مونھ موڑجاندا اے، تے اوہ لو ک اُکا ا یمان لیائون والے نئیں"
  24,48,تے جدوں اوہ اللہ تے اوہدے رسول ول سدّے جان، تاں پئی اوہ اوہناں وچکار فیصلہ کرے، اچانک اوہناں وچوں اک دِھر مونھ پھیر لیندا اے
  24,49,تے جے حق اوہناں لئی ہووے، اوہ اوہدے وَل آ سانی نال مطیع ہوکے ٹُر آئوندے نیں
  24,50,کیہہ اوہناں دے دلاں وچ کوئی روگ اے یا اوہ شک وچ پئے ہوئے نیں یا خوف کھاندے نیں پئی اللہ تے اوہدا رسول اوہناں تے ظلم کرن گے۔(نئیں) سگوں اوہ آپ ای ظالم نیں
  24,51,"مومناں دا قول ای بس ایہہ وے جدوں اوہ اللہ تے اوہدے رسول ول سدّے جان، تاں اوہ اوہناں وچکار فیصلہ کرے، پئی اوہ آکھدے نیں: اسیں سُن لیا تے (حکم) مَن لیاء تے اوہی سب فلاح پاؤن والے نیں"
  24,52,تے جیہڑا کوئی اللہ تے اوہدے رسول دی فرمانبراری کرے، تے اللہ کولوں ڈرے تے اوہدا تقوٰی رکھے ، فیر اوہی ای سب کامیاب نیں
  24,53,"تے اوہناں اللہ دیاں بڑے زور نال قسماں کھادیاں، پئی جے تسی اوہناں نوں حکم دیو گے اوہ (جہاد لئی تے) ضرور نکلن گے، آکھ دیؤ: تسی قسماں نہ کھائو، (تہاڈی) فرمانبرداری جانی پچھانی اے، بیشک جیہڑے عمل تسی کردے اللہ اوہدے توں خوب باخبر اے"