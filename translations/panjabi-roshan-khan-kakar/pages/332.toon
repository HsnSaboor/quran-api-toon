quran[5]{c,v,t}:
  22,1,۔اوئے لوکو! اپنے رب (دے عذاب) کولوں ڈرو، بیشک قیامت دا زلزلہ بوہت وڈی شئے اے
  22,2,جیس دیہاڑے تسی اوہنوں ویکھو گے (پئی) ہر اک دُدھ پلان والی اوس نوں بھُل جاوے گی جنہوں اوہنے دُدھ پوایا، تے ہر حمل والی اپنا حمل سُٹ دیوے گی، تے تسی لوکاں نوں مدہوش ویکھو گے، حالاں اوہ نشے وچ نہ ہون گے تے پر اللہ دا عذاب (بوہت ای) سخت ہووے گا
  22,3,تے لوکاں وچوں بعضے اوہ نیں جیہڑے اللہ بارے بغیر علموں بحث کردے نیں، تے اوہ ہر سرکش شیطان دے پچھے ٹردا اے
  22,4,اوہدے بارے لکھ دتا گیا (پئی) واقعی جیہڑا کوئی اوہدے نال یاری لاوے گا تے اوہ واقعی اوہنوں پُٹھے راہ لاوے گا تے اوہنوں بھڑکدی اگ دے عذاب ول راہے پائے گا
  22,5,اوئے لوکو! جے تسی دوجی واری جی اٹھن بارے شک وچ او فیر بیشک اسیں تہانوں مٹی وچوں پیدا کیتا، مڑ کے نطفے توں، مڑ کے جمے ہوئے لہو توں، مڑ کے گوشت دے لوتھڑے توں واضح نقش والا تے بے نقش (ساقط ہوندا) اے پئی اسیں تہاڈے تے ظاہر کرئیے، تے اسیں جنھوں چاہیے اوہنوں رحماں وچ متھے ویلے تیکر ڈَکی رکھدے آں، مڑ کے تہانوں بال بنا کے کڈھدے آں مڑ کے پئی تسی اپنی بھر جوانی نوں اپڑو، تے تہاڈے وچوں کوئی قبض کر لتّا جاندا اے تے تہاڈے وچوں کوئی سب توں نکمی عمرے پرتایا جاندا اے، تاں جے اوہ جانن توں پِچھے کُجھ وی نہ جانے، تے تسی زمین بنجر ہوئی ویکھدے او، فیر جدوں اسیں اوہدے تے پانی اتار دینے آں تے اوہ مہک اٹھدی تے پھلن لگدی اے تے اوہ ہر قسم دیاں خوشنما بُوٹیاں اگائوندی اے