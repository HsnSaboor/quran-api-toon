quran[5]{c,v,t}:
  5,46,تے اسیں اوہناں (رسولاں) پچھے عیسیٰ ابن مریم نوں اوہناں دے نقش قدم تے چلایا جیہڑا اپنے سامنے موجود (کتاب) تورات دی تصدیق کرن والا سی، تے اسیں اوہنوںانجیل دتی جیہدے وچ ہدایت تے نور سی، تے اوہ اپنے سامنے تورات دی تصدیق کرن والی تے پرہیز گاراں لئی (سراسر) ہدایت تے نصیحت سی
  5,47,تے انجیل والیاں نوں لازم اے پئی اللہ نے اوہدے وچ جو کُجھ نازل کیتا اوہدے مطابق فیصلے کرن، تے جیہڑا کوئی اللہ دے نازل کیتے مطابق فیصلہ نہ بھگتائے فیر اوہو ای نافرمان نیں
  5,48,تے (اے نبی!) اسیں تہاڈے تے ایہہ کتاب حق نال نازل کیتی، ایہہ اوس (کتاب) نوں سچیاندی اے جیہڑی ایہدے سامنے(اسمانی)کتاب چوں وے تے اوہدے تے محافظ اے، اوہناں وچکار اللہ دی نازل کیتی ہوئی (ہدایت) نال فیصلے کرو تے تہاڈے کول جیہڑا حق آیا اے اوہدے توں ہٹ کے اوہناں دیاں خواہشاں پچھے نہ لگو۔ اسیں تہاڈے وچوں ہر اک(امت) لئی اک شریعت تے واضح طریقہ بنایا تے جے اللہ چاہندا تہانوں ضرور اکو امت کر دیندا، تے پر تاں پئی تہانوں ایس (کتاب) وچ از مائے جیہڑی اوہنے تہانوں دتی، سو تسی نیکیاں وچ اک دوجے نالوں اگے ودھو، تساں ساریاں دااللہ ول ای پرتنا ایں، فیر اوہ تہانوں (حقیقت) جتلا دیوے گا اوہ (گل) جیس وچ تسی اختلاف کردے سو
  5,49,نالے پئی اوہناں وچکار ایہدے مطابق فیصلہ کرو جو اللہ نے اتاریا اے تے اوہناں دیاں خواہشاں پچھے نہ لگو تے اوہناں توں چوکنے رہؤو کِتے اوہ تینوں کسے اجیہے حکم توں تِھڑکا نہ دیون جیہڑا اللہ نے تیرے تے اتاریا اے، فیر جے اوہ ایہدے توںمونھ موڑن تا ں سمجھیں پئی اللہ دا واقعی ایہو ای ارادہ اے پئی اوہناں نوںاوہناں دےکجھ گناہواں دی سزا دیوے، تے بیشک لوکاں وچوں بوہتے یقیناًنافرمان نیں
  5,50,بھلا فیر اوہ جاہلیت دا فیصلہ چاہندے نیں؟ تے یقین رکھن والی قوم لئی فیصلے وچ اللہ توں چنگا کون اے؟