quran[8]{c,v,t}:
  3,30,جیس دیہاڑے ہر دِھر جو وی بھلیائی دا عمل کیتا، اپنے روبرو پاوے گا، نالے جو عمل کیتے بریائی چوں اوہ چاہوے گا کاش! واقعی اوس (بریائی) وچکار تے اوہدے وچکار دور دا پینڈا ہوندا۔تے اللہ تہانوں اپنے آپ توں ڈراندا اے تے اللہ (اپنے) بندیاں تے نرمی کرن والا اے
  3,31,"اے نبی) آکھ دیؤ: جے تسی اللہ نال حُب رکھ دے او فیر میری اتباع کرو۔اللہ تہاڈے نال محبت کرے گا تے تہانوں تہاڈے گناہ بخش دیوے گا تے اللہ بوہت بخشن ہار، بوہت رحم والا اے"
  3,32,"آکھ دیؤ: تسی اللہ دی اطاعت کرو تے (ایس) رسول دی فیر جے اوہ مونھ موڑن تاں بیشک اللہ کافراں نال چاہت نئیں رکھدا"
  3,33,بیشک اللہ نے آدم تے نوح تے ابراہیم دی آل تے عمران دی آل نوں جہان والیاں تے (نبوت واسطے) چن لیا
  3,34,ایسی لڑی (پئی) اوہدا بعض بعضے وچوں سی تے اللہ سب کجھ سنن والا، خوب جانن والا اے
  3,35,جدوں عمران دی بیوی آکھیا میریا ربّا! بیشک میں منّت منی اے جیہڑا (بال) میرے ڈھڈ وچ اے تیرے لئی آزاد چھڈیا گیا (وقف) اے سو توں میرے ولّوں قبول فرما بیشک توں ای سب کجھ سنن والا، سب کجھ جانن والا ایں
  3,36,فیر جدوں اوہنے اوس نوں جمیا تے آکھن لگی میریا ربّا! بیشک میں (تے)اوہ کُڑی جمّی اے۔ تے اللہ خوب جان دا سی جو اوہنے جمیا تے منڈا کُڑی ورگا (محدود) نئیں ہوندا تے بیشک میں اوہدا ناں مریم رکھیا اے تے بیشک میں اوہنوں تے اوہدی اولاد نوں شیطان مردود توں تیری پناہ وچ دینی آں
  3,37,"فیر اوہدے رب نے اوہنوں ودھیا قبولیت نال قبولیا تے ودھیا پروان چڑھایا تے زکریا نوں اوہدا کفیل بنا دِتّا۔ زکریا جدوں کدی حجرے وچ اوہنوں ملدا تے اوہدے کول نت کوئی کھان والی شے پائوندا، اوہ آکھدا: اے مریم! تیرے کول ایہہ کتھوں آیا؟ اوہ کہندی: ایہہ اللہ کولوں (آیا)، بیشک اللہ جنھوں چاہندا اے بغیر تنگیوں رزق دیندا اے"