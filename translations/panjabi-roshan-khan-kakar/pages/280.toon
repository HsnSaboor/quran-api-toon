quran[8]{c,v,t}:
  16,111,جیس دیہاڑے ہر جی ایس حالیں آوے گا پئی اپنے ولوں جھگڑا کردا ہووے گا تے ہر جی نوں جو اوس عمل کیتے اوہناں دا پورا پورا (بدلہ) دتّا جاوے گا، تے اوہناں تے ظُلم نئیں کیتا جاوے گا
  16,112,تے اللہ نے اک وستی (مکہ) دی مثال دتی اے جیہڑی امن تے آرام والی سی، اوہدا رزق اوہنوں ہر تھاں تَوں کُھلا آؤندا سی، فیر اوس (دے واسیاں) نےاللہ دیاں نعمتاں دی ناشکری کیتی فیر اللہ نے اوہناں نوں بھُکھ تے خوف دے لیٹرے پوا دتے کیہڑا اوہ بناندے ہوندے سی
  16,113,تے بلاشبہ یقیناً اوہناں کول اک رسول اوہناں وچوں ای آیا فیر اوہناں اوہنوں جھٹلایا فیر اوہناں نوں عذاب آن پھڑیا تے اوہو ای ظالم سن
  16,114,سو اوہدے وچوں کھاؤ جیہڑی اللہ تہانوں حلال ستھری روزی پہنچائی اے تے اللہ دی نعمت دا شُکر ادا کرو جے تُسی اوسے دی عبادت کردے او
  16,115,"اوہنے تہاڈے تے: بس مردار تے، لہو تے، سُور دا گوشت حرام کیتا اے تے (اوہ شیواں ) جنھاں نوں غیر اللہ لئی مشہور کیتا جاوے ، فیر جیہڑا مجبور ہو جاوے جدوں کہ نہ اوہ راغب تے نہ حدوں ٹپن والا ہووے فیر بیشک اللہ بوہت بخشن والا بوہت رحم والا اے"
  16,116,تے اپنیاں زباناں دے جھوٹھ بولن پاروں نہ آکھو پئی ایہہ حلال اے تے ایہہ حرام اے، پئی تسی اللہ تے جھوٹھ بنھو۔ بیشک جیہڑے اللہ تے جھُوٹھ (روائیت) بنھدے نیں اوہ فلاح نئیں پاؤن لگے
  16,117,تھوڑا جہیا فیدہ اے تے (آخرت وچ) اوہناں لئی دُکھ دا عذاب اے
  16,118,تے جیہڑے لوک یہودی ہوئے اوہناں تے اسیں اوہ شیواں حرام کیتیاں سن جیہڑیاں اسیں پہلوں تینوں بیان کر ہٹے آں۔ تے اساں اوہناں تے ظُلم نئیں کیتا پر اوہ آپ اپنے تے ظُلم کردے سن