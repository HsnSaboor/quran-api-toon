quran[5]{c,v,t}:
  48,29,محمدﷺ اللہ دا رسول اے، تے جیہڑے اوہدے نال نیں، اوہ کافراں تے ڈاہڈے سخت نیں، آپس وچ بوہت رحم دل نیں، تسی اوہناں نوں رکوع سجدے کردیاں ویکھو گے، اوہ اللہ دا فضل تے (اوہدی) خوشنودی لبھدے نیں، اوہناں دی شناخت اوہناں دے چہریاں وچ اے سجدیاں دے نشان توں، اوہناں دی ایہہ صفت تورات وچ اے، تے انجیل وچ اوہناں دی صفت اوس کھیتی وانگر اے جنھے اپنی انگوری کڈھی، فیر اوہنوں گدریاں کیتا فیر اوہ موٹی ہوئی، فیر اپنے ٹانڈےتے سِدّھی کھلو گئی کاشتکاراں نوں خوش کر دی اے، تاں جے اوہناں (صحابۂ کرام) پاروں کافراں نوں ساڑے ، اللہ نے اوہناں نال جیہڑے اوہناں وچوں ایمان لیائے تے اوہناں نیک عمل کیتے، وڈی بخشش تے بوہت وڈے اجر دا وعدہ کیتا اے
  49,1,ایمان لیائون والیو! تسی اللہ تے اوہدے رسول ساہمنے (فیصلے چ) اگے نہ ودھو، تے اللہ کولوں ڈرو، بیشک اللہ خوب سنن والا خوب جانن والا اے
  49,2,ایمان لیائون والیو! تسی اپنیاں واجاں نبی دی واج توں اچیاں نہ کرو ، تے نہ گل کردیاں اوس تائیں واج اُچی کرو، جینویں اک دوجے نال بلارا کردے او، کِتے تہاڈے عمل اوگت (نہ) جان تے تہانوں خبر وی نہ ہووے
  49,3,بیشک جیہڑے اللہ دے رسول نیڑے اپنیاں واجاں نینویاں رکھ دے نیں اوہو ای لوک نیں جنھاں دے دلاں نوں اللہ نے تقوے لئی پرکھ لیا اے۔ اوہناں لئی بخشش تے بہت وڈا اجر اے
  49,4,بیشک جیہڑے تہانوں حجریاں دے پچھوں واجاں مار دے نیں، اوہناں دے بوہتیاں نوں عقل نئیں