quran[7]{c,v,t}:
  4,27,تے اللہ چاہندا اے پئی تہاڈے تے فیر مہربانی کرے تے اوہ لوک جیہڑے خواہشاں مگر لگدے نیں اوہ چاہندے نیں پئی تسی راہ توں ہٹ جاو وَڈا ہٹنا
  4,28,اللہ چاہندا اے پئی تہاڈے توں بھار ہولا کر دیوے تے انسان بوہت کمزور بنایا گیا اے
  4,29,ایمان لیاؤن والیو! تسی آپس وچ اپنے مال ناحق نہ کھائو، پر ایہہ پئی آپس دی رضا مندی نال کوئی تجارت ہووے۔ تے اپنیاں جاناں نوں قتل نہ کرو، بیشک اللہ ہمیش تہاڈے تے بوہت مہربان اے
  4,30,تے جہیڑا زیادتی تے ظلم نال اوہ (نافرمانی دے کم) کرے گا، تاں اوہنوں اسیں اگوں اگ وچ سُٹاں گے تے اوہ اللہ لئی ہمیش بوہت سوکھا اے
  4,31,جے تسی وڈیاں گناہواں توں بچو گے جنھاں توں تہانوں روکیا جاندا اے، اسیں تہاڈیاں چھوٹیاں برائیاں تہاتھوں اتار دیواں گے تے تہانوں اسیں عزت والے داخلے دی تھاں داخل کراں گے
  4,32,تے تسی اوس (شئے) دی تمنا نہ کرو جیہدےوچ اللہ نےتہانوں اک دوجےتے فضیلت دتی اے، مرداں جو کمایا اوہدے وچ اوہناں دا اک حصہ اے تے عورتاں جو کمایا اوہدے وچ اوہناں دا اک حصہ اے تے تسی اللہ کولوں اوہدے فضل چوں منگو بیشک اللہ سدا توں ہر شئے نوں ڈاہڈا جانن والا اے
  4,33,تے جیہڑا مال چھڈ جاون ماں پیؤ تے نیڑے دے رشتہ دار، اوہدے وچ اساں ہر اک لئی وارث بنائے نیں تے جنھاں لوکاں نوں تہاڈے حلف نے بنھ رکھیا اے اوہناں نوں اوہناں دا حصہ دیؤ بیشک اللہ سدا ہر شئے تے گواہ اے