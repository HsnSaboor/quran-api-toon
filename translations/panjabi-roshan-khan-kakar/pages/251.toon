quran[5]{c,v,t}:
  13,14,اوہنوں ای پکارنا برحق اے، تے اوہدے توں وکھ جنھاں (ہستیاں) نوں اوہ پکاردے نیں،اوہ اوہناں دی فریاد کجھ وی قبول نئیں کردے، پر جینویں کوئی بندہ اپنیاں دونویں تلیاں پانی ول پسارے پئی پانی اوہدے منہ وچ (یکسر) آ پہنچے حالاں اوہ اوہدے تیکر ہرگز اپڑن والا نئیں۔ تے نئیں ایں کافراں دی پکار پر بھٹکن وچ
  13,15,تے اللہ نوں ای سجدہ کردا اے جو کوئی اسماناں تے زمین وچ اے، سوکھا تے اوکھا، تے اوہناں دے پرچھانویں وی سویرے تے پچھلے پہر
  13,16,"(اے نبی!) پچھو: اسماناں تے دھرتی د ا رب کیہڑا اے؟ آکھ دیو: اللہ! (تے) پچھو: کیہہ فیر تسی اللہ تو وکھ کجھ (ایسے) کارساز پھڑلے ہوئے نیں جیہڑے اپنے لئی کسے نفعے دے مختار نئیں تے نہ نقصان دے ۔ آکھ دیؤ: بھلا انّھا تے سُجا کھا اِکّو جِیہے ہوندے نیں؟ یا بھلا ہنیرے تےچانن اِکّو جِیہے ہوسکدے نیں؟ یا اوہناں اللہ لئی (ایہو جیہے) شریک بنائے نیں جنھاں اللہ دی مخلوق ورگی کوئی مخلوق بنائی اے۔ فیر مخلوق بارے اوہناں نوں بھچولا پین لگ پیا؟ آکھ دیؤ: اللہ ای ہر شئے دا خالق اے تے اوہی واحدالقہار اے"
  13,17,اوہنے اسمانوں تَوں پانی اتاریا، فیر کئی نالے اپنی اپنی مقدار مطابق وگ پئے فیر پانی دا ریلا ابھریا ہویا جھگ چک لیایا، تے اوہناں (دھاتاں) وچوں وی جنھاں نوں گہنا یا ورتوں بنان لئی اوہ اگ وچ تپاندے نیں، ایہداں دا ای جھگ (اُٹھدا) اے۔ اللہ اوسے طرحاں حق تے باطل دی مثال بیان فرماندا اے۔ فیر پر جیہڑا جھگ اے سو اوہ تے بیکار جاندا اے، تے رہی جیہڑی شے لوکاں نوں نفع دیندی اے سو اوہ زمین وچ ٹھہرجاندی اے اللہ اوسے طرحاں مثالاں بیان کردا اے
  13,18,جنھاں اپنے رب دی بجا آوری کیتی اوہناں لئی ودھیا اخیر اے۔ تے جنھاں اوہدا حُکم نہ قبولیا، واقعی جے اوہناں کَول اوہ سب کُجھ ہووے جو زمین وچ اے تے اوہدے نال اوہدے جنّاں (ہور وی) تے اوہ ضرور اوہنوں فدیہ (جان بخشی) دے دَین۔ اوہی نیں اوہناں دا مندا کھاتہ تے اوہناں دا ٹکاناں دوزخ اے تے اوہ بھیڑا وچھونا اے