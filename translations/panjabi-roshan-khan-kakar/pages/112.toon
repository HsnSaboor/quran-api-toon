quran[8]{c,v,t}:
  5,24,اوہناں آکھیا اے موسیٰ! بیشک اسیں ہرگز اوتھے کدی داخل نئیں ہوواں گے جدوں تیکر اوہ اُس وچ موجود نیں، فیر جا توں تے تیرا رب، سو دونویں لڑو، بیشک اسیں تے ایتھے بیٹھن والے آں
  5,25,"موسیٰ) عرض کیتی: ربّا! مینوں اپنی ذات تے اپنے بھرا دے سوا یقیناً کسے تے اختیار نئیں، سو توں ساڈے وچکار تے ایس نافرمان قوم وچکار جدائی کر دے"
  5,26,"فرمایا: فیر بیشک اوہ (مقدس دھرتی) اوہناں لوکاں لئی چالی ورہیاں تیکر حرام کیتی گئی اے اوہ (جنگل دی) دھرتی وچ سر ماردے پھرن گے، سو توں ایس نافرمان قوم تے غم نہ کر"
  5,27,"تے (اے نبی!) تسی اوہناں نوں آدم دے دو پتراں دا حقّی احوال سنا دیؤ، جدوں اوہناں دونواں کوئی قربانی پیش کیتی، فیر اوہناں دونواں وچوں اک دی (قربانی) قبول ہو گئی تے دوجے دی قبول نہ کیتی گئی، (قابیل)کہندا: میں تَینوں ضرور قتل کر دیواں گا۔ (ہابیل) آکھیا: اللہ بس متقیاں کولوں ای قبول کردا اے"
  5,28,جے توں اپنا ہتھ میرے ول وِدھا یا پئی مینوں قتل کردیویں (تے )میں اپنا ہتھ تیرے تےودھون والا نئیں پئی تینوں قتل کراں۔ بیشک میں اللہ رب العالمین کولوں ڈردا آں
  5,29,بیشک میں تے چاہندا آں پئی توں میرا گناہ تے اپنا گناہ( اپنے سر )لے مڑیں فیر دوزخیاں وچ ہو جاویں۔ تے اوہی ظالماں دا بدلہ اے
  5,30,فیر اوہدے لئی اوہدے نفس نے اپنےبھرا دا قتل پسمدیدہ بنا دتا سو اوہنے اوہنوں قتل کر دتا تاں اوہ گھاٹا چکن والیاں چوں ہو گیا
  5,31,"فیر اللہ نے اک کاں گھلیا، زمین کھوتر دا سی، تاں جے اوہنوں وکھائے پئی اوہ کنج اپنے بھرا دی لاش لکائے، اوہ کہن لگا: ہائے میری شامت کیہہ! میں ایس کاں جہیا ہون توں وی رہ گیا پئی اپنے بھرأ دی لاش لکاؤندا فیر اوہ پچھتان والیاں چوں ہو گیا"