quran[6]{c,v,t}:
  5,90,ایمان لیائون والیو! بیشک شراب (نشہ) تے جوئے بازی تے استھان (شرک لئی گڈے) تے فال دے تیر، نراگند شیطانی عمل چوں نیں، سو تسی اوہناں توں بچو تاں جے تسی نجات پاؤ
  5,91,شیطان تے بس چاہندا اے پئی شراب تے جوئے راہیں تہاڈے وچ عداوت تے وَیر پوا دیوے، تے تہانوں اللہ دے ذکر توں تے نماز توں ڈک دیوے فیر کیہہ تسی سب (شیطانی کماں توں) باز آؤندے او؟
  5,92,تے تسی اللہ دی اطاعت کرو تے رسول دی اطاعت کرو، تے احتیاط کرو، فیر جے تسی مونھ وٹو تاں جان لؤ پئی واقعی ساڈے رسول ذمے کھول کے اپڑا دینا اے
  5,93,جیہڑے لوک ایمان لیائے تے نیک کم کرن لگ پئے، اوہناں جو کُجھ کھادا، اوہدےوچ اوہناں دا کوئی گناہ نئیں جد کہ اوہ ڈردے رہے تے ایمان لیائے تے نیک کم کیتے، مڑکے اوہ ڈرن تے ایمان تے جمّے رہن، مڑ اوہ پرہیز کرن تے اوہناں نیکی کیتی، تے اللہ نیکی کرن والیاں نوں پسند کردا اے
  5,94,ایمان لیائون والیو! اللہ لازمی تہانوں شکار وچوں کسی شئے نال آزماوے گا جیہدے تیکر تہاڈے ہتھ تے نیزے اپڑ سکدے ہون گےتاں جے اللہ پرکھ لَئے پئی کیہڑا اوہدے توں اوہلے ڈردا اے، فیر اوہدوں پچھے جیہڑا حد ٹپے تاں اوہدے لئی دردناک عذاب اے
  5,95,ایمان والیو! تسی شکار نہ مارو، جدکہ تسی احرام والے ہوؤو تے تہاڈے وچوں جیہڑا کوئی جان بجھ کے اوہنوں مارے فیر جیہڑا جانور اوہنے ماریا ہووے اوہدے ورگا اک جانور چوپایاں چوں بدلہ اے جیہدا فیصلہ تہاڈے وچوں دو معتبر بندے کرن بطور قربانی کعبے تیکر اپڑان والی یا ایہدا کفارہ (برابر قیمت) کُجھ مسکیناں نوں کھانا کھوانا یا ایہدے برابر روزے رکھنا اے، تاں جے او ہ اپنے کم دا وبال چکھے، جو ایہدے توں لنگ چکیا اوہ اللہ نے معاف کیتا، تے جیہڑا کوئی مڑ کرے فیر اللہ اوہدے کولوں بدلہ لوے گا، تے اللہ سب تے غالب ، بدلہ لین والا اے