quran[8]{c,v,t}:
  16,65,تے اللہ نے اسمان توں کجھ پانی ورھایا، فیر اوہدے نال دھرتی نوں اوہدی موت پچھوں جیوندا کیتا، بیشک ایہدے وچ سنن والیاں لوکاں لئی ضرور اک نشانی اے
  16,66,تے بیشک تہاڈے لئی مویشیاں وچ ضرور اک نصیحت اے۔ اسیں تہانوں پلاندے آں اوہدے وچوں جیہڑا اوہناں دے ڈھڈاں وچ اے گوہے تے لہو دے وچکاروں خالص ددھ، جیہڑا پیون والیاں لئی خوشگوارہوندا اے
  16,67,تے کھجوراں تے انگوراں دے کجھ پھل جنھاں توں تسی نشیلہ عرق (شراب) تے وادھو رزق بناندے او۔ بیشک اُس وچ ضرور اک نشانی اے اوہناں لوکاں لئی جیہڑے عقل ورت دے نیں
  16,68,تے تیرے رب نے شہد دی مکھی نوں الہام کیتا پئی توں پہاڑاں وچ کجھ گھر(چھتے) بنا تے کجھ رُکھاں وچ تے کجھ اوہناں وچ، جیہڑے چھپر بناندے نیں
  16,69,مڑ کے ہر قسم دے پھلاں (پھُلاں)وچوں کھا، فیر اپنے رب دیاں (دسیاں) صاف راہواں تے چل ۔ اوہناں دے ڈھڈاں وچوں کئی رنگاں دی پیون دی شے (شہد) نکلدی اے ایہدے وچ لوکاں لئی شفا اے، بیشک اُس وچ وی سوچ وچار کرن والیاں لئی اک نشانی اے
  16,70,تے اللہ تہانوں پیدا کیتا، مڑ کے اوہو ای تہانوں قبض کرے گا، تے تہاڈے وچوں کوئی نکاری عمرے پُج دا اے تاں جے اوہ جان لین توں مگروں کجھ نہ سمجھے (ستّریا بہتریا)، بے شک اللہ خوب جانن والا، ہر چیز تے قادر اے
  16,71,تے اللہ نے رزق وچ تہاڈے وچوں بعض نوں بعض تے فضیلت دِتّی، فیر جنھاں نوں فضیلت دِتّی گئی اوہ اپنا رزق اوہناں ول نئیں پرتان والے جیہڑے اوہناں دے سجے ہتھ دی مِلک (غلام) نیں فیر پئی اوہ ایس (رزق) وچ برابر ہو جان بھلا فیر اوہ اللہ دے احسان توں صریح مکر دے نیں؟
  16,72,تے اللہ نے تہاڈے لئی تہاڈے ای وچوں جوڑیاں بنائیا ں، تے تہاڈے لئی تہاڈیاںبیویاں وچوں پت تے پوترے بنائے تے تہانوں ستھریاں شیواں وچوں روزی پہنچائی۔ بھلا فیر وی اوہ باطل تے ایمان لیاندے نیں تے اللہ دے احسان دی ناشکری کردے نیں؟