quran[6]{c,v,t}:
  31,29,بھلا تسی نئیں ویکھیا واقعی اللہ رات نوں دن وچ پروندا اے تے دِن نوں رات وچ پرو دیندا اے، تے اوہنے سورج تے چن نوں آہرے لا دتا اے، ہر اک متھے ویلے تیکر چل رہیا اے، تے واقعی اللہ تہاڈے کماں توں پوری طرحاں خبردار اے
  31,30,اوہ ایس لئی پئی واقعی اللہ ای حق اے، تے واقعی اوہنوں چھڈ کے جنھوں اوہ سدّدے نیں باطل اے تے واقعی اللہ ای بوہت اُچا بوہت بڑائی والا اے
  31,31,بھلا تسی ویکھیا نئیں پئی واقعی سمندر وچ بیڑیاں اللہ دے فضل نال چلدیاں نیں تاں جے اوہ تہانوں اپنیاں کجھ نشانیاں دکھاوے، بیشک اوہدے وچ ہر وڈے صابر وڈے شاکر لئی ضرور بوہت نشانیاں ہین
  31,32,تے جدوں (سمندر وچ) سائباناں وانگر کوئی موج اوہناں نوں ڈھک لیندی اے تے اوہ عقیدے نوں اوسے لئی خالص کردیاں ہویاں اللہ نوں پکاردے نیں، فیر جدوں اوہ اوہناں نوں خشکی ول چھٹکارا دیندا اے فیر اوہناں وچوں میانہ رو وی نیں تے ہر ناشکرے بد عہد توں سوا کوئی ساڈیاں آیتاں دا (جان کے) انکار نئیں کردا
  31,33,لوکو! اپنے رب دا تقویٰ رکھو، تے ڈرو اوس دیہاڑے توں جدوں کوئی پیؤ اپنی اولاد دے کم نہ آوے گا، تے نہ اوہ جائز بال اپنے پیؤ دے (کسے کم آوے)، بیشک اللہ دا وعدہ سچا اے، سو دنیا دی حیاتی تہانوں دھوکھے وچ نہ پاء دیوے، تے اوہ وڈا دھوکے باز(شیطان) تہانوں اللہ بارے دھوکھے وچ نہ رکھے
  31,34,بیشک اللہ، قیامت دا علم اوسے کول اے، تے اوہو ای مینہ ورھاندا اے تے اوہ جان دا اے جو (ماواں دے) رِحماں وچ اے، تے کوئی جی نئیں جان دا پ ئی اوہ کل کیہہ کمائی کرے گا، تے کوئی جی نئیں جان دا پئی اوہ کس دھرتی وچ مرے گا، بیشک اللہ سب کجھ جانن والا، بڑا خبردار اے