quran[24]{c,v,t}:
  37,1,قسم اےچنگی طرحاں صف بنن والیاں (فرشتیاں ) دی
  37,2,فیرجھڑکن والِیاں دی
  37,3,فیر ذکر (قرآن) دی تلاوت کرن والیاں دی
  37,4,بیشک تہاڈا معبود یقیناً اِکو ای اے
  37,5,(اوہ) رب اے اسماناں تے زمین دا تے جو کجھ اوہناں دونواں دے وچکار اے تے (سارے) چڑھدیاں دا رب اے
  37,6,بیشک اسیں اُرلے اسمان نوں تاریاں دی زینت نال سجایا اے
  37,7,تے ہر سرکش شیطان توں خوب راکھی کرن لئی
  37,8,اوہ اُپرلی مجلس ول کن نئیں لا سکدے، تے ہر پاسیوں (اوہناں تے انگارے) وگاہے جاندے نیں
  37,9,پچھاں نسائون لئی، تے اوہناں لئی ہمیش دا عذاب اے
  37,10,پر جیہڑا کوئی اچانک جھپٹّا مار کے لَے جاوےفیر پکھدا ہویا انگیارہ اوہدے پچھے لگ جاندا اے
  37,11,"فیر تسی اوہناں نوں پُچھو: بھلا اوہناں نوں پیدا کرنا بوہتا اوکھا اے یا جنھاں نوں اسیں پیدا کر چکے؟ بیشک اسیں ایہناں نوں چپکنی مٹی وچوں پیدا کیتا"
  37,12,سگوں تہانوں حیرت ہوندی تے اوہ ٹھٹھے کردے نیں
  37,13,تے جد اوہناں نوں نصیحت کیتی جاندی اے اوہ دھیان نئیں کردے
  37,14,تے جدوں کوئی نشانی ویکھدے نیں خوب مذاخ اڈاندے نیں
  37,15,"تے اوہ کہندے نیں: نئیں ایہہ پر واضح جادو"
  37,16,بھلا جدوں اسیں مرجاواں گے تے مٹی تے ہڈیاں ہوجاواں گے کیہہ سانوں ضرور اٹھا لیا جاوے گا؟
  37,17,تے بھلا ساڈے اگلے پیؤ دادیاں نوں وی؟
  37,18,"کہہ دے: ہاں! تے تسی ذلیل ہووُو گے"
  37,19,سو اوہ (ٹھالنا) بس اک ڈانٹ ای ہووے گا فیر اچانک اوہ ویکھدے ہون گے
  37,20,"تے اوہ کہن گے: ہائے ساڈی شامت! ایہہ تے حساب دا دیہاڑا اے"
  37,21,(ہاں) ایہو فیصلے دا دیہاڑا اے جنھوں تسی جھٹلاندے ہوندے سو
  37,22,(فرشتیو!) اکٹھے کرو اوہناں نوں جنھاں ظلم کیتا، تے اوہناں دے سنگیاں نوں تے جنھاں نوں اوہ پوجدے سن
  37,23,اللہ توں اڈ - فیر اوہناں نوں دوزخ دے رستے ول چلا دیؤ
  37,24,ایہناں نوں کھلیارو بیشک پُچھ گچھ ایہناں کولوں ہونی ایں