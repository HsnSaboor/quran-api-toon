quran[9]{c,v,t}:
  7,179,تے بلا شبہ اسیں بوہت سارے جن تے انسان جہنم لئی ای پیدا کیتے نیں، اوہناں دے دل ہین (پر) اوہناں نال اوس (حق نوں) سمجھدے نئیں، تے اوہناں دیاں اکھاں نیں (پر) اوہناں نال اوہ(حق) ویکھدے نئیں، تے اوہناں دے کَن ہین (پر) اوہناں نال اوہ (حق ) سندے نئیں، اوہ تے ڈنگراں وانگر نیں سگوں اوہناں توں ودھ گمراہ نیں، اوہو ای نیں غفلت وچ پئے ہوئے
  7,180,تے اللہ واسطے ای نیں سوہنیاں صفتاں، سو تُسی اوہنوں اوہناں (نانواں) نال پکارو، تے اوہناں لوکاں دا خیال چھڈو جیہڑے اوہدےناواں وچ گھپلے کردے نیں۔ چھیتی اوہدی سزا بھگتن گے جو کجھ اوہ عمل کردے رہے
  7,181,تے اوہناں وچوں جنہاں نوں اساں پیدا کیتا اک جماعت اوہ وی اے جیہڑی حق دا راہ دسدی اے تے اوہدے نال ای عدل کر دی اے
  7,182,تے جنھاں ساڈیاں آیتاں دا انکار کیتا، اسیں لازمی اوہناں نوں ہولی ہولی کِھچ لے جاواں گے جتھوں اوہناں نوں پتا و ی نہ لگے گا
  7,183,تے میں اوہناں نوں ڈھل دیندا آں، بیشک میری تدبیر بوہت پکی اے
  7,184,بھلا اوہناں سوچیاء نئیں پئی اوہناں دے سنگی وچ کوئی جنون نئیں؟ نئیں اوہ پر کھلم کھلا ڈران والا
  7,185,تے بھلا اوہناں اسماناں تے زمین دی سلطنت وچ تے اوہ شیئواں جیہڑیاں اللہ پیدا کیتیاں نیں اوہناں تے نگاہ نئیں پائی، نالے پئی شاید پئی اوہناں دی اجل نیڑے آلگی ہووے؟ فیر ایس(قرآن) توں پچھوں اوہ کیس گل تے ایمان لیائون گے؟
  7,186,جنھوں اللہ گمراہ کر دیوے فیراوہنوں کوئی ہدایت دین والا نئیں، تے اوہ اوہناں نوں چھڈ دیندا اےحیران بھٹکدے پھرن
  7,187,"اے نبی!) اوہ تہاڈے کولوں قیامت بارے سوال کردے نیں پئی اوہ کدوں واقعی ہووے گی؟ آکھ دیؤ: ایہدا علم بس میرے رب کول ای اے۔ اوہنوں اوہدے ویلے تے اوہدے سوا کوئی نئیں ظاہر کرے گا۔ اوہ اسماناں تے زمین وچ اک بھاری واقع ہوئی آ۔ نئیں اوہ (قیامت) تہاڈے تے آوے گی پر اچانک ای۔ اوہ تہاڈے کولوں سوال کردے نیں جیویں تُسی واقعی ایسے کھوجے لگے او۔ آکھ دیؤ: ایہدا علم بس اللہ کول اے تے پر بوہتے لوک نئیں جان دے"