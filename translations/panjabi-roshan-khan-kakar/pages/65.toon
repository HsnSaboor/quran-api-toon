quran[6]{c,v,t}:
  3,116,بیشک جنھاں کفر کیتا، اوہناں نوں اوہناں دے مال تے نہ اوہناں دی اولاد اللہ کولوں (بچاؤن لئی) کدی وی کجھ کم نئیں آون گے تے اوہو ای دوزخ دے سنگی نیں۔ سب ایہدے وچ سدا ای رہن والے نیں
  3,117,اوہدی مثال جو اوہ ایس دنیا دی حیاتی وچ خرچ کردے نیں، (اجہی) تیز ہوا دی مثال ورگی اے جیہدے وچ بوہت ٹھار ہووے ، اوہ اوہناں لوکاں دی کھیتی تے چلّے جنھاں اپنیاں جاناں تے ظلم کیتا تاں اوہنے اوہنوں برباد کر دتا۔ تے اللہ نے اوہناں تے ظلم نئیں کیتا تے سگوں اوہ آپ ای اپنیاں جاناں تے ظُلم کردے نیں
  3,118,ایمان لیاؤن والیو! تسی اپنے چھڈ کے غیر (مذہبی) چوں جگری یار نہ بنائو، اوہ تہاڈی خرابی وچ کوئی کسر نہیں چھڈن گے، اوہ چاہندے نیں جیہدےنال تسی اوکھے ہوو۔ اوہناں دا بُغض اوہناں دے مونہواں توں ظاہر ہو چکیا، تے جیہڑا کجھ اوہناں دے سینے لُکا رہے نیں اوہ بوہت وڈا اے، بلاشبہ اسیں تہاڈے لئی آیتاں کھول کے دسیاں نیں جے تسی سمجھدے او
  3,119,"ویکھو! ایہہ تسی لوک او اوہناں نال چاہ رکھدے او تے اوہ تہاڈے نال چاہت نئیں رکھدے تے تسی ساری کتاب تے ایمان رکھدے او (اوہ انج نئیں ) تے اوہ جدوں تہاڈے نال ملدے نیں، کہندے نیں اسیں ایمان لیائے تے جدوں کّلے ہوندے نیں تے تہاڈے تے سخت غصے توں اپنیاں انگلاں چباندے نیں۔ آکھ دیؤ: تسی اپنے غصے وچ ای مر جائو، بیشک اللہ سینیاں دے بھیت سب جانن والا اے"
  3,120,جے تہانوں کوئی بھلیائی اپڑے تے اوہناں نوں دُکھدی اے تے جے تہانوں کوئی بریائی اپڑے اوہ اوہدے نال خوش ہوندے نیں۔ تے جے تسی صبر کرو تے تقویٰ رکھو اوہناں دی چال تہانوں کوئی نقصان نئیں اپڑاوے گی۔ بیشک جو اوہ کردے نیں اللہ گھیرن والا اے
  3,121,تے(یاد کرو ) جدوں تسی تڑکے اپنے گھر والیاں کولوں نکلے تے مومناں نوں لڑائی (اُحد) لئی مورچیاں تے بٹھا رہے سو تے اللہ سب کجھ سنن والا، خوب جانن والا اے