quran[9]{c,v,t}:
  27,36,"فیر جیس ویلے (قاصد) سلیمان کول اپڑیا اوہنے آ کھیا: کیہہ تسی مال نال میری مدد کرنا چاہندے او، تاں مینوں اللہ نے جو دتّا اے اوہ اوہدے نالوں کِتے چنگا اے جو اوہنے تہانوں دتّا اے، بلکاں تسی آپے ای اپنے تحفے نال خوش ہوندے رہو"
  27,37,توں )اوہناں ول پرت جا، سو ضرور اسیں اوہناں کول انج دے لشکر لے کے آواں گے جنھاں دے مقابلے دی اوہناں چ واہ نئیں، تے اسیں لازمی اوہناں نوں ذلیل کرکے اوتھوں کڈھ دیواں گے، تے اوہ سب خوار ہوَن گے
  27,38,"اوس (سلیمان) آکھیا: اے سردارو! تہاڈے وچوں کیہڑا اے پئی اوہناں دے مسلمان ہوکے میرے کول آؤن توں پہلوں اوس (ملکہ) دا تخت میرے کول لے آوے؟"
  27,39,"جناں وچوں اک بڑے خبیث دیو آکھیا: اوہ میں تہانوں لیاء کے دَیناں آں، ایس توں پہلوں پئی تسی اپنی مجلس توں اٹھو، تے بلاشبہ میں ایہدی ضرور طاقت رکھن والا امانتدار آں"
  27,40,"اوہنے کہیا جیہدے کول کتاب دا علم سی (پئی) میں تہاڈی اکھ تہاڈے ول جھمکن توں پہلوں اوہ تخت تہانوں لیاء دیناں، فیر جدوں اوہنے اوہ (تخت) اپنے کول پیا ہویا ویکھیا تے آکھیا: ایہہ میرے رب دے فضل چوں اے، تاں جے اوہ مینوں ازماوے پئی بھلا میں شکر کردا آں یا ناشکری تے جیہڑا کوئی شکر کرے فیر بس اوہ اپنے ای لئی شکر کردا ا ے، تے جیہڑا کوئی ناشکری کرے فیر بیشک میرا رب بڑا بے پرواہ کرم والا اے"
  27,41,"(سلیمان) آکھیا: تسی اوہدے لئی اوہدا تخت بے پچھانا کر دیو، اسیں ویکھدے آں بھلا اوہ راہ پیندی اے یا اوہ اوہناں لوکاں وچوں ہوندی اے جیہڑے راہے نئیں پیندے"
  27,42,"فیر جیس ویلے اوہ آئی آکھیا گیا: بھلا تیرا تخت ایہداں دا ای اے؟ کہن لگی: (لگدا) جینویں ایہہ اوہو ای اے، تے سانوں ایہدوں پہلوں ای علم دے دتا گیا سی تے اسیں منن والے سی"
  27,43,تے اوہنوں (ایمان توں) اوس شئے روکی رکھیا جہیڑی اوہ اللہ توں اڈ عبادت کردی سی، بیشک اوہ کافر قوم وچوں سی
  27,44,"اوہنوں آکھیا گیا ایس محل وچ داخل ہو جا، فیر جدوں اوہنے اوہنوں ویکھیا تے اوہنوں ڈونگا پانی سمجھیا، تے اپنیاں دونواں پِنیّاں توں (لیڑا) چک لیاء آکھیا: بیشک ایہہ تے شیشیاں دا ملائم بنایا ہویا فرش اے، کہن لگی، میریا سوہنیا ربّا! بیشک (غیر اللہ دی پوجا کرکے) میں اپنی جان تے ظلم کیتا، تے (ہُن) میں سلیمان نال اللہ رب العالمین دی فرمانبردار ہوگئی آں"