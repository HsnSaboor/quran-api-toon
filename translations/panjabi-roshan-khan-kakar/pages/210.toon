quran[6]{c,v,t}:
  10,15,"تے جدوں اوہناں تے ساڈیاں واضح آیتاں پڑھیاں جاندیاں نیں اوہ جیہڑے ساڈے پیشی دی امید نئیں رکھدے، کہندے نیں: توں ایہدے توں وکھرا کوئی قرآن لے کے آ، یا ایہنوں بدل دے۔ آکھ دیؤ: میری مجال نئیں پئی میں ایہنوں اپنے وَلّوں خود بدل دیواں۔ نئیں میں پچھے ٹردا پر جیہڑی میرے ول وحی کیتی جاندی اے، بیشک جے میں اپنے رب دی نافرمانی کراں، مینوں وڈے دن دے عذابوں ڈر لگدا اے"
  10,16,"آکھ دیؤ: جے اللہ چاہندا، میں اوہدی تہاڈے تے تلاوت نہ کردا تے نہ اوہ (اللہ) تہانوں ایہدے توں آگاہ کردا فیر بلاشبہ میں ایس (نبوّت) توں پہلوں تہاڈے وچ اک عمر گزاری اے، بھلا فیر تسی سمجھدے نئیں؟"
  10,17,فیر اوہدے نالوں ودھ کے ظالم کیہڑا اے جنھے اللہ تے جھوٹی وحی تھپی یا اوہدیاں آیتاں دا انکار کیتا؟ حقیقتاً مجرم کدی فلاح نئیں پاؤندے
  10,18,"تے اوہ اللہ توں وکھ اوہناں دی پوجا کردے نیں جیہڑے نہ اوہناں نوں نقصان پہنچاندے نیں تے نہ ای نفع دیندے نیں، تے کہندے نیں: ایہہ لوک اللہ کول ساڈے سفارشی نیں۔ آکھ دیؤ بھلا تسی اللہ نوں اوس گل دی خبر دیندے او جس نوں اوہ نہ اسماناں وچ جان دا تے نہ زمین وچ؟ اوہ پاک تے اُچّا اے اوس توں جیہڑے اوہ شریک بناندے نیں"
  10,19,تے (پہلے) لوکی نئیں سن پر اکو ای امت، فیر اوہ وکھو وکھ ہو گئے، تے جے تیرے رب ولوں اک گل پہلے (روز جزا) مُکی نہ ہوندی، تاں اوہناں وچکار ایس شئے بارے لازمی فیصلہ کر دِتا جاندا جیہدے وچ اوہ اختلاف کردے رہے
  10,20,"تے اوہ کہندے نیں: ایہدے اُتے ایہدے رب ولوں کوئی نشانی کیوں نئیں اُتری؟ سو کہہ دیؤ: غیب تے صرف اللہ کول ای اے، فیر تسی اڈیکدے رہو، بیشک میں (وی) تہاڈے نال اڈیکن والیاں وچوں آں"