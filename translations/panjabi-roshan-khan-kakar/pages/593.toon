quran[23]{c,v,t}:
  89,1,قسم اے فجر دی!
  89,2,تے دس راتاں دی
  89,3,تے جفت تے طاق دی
  89,4,تے رات دی جدوں بیت دی ہووے
  89,5,بھلا ایہدے وچ سمجھدار لئی وڈی قسم اے
  89,6,بھلا تسی ویکھیا نئیں پئی تیرے رب نے عاد کیاں نال کینویں (سلوک) کیتا سی؟
  89,7,اوہ جیہڑے ارم (قبیلے چوں سن) تھمّاں والے
  89,8,جنھاں ورگا کوئی شہراں وچ پیدا نئیں کیتا گیا
  89,9,تے ثمود نال (کی کیتا) جیہڑے وادی وچ پتھر کھوتر دے سن
  89,10,تے کِلّاں والے فرعون نال
  89,11,اوہ لوک جیہڑے شہراں وچ حدوں ٹپ گئے
  89,12,فیر اوہناں نے اوتھے ڈاہڈا فساد کھلاریا
  89,13,فیر تیرے رب نے اوہناں تے عذاب دا کوڑا ورھایا
  89,14,بیشک تیرا رب ضرور (مجرماں دی) گھات وچ اے
  89,15,فیر پر انسان نوں جدوں اوہدا رب ازمائے فیر اوہنوں عزت بخشے تے نعمت دیوے فیر اوہ کہندا اے پئی میرے رب مینوں عزت دتی
  89,16,تے پر جدوں اوہ اوہنوں ازمائے تے اوہدا رزق اوہدے تے تنگ کر دیوے فیر اوہ کہندا اے پئی میرے رب نے مینوں خوار کر چھڈیا
  89,17,ہر گز نئیں! سگوں تسی یتیم دی عزت نئیں کر دے
  89,18,تے نہ آپو وچ مسکین نوں کھانا کھلان دا شوق دلاندے او
  89,19,تے تسی ورثے دا سارا مال ہڑپ کر جاندے او سمیٹ کے کھانا
  89,20,تے تسی مال نال ڈاہڈی گوہڑی محبت رکھدے او
  89,21,ہر گز نئیں جدوں زمین کُٹ کٹ کے چورم چورا کر دتی جائے گی
  89,22,تے تیرا رب جلوہ فرماوے گا تے فرشتیاں دیاں صفاں دیاں صفاں
  89,23,تے اوس دیہاڑے دوزخ (ساہمنے) لیاندی جاوے گی اوس دیہاڑے انسان نصیحت پھڑے گا تے (اوہدوں) اوہدے لئی نصیحت پھڑنا کتھوں ہووے