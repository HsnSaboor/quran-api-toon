quran[9]{c,v,t}:
  61,6,"تے جدوں عیسیٰ مریم جائے آکھیا: اے بنی اسرائیل! بیشک میں تہاڈے ول اللہ دا رسول آں، تصدیق کرن والا آں اوس (کتاب) تورات دی جیہڑی میرے ساہمنے وے تے خوش خبری دین والا آں اک رسول دی، اوہ میرے مگروں آوے گا، اوہدا ناں احمد ہووے گا، فیر جدوں اوہ (رسول) اوہناں کول واضح نشانیاں لے کے آیا اوہ کہن لگے: ایہہ تے کھلم کھلا جادو اے"
  61,7,تے اوہدے توں وڈا ظالم کیہڑا اے جیہڑا اللہ اُتے جھوٹھ رویت گھڑے، حالاں اوہنوں اسلام ول بُلایا جاندا ہووے؟ تے اللہ ظالم لوکاں نوں ہدایت نئیں دیندا
  61,8,اوہ چاہندے نیں پئی اللہ دا نور (دینِ اسلام) اپنے موہنواں نال بُجھا دَین، تے اللہ اپنا نور پورا کرن والا اے تے بھانویں کافر ناپسند کرن
  61,9,اوہو ای اے جنھے اپنا رسول ہدایت تے سچے دین نال گھلیا، تاں جے اوہ اوہنوں ساریاں دیناں دے اُتے کر دیوے بھانویں مشرک ناپسند ای کرن
  61,10,ایمان لیائون والیو! بھلا میں تہانوں اجیہے بپار دا دساں جیہڑا تہانوں دردناک عذاب توں چھٹکارا دیوے؟
  61,11,تسی اللہ تے اوہدے رسول تے ایمان لیائو، تے اللہ دی راہ وچ اپنے مالاں تے اپنیاں جاناں نال جہاد کرو۔ اوہ تہاڈے لئی بوہت بہتر اے جے تسی جان دے ہوئو
  61,12,اوہ تہانوں تہاڈے گناہ بخش دیوے گا، تے تہانوں انج دیاں جنتاں وچ داخل کرے گا جنھاں ہیٹھ نہراں وگدیاں ہون گئیاں، تے ستھریاں تھاواں (جیہڑیاں) سدا ریہن والیاں جنتاں وچ، اوہی وڈی کامیابی اے
  61,13,تے اک ہور(نعمت) جنھوں تسی پسند کردے او، اللہ دی طرفوں نصرت تے نزدیکی فتح تے مومناں نوں خوش خبری دے دیو
  61,14,"ایمان لیائون والیو! تسی اللہ دے (دین دے) امدادی ہو جائو، جینویں عیسیٰ بن مریم نے حواریاں نوں آکھیا سی: اللہ ول میری مدد کرن والے کیہڑے نیں ؟ حواریاں آکھیا: اسیں اللہ دے امدادی آں، فیر بنی اسرائیل وچوں اک ٹولہ ایمان لیایا تے اِک ٹولے نے کفر کیتا، فیر اسیں اوہناں لوکاں دی رَےکیتی(ہتھ پوایا) جیہڑے ایمان لیائے، اوہناں دے دشمناں دے برخلاف فیر اوہ غالب ہو گئے"