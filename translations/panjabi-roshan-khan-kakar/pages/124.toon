quran[8]{c,v,t}:
  5,96,تہاڈے لئی سمندر دا شکار تے اوہدا کھانا حلال کیتا گیا اے تہاڈے لئی تے مسافراں دے فیدے لئی۔ تے تہاڈے لئی خشکی دا شکار حرام کیتا گیا اے جدوں تیکر تسی احرام دی حالت وچ او۔ تے تسی اللہ کولوں ڈردے رہؤ۔ اوسے ول تسی کٹھیاں کیتے جاؤگے
  5,97,اللہ نے حرمت والے گھر کعبہ نوں لوکاں لئی ٹھاہر بنایا اے، تے حرمت والے مہینے تے (حرم دی) قربانی تے گانی والے (پٹیاکل) جانوراں نوں وی، اوہ ایس لئی پئی تسی جان لؤ کہ واقعی اللہ جان دا اے جو کجھ اسماناں وچ اے تے جو کجھ زمین وچ اے تے واقعی اللہ ہر شئے دا خوب جانو اے
  5,98,جان لؤ! پئی اللہ واقعی بدلے دا ڈاہڈا اے، تے واقعی اللہ بخشن ہار، بوہت رحم والا (وی) اے
  5,99,رسول دے ذمے (اللہ دا) پیغام اپڑا دین توں سوا کُجھ نئیں، تے اللہ جان دا اے جو تسی ظاہر کردے او تے جو تسی لکاندے او
  5,100,"(اے نبی!) آکھ دیؤ: پلیت تے پاک برابر نئیں ہوسکدے تے بھانویں پلیت دی کثرت تہانوں انوکھی لگے تاں سمجھدارو! تسی اللہ کولوں ڈرو تاں جے تسی مراد پاؤ"
  5,101,جیہڑے ایمان لیائے او! ایہو جہیاں گلاں دی پڑچول نہ کرو پئی جے اوہ تہاڈے تے ظاہر کر دتیاں جاون تے تہانوں بُریاں لگن، تے جے تسی اوہناں بارے سوال کرو جدوں قرآن نازل کیتاجا رہیا ہوئے تے اوہ تہاڈے تے ظاہر کر دتیاں جان گیاں، اللہ نے اوس توں درگزر کردتا اے، تے اللہ بخشن والا، بڑا بردبار اے
  5,102,بلاشبہ اوہدا تہاتھوں پہلے وی اک قوم نے سوال کیتا سی، مڑکے اوہناں (گلاں) توں اوہ منکر ہو کے رہ گئے
  5,103,اللہ نے نئیں کجھ ٹوریا بحیرہ (کن چیری) تے نہ سائبہ نہ وصیلہ تے نہ حامی، پر اوہ کافر اللہ تے جھوٹھ گھڑدے نیں، تے اوہناں وچوں بوہتے بے عقل نیں