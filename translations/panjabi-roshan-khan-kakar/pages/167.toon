quran[6]{c,v,t}:
  7,138,"تے اسیں بنی اسرائیل نوں سمندر دے پار کرایا، فیر اوہ ایسے لوکاں توں لنگے جیہڑے اپنے بتاں اگے آسن مارے (مجاور بنے) ہوئے سن کہن لگے: اے موسیٰ! ساڈے لئی وی اک معبود (خدا) بنا دے جیویں اوہناں دے معبود نیں، (موسیٰ) آکھیا: بیشک تُسی تے (نرے) جاہل لوک او"
  7,139,بیشک ایہہ لوک جیہدے وچ رُجھے ہوئے نیں اوہ تباہ ہون والا اے تے جو عمل ایہہ کررہے نیں اوہ باطل اے
  7,140,"اوس آکھیا: کیہہ میں تہاڈے لئی اللہ دے سوا کوئی (ہور) خدا لبھّاں، حالاں اوہنے تہانوں ساریاں جہاناں اُتے فضیلت دتی ؟"
  7,141,تے ( چیتے کرو) جدوں اسیں تہانوں فرعون کیاں توں نجات دتی (جیہڑے) تہانوں بھیڑے عذاب پہنچاندے سن، تہاڈے پتراں نوں کوہ دیندے تے تہاڈیاں عورتاں نوں جیوندا رکھدے سی تے اوہدے وچ تہاڈے رب ولوں بوہت وڈی ازمائش سی
  7,142,"تے اسیں موسیٰ نال تریہہ راتاں دی معیاد متھی تے اسیں اوہنوں دس (راتاں) نال پورا کیتا، فیر اوہدے رب دی چالی راتاں دی میعاد پوری ہو گئی، تے موسیٰ نے اپنے بھراء ہارون نوں آکھیا: توں میری قوم وچ میری نیابت کرنا تے اصلاح کرنا تے فسادیاں دے رستے پچھے نہ ٹرنا"
  7,143,"تے جدوں موسیٰ ساڈی متھی معیادتے آیا تے اوس دے نال اوہدے رب نے کلام کیتا (تے) آکھیا: میریا ربّا! مینوں (جھلک) وکھا پئی میں تیرا دیدار کر سکاں۔ فرمایا: توں مینوں کدی وی نئیں ویکھ سکدا تے پر اوس پہاڑ ول دھیان کر، فیر جے اوہ اپنی تھاں ٹھہریا رہیا، تاں توںمینوں اگاں ویکھ لئیں گا۔ فیر جدوں اوہدے رب نے پہاڑ تے تجلی پائی (تاں) اوہنوں ریزہ ریزہ کر دتا، تے موسیٰ غش کھا کے ڈِگ پیاء، فیر جدوں اوہ ہوش وچ آیا اوہنے آکھیا: (اے اللہ!) توں پاک ایں، میری توبہ تیرے حضور تے میں ایمان والیاں وچوں سب توں پہلا آں"