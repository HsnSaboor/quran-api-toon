quran[9]{c,v,t}:
  22,56,سب بادشاہی اوس دیہاڑے اللہ دی ای ہووے گی، اوہ اوہناں وچکار فیصلہ کرے گا۔ سو جیہڑے لوک ایمان لیائے تے اوہناں صالح عمل کیتے اوہ نعمت والے باغاں وچ ہون گے
  22,57,تے جنھاں کفر کیتا تے ساڈیاں آیتاں دا انکار کیتا، فیر اوہو ای نیں جناں لئی ذلت دا عذاب اے
  22,58,تے جنھاں اللہ دی راہ وچ گھر بار چھڈیا ، مڑ کے اوہ مارے گئے یا مر گئے اللہ ضرور اوہناں نوں رزق دیوےگا ودھیا رزق تے بیشک اللہ ای یقیناً سب رزق دین والیاں توں بہتر اے
  22,59,اوہ اوہناں نوں ضرور اوس تھاں داخل کرے گا جیہدے تے اوہ خوش ہو جان گے، تے بیشک اللہ یقیناً خوب جانن والا، بوہت بردبار اے
  22,60,(گل) اوہی اے ،تے جیہڑا اوناں ای بدلہ لوے جناں اوہنوں دکھ پہنچایا گیا اےمڑ کے اوہدے تے وادھا کیتا جاوے اللہ لازمی اوہدی مدد کرے گا، بیشک اللہ یقیناً معاف کرن والا، بوہت بخشن والا اے
  22,61,اوہ ایس لئی پئی واقعی اللہ ای رات نوں دن وچ داخل کردا اے تے دن نوں رات وچ داخل کردا اے تے واقعی اللہ خوب سنن والا، خوب ویکھن والا اے
  22,62,اوہ ایس لئی پئی واقعی اللہ ای حق اے تے واقعی جنھوں اوہ اوہدے باہجوں پکار دے نیں اوہو ای باطل اے تے واقعی اللہ اوہی بوہت بلند بوہت وڈّا اے
  22,63,بھلا تسی نئیں ویکھیا واقعی اللہ نے اسمان توں (مردہ زمین تے) پانی اتاریا، فیر اوہدے نال زمین ہری بھری ہوجاندی اے۔ بیشک اللہ بوہت بریکی نال ویکھن والا، بوہت خبر والا اے
  22,64,اوہدے لئی اے جو کُجھ اسماناں تے زمین وچ اے، تے بیشک اللہ ای یقیناً بے پروا ، سب تعریف دا حقدار اے