quran[5]{c,v,t}:
  42,11,اوہ) اسماناں تے زمین دا بنان والا اے، اوہنے تہاڈے لئی تہاڈی ای جنس وچوں جوڑے بنا دتّے، تے مویشیاں وچوں وی جوڑے اوہ تہانوں ایس (جہان) وچ پھیلاندا اے، اوہدے ورگی کوئی شئے نئیں، تے اوہ ای خوب سنن والا خوب ویکھن والا اے A24
  42,12,اوہدے کول ای اسماناں تے زمین دیاں کُنجیاں نیں، اوہ جیہدے لئی چاہوے رزق کھلا کردا تے تنگ کر دیندا اے، بناشک اوہ ہر شئے نوں خوب جانن والا اے
  42,13,اوہنے تہاڈے لئی دین دا اوہی طریقہ متھیا اے جیہدی تاکید اوہنے نوح نوں کیتی سی تے جو اسیں اے نبیؑ!) تیرے ول وحی گھلّی اے تے جیہدی تاکید اسیں ابراہیمؑ تے موسیٰ ؑتے عیسیٰؑ نوں کیتی سی (ایہہ) پئی تسی ایس دین نوں قائم رکھو تے تسی ایہدے وچ وَکھ وَکھ نہ ہونا، مشرکاں اُتے اوہ گل بھاری اے جیہدے ول تسی اوہناں نوں بلائوندے او، اوہ اللہ جنھوں چاہوے اپنے ول چُن لیندا اے تے اپنے راستے دی ہدایت اوہنوں دیندا اے جیہڑا رجوع کردا اے
  42,14,تے اوہ لوکیں نئیں پاٹے پر اپنے کول علم آ جان توں پچھے (صرف) آپو وچ عناد پاروں، تے جے اوہ گل نہ ہوندی جیہڑی تیرے رب ولّوں اک متھے ویلے تیکر پہلوں طے ہو چکی اے ضرور اوہناں وچکار فیصلہ کر دتّا جاندا، تے بیشک جیہڑے اوہناں توں بعد ایس کتاب دے وارث ہوئے ضرور اوہ اوہدے توں بے چینی والے شک وچ نیں
  42,15,"سو تسی اوسے (دین) لئی بس دعوت دیو تے جمے رہو جینویں تہانوں حکم ہویا اے، تے اوہناں دیاں خواہشاں پچھے نہ لگو، تے آکھ دیؤ: اللہ جو وی کتاب نازل کیتی اے، میں اوہدے تے ایمان لیایا آں تے مینوں حکم ہویا اے پئی میں تہاڈے وچکار انصاف کراں، اوہ اللہ ای ساڈا رب تے تہاڈا رب (وی) اے ساڈے لئی ساڈے عمل نیں تے تہاڈے لئی تہاڈے عمل، ساڈے وچ تے تہاڈے وچ کوئی جھگڑا نئیں، اللہ سانوں آپو چ جمع کرے گا، تے اوہدے وَل ای پرت کے جانا اے"