quran[5]{c,v,t}:
  60,1,ایمان لے آئون والیو! تسی میرے دشمناں تے اپنے دشمناں نوں دوست نہ بنائو تسی اوہناں نوں بھرپے پون دا پیغام گھل دے او، حالاں اوہ ایس حق (سچے دین) دے منکر ہو چکے نیں جیہڑا تہاڈے کول آیا اے، اوہ رسول نوں تے آپ تہانوں وی دیسوں کڈھ دے نیں، ایس پاروں پئی تسی اپنے رب اللہ اُتے ایمان رکھدے او، جے تسی میرے رستے وچ، جہاد تے میری رضا مندی لبھن لئی نکلے او، تسی اوہناں ول خفیہ بھرپّا پائوندے او تے میں بوہتا جان دا ہاں جو تسی لکائوندے او تے جو کجھ ظاہر کر دے او، تے تہاڈے وچوں جیہڑا کوئی انج کرے گا، فیر بلاشبہ اوہ سدّھی راہ توں پاسے ہو گیا
  60,2,جے اوہ تہاڈے تے قابو پاؤن تہاڈے دشمن ہو جان تے اپنے ہتھ تے اپنیاں زباناں دراز کرن گے تہاڈے خلاف بری (نیت) نال، اوہ خواہش کردے نیں، کِتے تسی وی (دین دے) منکر ہو جائو
  60,3,تہاڈی ساکا چاری قیامت دیہاڑے تہانوں ہر گز فیدہ نئیں دیوے گی تے نہ ای تہاڈی اولاد، اوہ تہاڈے وچکار فاصلہ کردے گا، تے اللہ جیہڑے تسی کم کردے او خوب ویکھن والا اے
  60,4,"بلاشبہ تہاڈے لئی ابراہیم تے اوہناں لوکاں وچ جیہڑے اوہدے نال سن اک ودھیا نمونہ رہیا سی، جدوں اوہناں اپنی قوم نوں آکھیا سی: بیشک اسیں تہاڈے کولوں تے اوہناں کولوں بری آں جنھاں دی تسی اللہ توں اَڈ پوجا کر دے او، اسیں تہاڈی نئیں مَن دے، ساڈے وچکار تے تہاڈے وچکار سدا لئی ویر تے بغض ظاہر ہو گیا اے، ایتھوں تیکر پئی تسی اللہ کلّے تے ایمان لے آئو، سوائے ابراہیم دا اپنے پئیو نوں ایہہ آکھنا پئی میں تیرے لئی لازمی بخشش منگاں گا (نمونہ نئیں)، تے میں تیرے لئی اللہ ولوں کسے شئے دا اختیار نئیں رکھدا، ساڈیا ربا! اسیں تیرے تے ای بھروسا کیتا تے تیرے ول ای رجوع کیتا، تے تیرے حضور ای ساڈا پرتنا اے"
  60,5,ساڈیا ربّا! توں سانوں اوہناں لوکاں لئی ازمائش نہ بنا جنھاں کفر کیتا تے سانوں بخش دے، ساڈیا سوہنیا ربّا! بیشک توں ای سب تے غالب، بڑی حکمت والا ایں