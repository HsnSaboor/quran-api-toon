quran[9]{c,v,t}:
  10,98,فیر انج دی کوئی بستی کیوں نہ ہوئی پئی اوہ ایمان لیائی ہووے، فیر اوہدے ایمان نے اوہنوں فیدہ دتّا ہووے یونس دی قوم توں سوا جدوں اوہ ایمان لے آئے تے اسیں اوہناں توں دنیا دی حیاتی وچ خواری دا عذاب ٹال دتا ، تے اساں اک مدت تائیں اوہناں نوں فیدہ دتا
  10,99,تے جے تیرے رب نوں منظور ہوندا تے ضرور دھرتی تے رہن والے لوک، سب دے سب اکٹھے ای ایمان لے آؤندے، فیر بھلا تسی لوکاں نوں مجبور کرو گے ایتھوں تیکر پئی اوہ مومن ہو جان؟
  10,100,تے کسے شخص لئی ممکن نئیں پئی اوہ اللہ دے حکم بنا ا یمان لیائے، تے اوہ اوہناں تے عذاب پا دیندا اے جیہڑے نئیں سمجھدے
  10,101,"اے نبی!) آکھ دیؤ: نظر مارو اسماناں تے زمین وچ کی کجھ اے، تے نشانیاں تے ڈراوے کوئی فیدہ نئیں دیندے جیہڑے لوکیں ایمان نئیں لیائوندے"
  10,102,"فیر ایہہ لوک نئیں انتظار کردے سوائے اوہناں لوکاں دے دناں دانگوں جیہڑے اینہاں توں پہلوں ہو گزرے۔ آکھ دیؤ: فیر تسی اڈیکدے رہو، بیشک میں وی تہاڈے نال اڈیکن والیاں چوں آں"
  10,103,مڑ کے اسیں اپنے رسولاں تے اوہناں نوں جیہڑے ایمان لیائے چھٹکارا دینے آں اُنج ای ساڈا حق اے پئی اسیں مومناں نوں چھٹکارا دیئے
  10,104,"آکھ دیؤ: لوکو! جے تسی میرے دین بارے شبے وچ او فیر میں اوہناں دی عبادت نئیں کردا جنھاں(ہستیاں) دی اللہ توں وکھ تسی عبادت کر دے او، تے پر میں اوس اللہ دی عبادت کرنا آں جیہڑا تہانوں موت (دا سبب) دیندا اے تے مینوں ایس گل دا حکم دتا گیا اے پئی میں مومناں وچوں ہو جاواں"
  10,105,تے ایہہ پئی تسی یکسو مسلم ہوکے اپنا مونھ ایسے دین (اسلام) ول سدِّھا رکھو تے مشرکاں وچوں کدی وی نہ ہونا
  10,106,تے تسی اللہ توں وکھ غیر نوں نہ پکارو جیہڑے نہ تہانوں فیدہ دے سکدے نیں تے نہ تہانوں نقصان اَپڑا سکدے نیں، فیر جے تسی انج کیتا فیر بیشک تسی وی تَد ظالماں وچوں ہوؤ گے