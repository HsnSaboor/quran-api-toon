quran[10]{c,v,t}:
  47,20,"تے جیہڑے ایمان لیائے اوہ آکھدے نیں: (جہاد بارے) کوئی سورت کیوں نئیں اتاری گئی؟ فیر جدوں کوئی پکّی پیڈی سورت اتاری جاندی اے تے اوہدے وچ قتال (جہاد) دا ذکر کیتا جاندا اے تسی اوہناں نوں ویکھدے او جنھاں دے دلاں وچ (نفاق دا)روگ اے(پئی) اوہ تہاڈے ول اوس بندے دا ویکھنا ویکھدے نیں جیس تے موت توں غشی پے جاوے، سو اوہناں لئی بہتر سی"
  47,21,اطاعت کرنا تے بھلی گل آکھنا، فیر جدوں (جہاد) واجب ہو جاندا، فیر جے اوہ اللہ نال سچے رہندے لازمی اوہناں لئی چنگا ہوندا
  47,22,فیر (منافقو!) تہاڈے کولوں کیہہ توقع جے تسی(جہاد توں) مونھ موڑو پئی تسی زمین وچ فساد پائو تے اپنے رشتے (ناتے) توڑ دیو
  47,23,اوہی لوک نیں جنھاں تے اللہ نے پھٹکار پائی اے، سو اوہناں نوں بولے بنا دتا تے اوہناں دیاں اکھاں انھیّاں کر دِتیّاں
  47,24,بھلا فیر اوہ قرآن چ سوچ وچار نئیں کردے یا بعضے دلاں تے اوہدے جندرے وَجے نیں؟
  47,25,بیشک اوہ لوک جیہڑے ہدایت ظاہر ہون توں مگروں اپنیاں کنڈاں تے پھر گئے، شیطان نے اوہناں نوں گمراہ کیتا تے (اللہ نے) لمی مہلت دتی
  47,26,اوہ تاں پئی واقعی اوہناں نے اوہناں (یہودیاں) نوں آکھیا، جنھاں ایس نوں ناپسند کیتا جو اللہ اتاریا، پئی کجھ کمّاں وچ اسیں تہاڈی گل منّاں گے، تے اللہ اوہناں دے بھیت جان دا اے
  47,27,فیر کینویں ہووے گا جدوں فرشتے اکد م اوہناں دی روح قبض کرن گے؟ اوہ اوہناں دے مونہواں تے اوہناں دیاں کنڈاں تے مار دے ہوَن گے
  47,28,اوہ (مار) تاں پئی واقعی اوہ اوس شئے پِچھے ٹُرے جنھے اللہ نوں ناراض کر دِتّا، تے اوہناں اوس اللہ) دی خوشنودی ناپسند کیتی، اوہنے اوہناں دے عمل بیکار کر چھڈے
  47,29,بھلا اوہناں ایہہ سمجھیا ہویا اے جنھاں دے دِلاں وچ روگ اے پئی اللہ اوہناں دے اندر دے بغض کدی وی ظاہر نئیں کرے گا