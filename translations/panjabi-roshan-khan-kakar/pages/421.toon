quran[8]{c,v,t}:
  33,23,مومناں وچوں کجھ مرد اوہ وی نیں جنھاں اللہ نال کیتا ہویا وعدہ سچ کر وکھایا، فیر اوہناں وچوں کئیاں اپنی منت (شہادت) پوری کر دتی تے اوہناں وچوں کئی اڈیک رہے نیں، تے اوہناں کجھ وی نئیں بدلیا کجھ بدلنا
  33,24,تاں پئی اللہ سچیاں نوں اوہناں دی سچائی دا بدلہ دیوے تے منافقاں نوں جے چاہوے تے عذاب دیوے یا اوہناں دی توبہ قبول فرماوے، بیشک اللہ بوہت ای بخشن والا، بہت رحم والا اے
  33,25,تے اللہ نے کافراں نوں اوہناں دے غصّے نال (نامراد) پرتا دتا، اوہ کوئی بھلیائی نہ لے سکے، تے اللہ اوس لڑائی چ مومناں نوں کافی ہو گیا، تے اللہ ہمیش بڑی طاقت والا، بڑے غلبے والا اے
  33,26,تے اہل کتاب وچوں جنھاں اوہناں دی مدد کیتی سی اوہناں نوں اوہناں دے قِلعیاں توں تھلے لاہیا تے اوہناں دے دلاں وچ رعب پاء دتا، تسی اوہناں (بنوقریظہ) دے اک جتھّے نوں قتل کررہے سی تے اک جتھے نوں قیدی بنارہے سو
  33,27,تے تہانوں اوہناں دیاں زمیناں اوہناں دے گھراں، اوہناں دے مالاں، تے اوس دھرتی دا وارث بنا دِتّا جتھے تسی پیر ای نئیں سی دھریا، تے اللہ ہر شئے تے خوب قادر اے
  33,28,"اے نبی! اپنی بیبیاں نوں آکھ دیؤ: جے تسی دنیا دی حیاتی تے اوہدی زینت چائوہندیاں جے فیر آئو میں تہانوں کجھ (دنیا دا) مال دیواں تے ٹور دیواں تہانوں بوہت چنگے طریقے نال ٹورنا"
  33,29,تے جے تسی اللہ تے اوہدے رسول تے آخرت دے گھر نوں چائوہندیاں جے، فیر بیشک اللہ تہاڈے وچوں نیکی کرن والیاں لئی بوہت وڈا اجر تیار کیتا ہویا اے
  33,30,اے نبی دیو عورتو! تہاڈے وچوں جیہڑی کوئی کھلم کھلا بے حیائی کرے گی، اوہدے لئی ودھایا جاوے گا عذاب دونا، تے اوہ ہمیش اللہ تے سوکھا اے