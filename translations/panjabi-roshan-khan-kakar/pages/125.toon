quran[5]{c,v,t}:
  5,104,"تے جدوں اوہناں نوں آکھیاجاندا اے پئی تسی آئو اوس شئے ول جیہڑی اللہ گھلی اے تے (آوُ) رسول ول تے اوہ کہندے نیں: ساڈے لئی اوہو ای کافی اے جیہدے اُتے اسیں اپنے پیؤ دا دے نوں ڈٹھا اے۔ تے کیہہ بھانویں اوہناں دے پیؤ دادے کُجھ وی نہ جان دے ہوون تے نہ ای ہدایت والے ہون"
  5,105,ایمان لیائون والیو! تہاڈے تے اپنیاں جاناں دی فکر لازم اے جیہڑا بندہ گمراہ اے اوہ تہانوں نقصان نئیں اپڑا سکے گا جدوں کہ تسی آپ ہدایت لے چکے۔ اللہ ول ای تسی سبھناں پرت کے جانا اے، فیر اوہ تہانوں جتلا دیوے گا جو تسی کردے رہے سی
  5,106,ایمان لیائے لوکو! جدوں تہاڈے وچوں کسے دی موت دا ویلا آ جاوے، وصیت ویلے تہاڈے وچوں آپس دی شہادت دو عدل والے بندے نیں یا دو ہور تہاڈے غیر وچوں (گواہ کر لؤ) فیر جے تہانوں( زمین وچ) پینڈے پیاں تہانوں موت دی مصیبت آن پوے، اوہناں دونواں گواہواں نوں نماز پِچھے (مَسیت وچ) روک رکھو جے تسی کوئی شک کرو،ٔ فیر اوہ اللہ دی قسم کھا کے آکھن پئی اسیں ایس (گواہی) بدلے کوئی مُل نئیں وٹ رہے تے بھانویں کوئی ساڈا رشتے دار وی ہووے تے نہ اسیں اللہ دی گواہی لُکانواں گے (جے کرئیے) بیشک تد اسیں ضرور گنہگاراں وچوں ہوئیے
  5,107,فیر جے بھیت کُھل جاوے پئی واقعی اوہناں دونواں پاپ کمایا اے فیر اوہناں دونواں دی تھاں دو ہور (نگدے) کھلون گے اوہناں لوکاں وچوں، جنھاں دی حق تلفی اگلیاں دونواں کیتی، فیر اوہ دونویں اللہ دی قسم چُکن پئی ساڈی گواہی ضرور اوہناں (پہلے) دونواں دی گواہی نالوں بوہتی معتبر اے، تے اسیں کوئی وادھا نئیں کیتا، (جے کرئیے) بیشک تد اسیں ضرور ظالماں وچوں ہوواں گے
  5,108,اوہ (طریقہ) بوہت نیڑے وے پئی اوہ اوہدی مقصدی گواہی دیون، یا خوف کرن پئی اوہناں (وارثاں) دیاں قسماں توں پچھے اوہناں دیاں قسماں ردّ دِتیاں جاون گئیاں، تے تسی اللہ کولوں ڈرو تے گل کنّیں پاؤ، تے اللہ نافرمان لوکاں نوں ہدایت نئیں دیندا