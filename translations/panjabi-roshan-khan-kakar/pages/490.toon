quran[12]{c,v,t}:
  43,11,تے (اللہ) جنھے اسمان توں پانی اک اندازے نال اتاریا، فیر اسیں اوہدے راہیں مردہ دیس زندہ کیتا، اُنجے ای تسی (قبراں وچوں) کڈھے جائو گے
  43,12,تے اوہ جنھے سب (مخلوق) دے جوڑے پیدا کیتے تے تہاڈے لئی بیڑیاں تے ڈنگر بنائے جنھاں اُتے تسی سوار ہوندے او
  43,13,"تاں جے تسی اوہناں دی کنڈاں تے جم کے بہوُو، مڑ کے تسی اپنے رب دی نعمت چیتےکرو جدوں اوس تے جم کے بہہ جائو تے تسی کہو: اوہ (اللہ) پاک اے جنھے ایہنوں ساڈے تابع کردتّا تے اَسیں اوہنوں قابو کرلین والے نئیں سی"
  43,14,تے بیشک اَسیں یقیناً اپنے رب وَل ای پرت کے جان والے آں
  43,15,تے اوہناں اللہ دے کُجھ بندیاں نوں اوہدا ٹکڑا (اولاد) بنا چھڈیا، بیشک انسان یقیناً کھلم کھلا ناشکرا اے
  43,16,کیہہ اوہنے اوس مخلوق وچوں دِھیاں رکھ لئیاں تے تہانوں پُتراں نال چُن لیا؟
  43,17,تے جدوں اوہناں وچوں کسے نوں اوہدی خوشخبری دتی جاندی اے جہدی اوہ رحمٰن لئی مثال دے ہٹیا، سارا دن اوہدا منہ کالا رہندا اے جدوں کہ اوہ غم نال بھریا ہوندا اے
  43,18,تے بھلا (اوہ ٹھہرائی اولاد) جیہڑی گہنیاں وچ پلدی اے تے جھگڑن ویلے کھل کے گل نئیں کر سکدی
  43,19,تے اوہناں نے فرشتیاں نوں، جیہڑے رحمٰن دے بندے نیں، مادیاں بنا چھڈیا، بھلا اوہ اوہناں دی پیدائش تے کول سن؟ (ضرور) اوہناں دی گواہی لکھی جاوے گی تے اوہناں کولوں (ایہدی) پُچھ ہووے گی
  43,20,"تے اوہناں کہیا: جے رحمٰن چائوہندا اسیں ایہناں نوں نہ پُوجدے۔ اوہناں نوں اوس بارے کوئی علم نئیں۔ اوہ (تاں) نئیں پر تیرتکے چلائوندے نیں"
  43,21,کیہہ اسیں ایہناں نوں ایس توں پہلوں کوئی کتاب دتی اے، فیر اوہنوں اوہ گھٹ کے پھڑن والے نیں؟
  43,22,"(نئیں) سگوں ایہناں کہیا: بیشک اسیں اپنے پیؤ دادے نوں اک طریقے تے ویکھیا، تے بیشک اسیں تے اوہناں دے ای کھوجاں توں راہ پاؤن والے آں"