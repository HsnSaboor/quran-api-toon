quran[26]{c,v,t}:
  56,51,مڑ کے بیشک تسی اوئے گمراہو! جھٹلائون والیو!
  56,52,تسی تھوہر دے رُکھ چوں ضرور کھان والے ہوئوو گے
  56,53,فیر اوہدے نال ای اپنے ڈھڈ نوں بھرو گے
  56,54,فیر اوہدے توں اُبلدا پانی پین والے او
  56,55,فیر تریہہ مارے اوٹھاں دے پِین وانگر پین والے او
  56,56,ایہہ حساب والے دن اوہناں دی پروہن چاری ہووے گی
  56,57,اسیں ای تہانوں پیدا کیتا، فیر تسی (دوبارہ اُٹھنا ) سچ کیوں نئیں من دے؟
  56,58,بھلا تسی غور کرو جیہڑی منی تسی ٹپکاندے او
  56,59,بھلا تسی اوہنوں پیدا کر دے او یا اسیں ا وہدے خالق آں
  56,60,اسیں ای تہاڈے وچکار موت دا ویلا متھیا اے تے اسیں عاجز نئیں ہیگے قادر آں
  56,61,ایس گل تے پئی تہاڈی تھاں تہاڈے ورگی ہور مخلوق لَے آئیے تے تہانوں نویں سرے توں انج وی شکل وچ پیدا کرئیے جنہوں تسی نئیں جان دے
  56,62,تے بلاشبہ یقیناً تہانوں پہلی پیدائش دا علم ہو چکیا اے فیر تسی دھیان کیوں نئیں کر دے؟
  56,63,بھلا فیر تسی ویکھو جو کجھ تسی بیج دے او
  56,64,بھلا اوہنوں تسی اگائوندے او یا اسیں آں اگائون والے؟
  56,65,جے اسیں چاہیے اوہنوں لازمی تیلا تیلا کر دیئے فیر تسی حیرت نال گلاں بناندے رہ جائو
  56,66,بیشک سانوں تے چَٹی پاء دتی گئی
  56,67,نئیں سگوں اسیں بد نصیب آ
  56,68,بھلا فیر سوچو! اوہ پانی جیہڑا تسی پِیندے او
  56,69,بھلا اوہ تسی بدلاں وچوں اتاریا اے یا اسیں اتارن والے آں؟
  56,70,جے اسیں چاہیے تاں اوہنوں کھارا کر دیئے فیر تسی شکر کیوں نئیں کر دے؟
  56,71,بھلا تسی سوچو اوہ اگ جیہڑی تسی بالدے او
  56,72,بھلا اوہدا رُکھ تسی پیدا کیتا اے یا اسیں آں پیدا کرن والے؟
  56,73,اسیں ای اوہنوں اک وڈی یاد دھانی تے راہیاں واسطے ورتن دی شے بنایا اے
  56,74,سو تسی اپنے عظمت والے رب دے ناں دی تسبیح کرو
  56,75,فیر نئیں مینوں قسم اے تاریاں دے ڈگنے دی تھاواں دی
  56,76,تے بیشک تسی سمجھو تے ضرور ایہہ بڑی وڈی قسم ایں