quran[15]{c,v,t}:
  50,1,قٓ!قسم اے قرآن مجید دی
  50,2,"سگوں اوہناں نوں حیرانی ہوئی پئی اوہناں کول اوہناں وچوں ای اک ڈر سنائون والا آیا، فیر کافراں کہیا: ایہہ اک عجیب بات اے"
  50,3,بھلا جدوں اسیں مر جاواں گے تے مٹی ہو جاواں گے (فیر اٹھاں گے؟) ایہہ واپس پرتنا بوہت دور اے
  50,4,بلاشبہ سانوں پتا اے جنّا زمین ایہناں وچوں (کھا کے) گَھٹاندی اے، تے ساڈے کول اک یادرکھن والی کتاب اے
  50,5,سگوں اوہناں حق نوں جھٹلایا جدوں اوہ اوہناں کول آیا، بس اوہ اک ڈانواں ڈول معاملے وچ نیں
  50,6,بھلا فیر اوہناں اپنے اُتے اسمان ول نئیں ویکھیا پئی اسیں اوہنوں کنج بنایا تے اسیں اوہنوں سجایا، تے اوہدے وچ کوئی رخنہ نئیں
  50,7,تے زمین اساں اوہنوں وچھایا، تے اسیں اوہدے وچ گڈے ہوئے پہاڑ رکھے، تے اسیں اوہدے وچ قسم قسم دی سوہجھل چیز اگائی
  50,8,ہر اوس بندے دی بصیرت تے نصیحت لئی جیہڑا رجوع کرن والا اے
  50,9,تے اساں اسمان توں بڑی برکت والا پانی (مینہ)اتاریا فیر اوہدے نال اگائے باغ تے واہڈی والے دانے
  50,10,تے کھجوراں دے اُچّے لمےّ رُکھ جنھاں دے گابھے اُتّے تھلّے نیں
  50,11,بندیاں دی روزی لئی تے اساں ایس (پانی) راہیں موئی (بنجر)بھوئیں نوں جیوندا کیتا، انج ای (قبراں وچوں) نکلنا اے
  50,12,ایہناں توں پہلوں نوح دی قوم نے تے کھوہ والیاں تے ثمود نے جھٹلایا
  50,13,تے عاد تے فرعون تے لوط دے بھراواں نے
  50,14,تے ایکہ (وستی) والیاں تے قوم تُبَعّ نے ، ایہناں ساریاں رسولاں نوں جھٹلایا، فیر اوہناں تے میری وعید ثابت ہو کے رہی
  50,15,کیہہ فیر اسیں پہلی واری پیدا کرکے تھک گئے آں؟ (نئیں!) سگوں اوہ نویں سرے توں پیدا کرن بارے شک وچ نیں