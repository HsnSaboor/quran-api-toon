quran[9]{c,v,t}:
  22,47,تے اوہ تہاڈے کولوں جھبدا عذاب منگدے نیں تے اللہ کدی وی اپنے وعدے دے خلاف نئیں کرے گا تے بیشک تیرے رب نیڑے اک دیہاڑا تہاڈی گنتی دے (مطابق) اک ہزار ورہے جیہا اے
  22,48,تے کنّیاں ای وستیاں ہین پئی میں اوہناں نوں ڈھل دتی حالاں اوہ ظالم سن، مڑ کے میں اوہناں نوں پھڑ لیا، تے میرے ول اِی پرت کے آؤنا اے
  22,49,"آکھ دیؤ: اوئے لوکو! میں تے بیشک تہانوں کھلم کھلا ڈران والا آں"
  22,50,سو جیہڑے ایمان لیائے تے اوہناں صالح عمل کیتے، اوہناں لئی سراسر بخشش تے وافر روزی اے
  22,51,تے جنھاں ساڈیاں آیتاں بارے بَھج دوڑ کیتی ایس حالیں پئی (سانوں) زچ کرن والے نیں، اوہو ای دوزخ دے سنگی نیں
  22,52,تے اسیں تہاڈے توں پہلوں نہ کوئی رسول گھلّیا نہ نبی پر جدوں اوس (پڑھن دی) تمنّا کیتی تے شیطان اوہدی تمنّا وچ (خلل) پایا، فیر اللہ اوہنوں مٹا دیندا جیہڑا شیطان (خلل) پایا ہوندا، مڑ کے اللہ اپنیاں آیتاں نوں مضبوط کردیندا تے اللہ خوب جانن والا، بوہت حکمت والا اے
  22,53,تاں پئی جیہڑا (خلل) شیطان پاؤندا اے اللہ اوہناں لئی ازمائش بنا دیوے جنھاں لوکاں دے دلاں وچ روگ اے تے جنھاں دے دل سخت نیں، تے بیشک ظالم ضرور دور دی مخالفت وچ نیں
  22,54,تے پئی اوہ جان لین جنھاں نوں علم دتا گیا اے (پئی) واقعی ایہہ (قرآن) تیرے رب ولّوں حق اے، فیر اوہ ایہدے تے ایمان لیاؤن فیر اوہناں دے دل ایس (حق) لئی عاجز ہو جان، تے بیشک اللہ ایمان لیائون والیاں نوں یقیناً سدھے رستے ول ہدایت دین والا اے
  22,55,تے کافر ایس (قرآن) بارے جھگڑا نئیں مکائون گے ایتھے تیکر پئی اوہناں تے اچانک قیامت آ جاوے، یا اوہناں تے کسے چندرے دن دا عذاب آن پوے