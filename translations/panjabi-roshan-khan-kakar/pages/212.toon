quran[8]{c,v,t}:
  10,26,جنھاں لوکاں نیکی کیتی اوہناں واسطے چنگی اخیر اے تے کجھ بوہت وادھا (اللہ دا دیدار) وی، تے اوہناں دے موہنواں تے نہ کالک چھائی ہووے گی تے نہ خواری، اوہی لوک جنت دے واسی نیں، اوہ ایہدے وچ ہمیش ای رہن والے نیں
  10,27,تے جنھاں بریائیاں کمایاں بریائی دا بدلہ اوسے (بریائی) وانگر ای اے تے اوہناں نوں وڈھی خواری ڈھک لَوے گی۔ اوہناں نوں اللہ کولوں بچاؤن والا کوئی نئیں ہووے گا، جیویں واقعی اوہناں دے بوتھے ہنیری رات دے ٹوٹیاں نال کجے گئے نیں، اوہی دوزخ دے سنگی نیں، اوہ ایہدے وچ سدا ای رہن والے نیں
  10,28,"تے جیس دیہاڑے اسیں اوہناں ساریاں نوں اکٹھیاں ٹھالاں گے، مڑکے اسیں اوہناں لوکاں نوں جنھاں شریک بنائے، آکھاں گے: تسی تے تہاڈے شریک اپنی تھاں تے رہؤ، فیر اسیں اوہناں وچکار پاڑ پاء دیواں گے تے اوہناں دے شریک کہن گے: تسی سانوں نئیں پوجدے ہوندے سو"
  10,29,سو ساڈے وچکار تے تہاڈے وچکار اللہ دی شہادت کافی اے، بیشک اسیں تہاڈی پوجا توں بالکل بے خبر سی
  10,30,اوتھے ہر جی تاڑ لوے گا جو کجھ اوہنے اگے گھلیا سی تے اوہ اللہ ول پرتائے جان گے جیہڑا اوہناں دا حقیقی مولیٰ اے، تے اوہناں کولوں (سب) کُھس جاوے گا جیہڑا اوہ جھوٹ بنھ دے رہے سن
  10,31,"اے نبی!) پچھو: تہانوں اسماناں تے دھرتی اندر کون روزی دیندا اے یا (تہاڈے) کَن تے اکھاں کس دے وس وچ نیں تے کون جیوندے نوں مردے وچوں کڈھدا اے تے مردے نوں جیوندے وچوں کڈھدا اے، تے کیہڑا اے جیہڑا (جگ دے) کماں دی تدبیر کردا اے؟ سو ہُن اوہ (کافر) کہن گے: ’اللہ‘ فیر آکھ دیؤ: بھلا فیر تسی (اللہ کولوں) ڈر دے نئیں؟"
  10,32,فیراوہ اللہ ای اے تہاڈا حقیقی رب، فیر حق توں بعد گمراہی دے سوا کیہہ اے؟ فیر تسی کدھر موڑے کھاندے او؟
  10,33,اُنجے تہاڈے رب دی گل اوہناں لوکاں تے ثابت ہو گئی جنھاں نافرمانی کیتی پئی واقعی اوہ ایمان نئیں لیاؤن گے