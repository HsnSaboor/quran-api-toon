quran[26]{c,v,t}:
  37,77,تے اسیں اوہدی اولاد نوں ای باقی رہن والے بنا دتّا
  37,78,تے اسیں پچھوں آئون والیاں وچ اوہدا ذکر باقی رکھیا
  37,79,(ایہہ کہنا) پئی نوح اُتے سارے جہاناں وچ سلام ہووے
  37,80,بیشک اسیں نیکو کاراں نوں اُنجے ای بدلہ دینے آں
  37,81,بیشک اوہ ساڈے مومن بندیاں وچوں سی
  37,82,مڑ کے اسیں پچھلیاں نوں ڈبو دتّا
  37,83,تے بیشک اوہدے دھڑے وچوں یقیناً ابراہیم (وی) سی
  37,84,جیس گھڑی اوہ اپنے رب کول بے روگ (سُچے) دل نال آیا
  37,85,"جدوں اوہنے اپنے پیؤ نوں تے اپنی قوم نوں آکھیا: تسی کیس شئے دی پوجا کردے او؟"
  37,86,کیہہ تسی اللہ نوں چھڈ کے من گھڑت خداواں نوں چاہندے او؟
  37,87,فیر رب العالمین بارے تہاڈا کیہہ گمان اے؟
  37,88,فیر اوہنے اک (گہری) نظر تاریاں نوں ویکھیا
  37,89,"فیر آکھیا: بیشک میں تے دکھی آں"
  37,90,سو اوہ اوہدے کولوں کنڈ پرتا کے مڑ گئے
  37,91,"فیر اوہ چُپ کیتے اوہناں دے خداواں ول کھسک گیا آکھیا: کیہہ تسی کھاندے نئیں؟"
  37,92,تہانوں کیہہ اے (پئی) تسی بولدے نئیں؟
  37,93,فیر اوہ سجّے ہتھ نال ماردیاں ہویاں اوہناں تے ٹٹ پیا
  37,94,فیر اوہ لوک نسدے ہوئے اوہدے ول آئے
  37,95,"اوہنے آکھیا: کیہہ تسی اوہناں نوں پوجدے او جنھاں نوں آپے ای گھڑدے او؟"
  37,96,حالاں اللہ نے ای تہانوں پیدا کیتا اے تے (اوہنوں وی) جو تسی تیار کردے او
  37,97,"اوہناں کہیا: ایہدے لئی اک ولگن ولؤ فیر ایہنوں بھڑکدی اگ وچ سُٹ دیؤ"
  37,98,فیر اوہناں اوہدے نال اک متا پکانا چاہیا فیر اسیں اوہناں نوں سب توں ہیٹھ کر دتا
  37,99,"تے اوہنے آکھیا: بیشک میں اپنے رب ولّے جان والا آں چھیتی اوہ مینوں راہ وکھا وے گا"
  37,100,میریا سوہنیا ربّا! مینوں (پُتر) عطا فرما جیہڑا نیکاں وچوں ہووے
  37,101,فیر اسیں اوہنوں اک بردبار مُنڈے دی بشارت دتی
  37,102,"فیر جدوں اوہ اوہدے نال نسن بھجن (دی عمر) نوں اپڑیا تے اوہنے آکھیا: میرے بچڑے! بیشک میں سُفنے وچ ویکھدا آں واقعی میں تینوں حلال کر رہیا آں، فیر سوچ! تیرا کیہہ خیال اے؟ اوس آکھیا: ابّا جی! جیہڑا تہانوں حکم ہویا اے کرو: جے اللہ چاہیا چھیتی تسی مَینوں صبر والیاں چوں ویکھو گے"