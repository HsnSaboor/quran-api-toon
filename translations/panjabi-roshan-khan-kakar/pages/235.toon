quran[10]{c,v,t}:
  11,118,تے جے تیرا رب چاہندا تے لازمی سارے لوکاں نوں اِک ای اُمّت بنادیندا، تے اوہ کدی اختلاف نہ مکاون گے
  11,119,سوائے اوہناں دے جنھاں تے تیرے رب نے رحم کیتا، تے اوسے لئی اوہنے اوہناں نوں پیدا کیتا، تے تیرے رب دا ارشاد پورا ہویا پئی میں جہنم نوں لازمی جنّاں تے انساناں، سبھناں نال بھر دیاں گا
  11,120,تے اسیں رسولاں دیاں خبراں وچّوں تہانوں ہر اوہ شے (خبر) سناندے آں جیہدے نال اسیں تیرے جی نوں پکا رکھدے آں، تے ایس (سورت) وچ تیرے کول حق آگیا تے مومناں لئی اک وعظ تے یاد دہانی وی
  11,121,"تے تُسی ایہناں نوں آکھ دیؤ جیہڑے ایمان نئیں لیائوندے: تُسی اپنی تھاں عمل کیتی جاؤ ، بیشک اسیں وی عمل کرن والے آں"
  11,122,تے تُسی وی (انت) اڈیکدے رہو ، یقیناً اسیں وی اڈیکن والے آں
  11,123,تے اللہ دے ای کول اسماناں تے زمین دا غیب اے، تے اوہدے ول ای اے سب کم لوٹائے جاندے نیں، سو تُسی اوسے دی عبادت کرو تے اوسے تے ای بھروسہ کرو، تے تیرا رب کدی وی غافل نئیں اوس توں جو تسی عمل کردے او
  12,1,الۗرٰ ، ایہہ واضح کتاب دِیاں ایتاں نیں
  12,2,بیشک اسیں ایہنوں عربی قرآن بنا کے اتاریا تاں جے تُسی سمجھو
  12,3,اے نبی!) اسیں تہانوں سب توں سوہنا بیان سناندےآں ایس لئی پئی تہاڈے ول ایہہ قرآن اسیں وحی کیتا اے تے بنا شک اس توں پہلے تُسی لازمی بے خبراں وچوں سی
  12,4,"جدوں یوسف نے اپنے پئو نوں آکھیا: میرے ابّا جی! بیشک مَیں ویکھیا (سُفنے وچ) یاراں ستارے، تے سورج تے چن، میں اوہناں نوں ویکھیا مینوں سجدہ کرن والے نیں"