quran[6]{c,v,t}:
  48,10,بیشک جیہڑے لوک تیرے نال بیعت کر دے نیں، اوہ صرف اللہ دی بیعت کر دے نیں، اللہ دا ہتھ اوہناں دے ہتھاں اُتے وے، فیر جنھے عہد توڑیا، فیر اوہ بس اپنی ذات تے عہد توڑ دا اے، تے جنھے نبھایا جیہڑا معاہدہ اوہنے اللہ نال کیتا سی، فیر چھیتی اوہ اوہنوں بوہت وڈا اجر دیوے گا
  48,11,"پچھے رہ جان والے بدو لوک ہن تہانوں لازمی کہن گے: ساڈے مالاں تے ساڈے گھر والیاں سانوں مصروف رکھیا، سو تسی ساڈے لئی بخشش منگو، اوہ اپنیاں زباناں نال اوہ (گل) کہندے نیں جیہڑی اوہناں دے دلاں وچ نئیں، آکھ دیؤ: فیر کیہڑا تہاڈے لئی اللہ کولوں کسے شئے دا اختیار رکھدا اے جے اوہ تہاڈے بارے نقصان دا ارادہ کرے یا تہاڈے نال کسے فیدے دا ارادہ کرے؟ سگوں اللہ سدا اوہدے توں پورا واقف اے جیہڑے تسی عمل کر دے او"
  48,12,سگوں تُسی تے سمجھی بیٹھے سی (ایہہ) پئی رسول تے مومن اپنے گھر دیاں ول مُول نئیں پرتن گے، تے اوہ گل تہاڈے دِلاں وچ چامل بنائی گئی سی، تے تُسی بھیڑی سوچ سوچی سی، تے تسی لوک ای پُھڑکی جوگے سو
  48,13,تے جیہڑا بندہ اللہ تے اوہدے رسول تے ایمان نئیں لیایا فیر بیشک اسیں اجیہے کافراں لئی بھڑکدی اگ تیار کیتی ہوئی اے
  48,14,تے اسماناں تے زمین دی بادشاہی اللہ لئی اے، اوہ جنھوں چاہوے معاف کردا اے، تے جنھوں چاہوے عذاب دیندا اے، تے اللہ سدا توں بخشن ہار، بوہت رحم والا اے
  48,15,"پچھلے رہن والے بوہت چھیتی جدوں تُسی غنیمتاں نُوں جائوگے پئی اوہناں نوں لے آئیے چھیتی کہن گے: سانوں چھڈو اسیں وی تہاڈے نال ٹردے آں، اوہ چائوہندے نیں پئی اللہ دا فرمان بدل دَین، آکھ دیؤ: تسی ہر گز ساڈے پچھے نئیں ٹرو گے، اوسے طرحاں اللہ نے پہلوں ای آکھ دتّا اے، فیر اوہ لازمی کہن گے: (نئیں) سگوں تسی ساڈے نال حسد کر دے او، سگوں اوہ لوک سمجھدے نئیں پر گھٹ ای"