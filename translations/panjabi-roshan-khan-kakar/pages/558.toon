quran[5]{c,v,t}:
  65,1,اے نبی! جدوں تسی عورتاں نوں طلاق دیو فیر اوہناں نوں اوہناں دی عِدّت ویلے طلاق دیو، تے عدت نوں گِنو ، تے اللہ کولوں جیہڑا تہاڈا پروردگار اے ڈرو، نہ تسی اوہناں نوں اوہناں دے گھراں وچوں کڈھو، تے نہ اوہ آپ نکلن، سوائے ایہہ پئی اوہ کھلی بے حیائی (دا کم) کرن، تے اوہ اللہ دیاں حداں نیں تے جیہڑا کوئی اللہ دیاں حداں نوں ٹپے فیر بلاشبہ اوہنے اپنے آپ تے ظلم کیتا۔ توں نئیں جان دا ممکن اے اللہ اوس (طلاق) توں بعد کوئی نویں صورت پیدا کر دیوے
  65,2,فیر جدوں اوہ اپنی عدت پوری ہون نوں پوہنچن لگن تاں اوہناں نوں بھلے طریقے نال روک لؤ یا اوہناں توں چنگے طریقے نال وکھ ہو جائو، تے تسی اپنے وچوں دو اعتباری بندے گواہ بنا لؤ، تے اللہ واسطے گواہی کھڑی کرو، اوس (حکم) دی نصیحت اوہنوں کیتی جاندی اے جیہڑا اللہ تے آخرت دیہاڑے تے ایمان رکھدا اے، تے جو کوئی اللہ کولوں ڈرے اوہ اوہدے لئی (مشکل وچوں) نکلن دا کوئی رستہ بنا دیوے گا
  65,3,تے اوہنوں اوتھوں روزی پہنچائے گا جتھوں اوہنوں گمان وی نئیں۔ تے جو کوئی اللہ تے بھروسا کرے فیر اوہ اوہدے لئی کافی اے، بیشک اللہ اپنے کم نوں پورا کرن والا اے۔ بیشک اللہ نے ہر شئے لئی اندازہ مقرر کیتا اے
  65,4,تے اوہ جیہڑیاں حیض توں بے آس ہو جان تہاڈیاں (طلاق والیاں) عورتاں وچوں جے تسی شک وچ پؤو فیر اوہناں دی عدت تن مہینے وے، تے (انج ای) اوہناں دی وی جنھاں نوں (اجے) حیض نئیں آیا۔ تے حمل والیاں عورتاں، اوہناں دی عدت ایہہ وے پئی اپنا حمل جن لین، تے جیہڑا بندہ اللہ کولوں ڈرے گا اوہ اوہدے لئی کم وچ آسانی کر دیندا اے
  65,5,اوہ اللہ دا حکم ای جو اوہنے تہاڈے ول نازل کیتا اے، تے جو کوئی اللہ کولوں ڈرے گا اوہ اوہدے گناہ اوہدے توں اتار دیوے گا۔ تے اوہنوں وڈا اجر دیوے گا