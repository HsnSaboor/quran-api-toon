quran[10]{c,v,t}:
  17,8,امید اے پئی تہاڈا رب تہاڈے تے رحم کرے تے جے دوبارہ (سرکشی) کروگے اساں وی دوبارہ (اونویں) کراں گے تے اساں دوزخ نوں کافراں لئی بندی خانہ بنایا اے
  17,9,بیشک ایہہ قرآن اوس راہے پاؤندا اے جیہڑا سب توں سِدّھا اے تے مومناں نوں بشارت دیندا اے جیہڑے نیک عمل کردے نیں واقعی اوہناں لئی بوہت وڈا اجر اے
  17,10,تے واقعی جیہڑے آخرت تے ایمان نئیں رکھدے اوہناں لئی اسیں بوہت دکھ دین والاعذاب تیار کیتا ہویا اے
  17,11,تے انسان بریائی دی دعا منگدا اے اپنے لئی بھلیائی دی دعا منگن وانگوں ۔ تے انسان سدا توں بڑا کاہلہ اے
  17,12,تے اساں رات تے دن نوں دو نشانیاں بنایا، فیر اساں رات دی نشانی مٹا دتّی تے دِن دی نشانی نوں واضح روشن بنا دتا۔ پئی تسی اپنے رب دا فضل لبھو، نالے تسی ورہیاں دی گنتری تے حساب جان لوُ۔ تے اساں ہر شئے کھول کے تفصیلاً دسی اے
  17,13,تے ہر انسان دا شَگون اسیں اوہدی دھون نال لٹکا دِتّا اے تے قیامت دیہاڑے اسیں اودے لئی اک کتاب کڈھاں گے جنھوں اوہ کھلیاں ویکھے گا
  17,14,اپنا اعمال نامہ پڑھ، اج تیرا نفس ای تیرے محاسبے لئی کافی اے
  17,15,جنھے ہدایت پھڑی فیر اوہ بس اپنے نفس لئی ہدایت پھڑدا اے، تے جیہڑا گمراہ ہویا فیر بس اوسے تے ای گمراہی (دا وبال) اے تے کوئی بھار چُکن والی (جان) کسے دوسرے دا بھار نئیں چکے گی تے اسیں کدی وی کِسے نوں عذاب دین والے نئیں ایتھوں تیکر پئی اسیں کوئی رسول گھل دیئے
  17,16,تے جدوں اسیں چاہنے آں پئی کسے وستی نوں ہلاک کرئیے اوہدے سوکھے لوکاں نوں حکم دینے آں فیر اوہ اوہدے وچ نافرمانی کردے نیں، فیر اوہدے تےگل ثابت ہو جاندی اے فیر اسیں اوہنوں برباد کر دیندے آں بھیڑی طرحاں برباد
  17,17,تے اساں نوح توں مگروں کنّے زمانیاں دے لوک ہلاک کر چھڈے تے تیرا رب کافی اے، اپنے بندیاں دے گناہواں دی پوری خبر رکھن والا سب کجھ ویکھن والا