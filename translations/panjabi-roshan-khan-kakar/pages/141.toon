quran[9]{c,v,t}:
  6,102,اوہ وے اللہ، تہاڈا رب، اوہدے سوا کوئی معبود نئیں، ہراک شئے نوں پیدا کرن والا اے، سو تسی اوہدی ای عبادت کرو، تے اوہ ہر شئے تے نگہبان اے
  6,103,نگاہواں اوہنوں نئیں پا سکدیاں تے اوہ نگاہواں نوں جان لیندا اے، تے اوہ بڑی باریکی ویکھن والا، بوہت خبر رکھن والا اے
  6,104,(لوکو) بلاشبہ تہاڈے کول تہاڈے رب ولّوں اکھاں کھولن والیاں نشانیاں آ چکیاں نیں، فیر جیہڑا سُجاکھا بنیا سو اپنے نفس لئی، تے جیہڑا انھا بنیا رہیا فیر اوہدا (وبال) اوہدے تے ای اے، تے (آکھ دیؤ) میں تہاڈے تے ہرگز راکھا نئیں آں
  6,105,تے اُنجے اسیں آیتاں نوں پرت پھیر کے بیان کردے آں تاں جے اوہ (کافر) ایہہ کہن پئی توں (کسے کولوں) پڑھ لیا اے تے سُوجھ والے لوکاں لئی، اسیں ایس نوں کھول دئیے
  6,106,(اے نبی!) اوس دی پیروی کرو جیہڑی تیرے تے تیرے رب ولوں وحی کیتی جاندی اے۔ اوہدے سوا کوئی معبود نئیں، تے مشرکاں کولوں رخ پھیر لؤو
  6,107,تے جے اللہ چائوہندا تے اوہ شرک نہ کردے، تے اساں تہانوں اوہناں تے راکھا نئیں بنایا، تے تسی اوہناں تے دروغے ہرگز نئیں
  6,108,تے اوہناں نوں گالی نہ دیؤ جنھاں نوں (مشرک) اللہ نوں چھڈ فریاد کردے نیں، فیر اوہ وی سمجھے بغیر زیادتی کردیاں اللہ نوں گال دین گے۔ اوسے طرحاں اساں ہر امت لئی اوہناں دے عمل نوں سجا دتا اے، مڑکے اوہناں دے رب ول اوہناں دا پرتنا اے، فیر اوہ اوہناں نوں جتلاوے گا جو کُجھ اوہ عمل کر دےہوندے سن
  6,109,"تے اوہناں اپنے پکے حلف تے اللہ دیاں قسماں کھادیاں پئی جے اوہناں کول (خاص) نشانی آئی تاں اوہ اوہدے تے لازمی ایمان لے آؤن گے آکھ دیؤ: نشانیاں تے صرف اللہ دے کول نیں، تے تہانوں کیہہ وچار واقعی جد اوہ آئے گی (تاں) اوہ ایمان نئیں لیاؤن گے"
  6,110,تے اسیں (انج ای) اوہناں دے دلاں تے نگاہواں نوں پلٹ دیندے آں جیویں ایہہ پہلی واری ایس (قرآن) تے ایمان نئیں لیائے سن، تے اسیں اوہناں نوں اوہناں دی سرکشی وچ بھٹکدے چھڈ دیاں گے