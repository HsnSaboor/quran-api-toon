quran[9]{c,v,t}:
  33,7,تے جدوں اسیں سارے نبیاں کولوں اوہناں دا پکا عہد لیاء، تے تیرے کولوں وی تے نوح تے ابراہیم تے موسیٰ تے عیسیٰ ابن مریم کولوں وی، تے اوہناں کولوں اسیں پکا عہد لیاء
  33,8,تاں پئی اوہ (اللہ) سچیاں کولوں اوہناں دی سچائی بارے پچھے، تے اوہنے کافراں لئی دردناک عذاب تیار کیتا ہویا اے
  33,9,ایمان والیو! تسی اپنے تے اللہ دا احسان چیتے کرو جدوں تہاڈے تے (کافراں دیاں) فوجاں چڑھ آئیاں، فیر اسیں اوہناں تے ہنیری تے (فرشتیاں دے) لشکر گھلّے جنھاں نوں تسی نئیں ویکھیا تے جو تسی کم کردے سی، اللہ اوہ خوب ویکھ رہیا سی
  33,10,جدوںـ اوہ تہاڈے تے تہاڈے اُتّوں تے تہاڈے تھلّیوں دی (چڑھ) آئے، تے جدوں اکھاں بَھوں گئیاں، تے دل سنگھاں نوں آگئے، تے تسی اللہ بارے طرحاں طرحاں دے گمان کرن لگ پئے بدگمانیاں
  33,11,اوتھے مومن ازمائے گئے تے سخت ہلا کے جھنجھوڑے گئے
  33,12,"تے جدوں منافق تے اوہ لوک جنھاں دے دلاں وچ روگ سی، کہہ رہے سن: اللہ تے اوہدے رسول نے ساڈے نال نئیں وعدہ کیتا پر دھوکے دا ای"
  33,13,"تے جدوں اوہناں وچوں اک ٹولے نے آکھیا سی: اوئے یثرب دے باسیو! (اج) تہاڈے لئی کھلون دی کوئی تھاں نئیں، سو تسی مڑ چلو، تے اوہناں وچوں اک ٹولہ نبی کولوں رخصت (قلم) منگ رہیا سی، اوہ کہندے سن: بیشک ساڈے گھر سُنّے پئے نیں، حالاں اوہ سُنّے نئیں سن، اوہ تے بس نَسنا چائوہندے سن"
  33,14,تے جے اوس (مدینے) دے اطراف توں اوہناں تے (کافراں دے) لشکر آ ٹکر دے، مڑ کے ایہناں نوں فتنہ پائون (مرتد) بارے پچھیا جاندا اوہ ضرور اوہنوں لَے لیندے، تے چرنہ لائوندے پر تھوڑا
  33,15,تے بلاشبہ یقیناً ایس توں پہلوں اوہناں اللہ نال وعدہ کیتا سی پئی اوہ کنڈ نئیں پھیرن گے، تے اللہ دے عہد دی پُچھ ہونی ہونی اے