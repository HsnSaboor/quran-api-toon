quran[19]{c,v,t}:
  73,1,چادر دی بکل والیا!
  73,2,رات (تہجد لئی) قیام کر پر تھوڑا حصہ
  73,3,اوہدا ادھ، یا ایہدے توں تھوڑا جہیا گھٹ کرو
  73,4,یا ایہدے تَوں (کجھ) ودھا لے تے قرآن خوب ٹھہر ٹھہر کے پڑھ
  73,5,بیشک اسیں چھیتی تیرے تے اک بھاری کلام نازل کرن والے آں
  73,6,بیشک راتیں جاگنا اوہی (نفس نوں) مسلن چ سخت کردا اے تے بات وی ٹھیک (دلوں) نکلدی اے
  73,7,بیشک دِنے تیرے لئی لمّی بھاجڑ ا ے
  73,8,تے اپنے رب دا ناں ذکر کر تے سبھناں تَوں ٹُٹ اوہدے ول جُٹ ۔
  73,9,اوہ) چڑھدے تے لیہندے دا رب اے اوہدے سوا کوئی معبود نئیں، سو اوہنوں کارساز بنا
  73,10,تے جو کجھ اوہ کہندے نیں اوہدے تے صبر کر تے اوہناں نوں چھڈ سوہنے چج نال چھڈنا
  73,11,تے مینوں تے اوہناں جھٹلائون والے دولتمنداں نوں (کلیاں) چھڈ دیو تے اوہناں نوں تھوڑی جہی مہلت دیو
  73,12,بیشک ساڈے کول بَیڑیاں تے بھڑکدی اگ اے
  73,13,تے گل گھوٹو کھاج تے دردناک عذاب
  73,14,جیس دیہاڑے زمین تے پہاڑ کمبن گے تے پہاڑ وگدے ہوئے ریتل ٹیلے وانگر ہو جان گے
  73,15,بیشک اسیں (مکے والیو) تہاڈے وَل وِی رسول گھلیا جیہڑا تہاڈے تے گواہی دین والا اے جینویں اسیں فرعون ول رسول گھلیا سی
  73,16,تاں فرعون نے (اوس) رسول دی نافرمانی کیتی فیر اسیں اوہنوں سخت گرفت چ پھڑ لیا
  73,17,سو تسی کینویں بچو گے جے تسی وی منکر ہوئے اوس دن (دے عذاب) توں جیہڑا بالاں نوں بُڈھیاں کر دیوے گا؟
  73,18,جیہدے وچ اسمان پاٹ جاوے گا۔ اوس دا وعدہ ہو کے ریہنا اے
  73,19,بیشک ایہہ (قرآن) تے اِک نصیحت اے، فیر جیہڑا کوئی چاہوے اپنے رب ول راہ نپے