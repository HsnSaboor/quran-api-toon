quran[7]{c,v,t}:
  9,100,تے اگلیاں دے موہری لوک مہاجراں تے انصاریاں وچوں نیں تے اوہ لوک جنھاں خیر نال اوہناں دی پیروی کیتی، اللہ اوہناں توں راضی ہو گیا تے اوہ اوہدے توں راضی ہوگئے، تے اوہنے اوہناں لئی اجیہے باغ تیار کیتے نیں جنھاں ہیٹھوں نہراں وگدیاں نیں، اوہ اینہاں وچ ہمیشہ ہمیش رہن والے نیں، اوہ بوہت وڈی کامیابی اے
  9,101,تے تیرے آسے پاسے دے دیہاتیاں وچوں کُجھ منافق نیں، تے کُجھ مدینے والیاں چوں وی نفاق تے اڑے ہوئے نیں۔ (اے نبی!) تسی اوہناں نوں نئیں جان دے، اسیں اوہناں نوں جان دے آں، اسیں چھیتی اوہناں نوں دو واری عذاب دیواں گے، مڑکے اوہ بوہت وڈے عذاب ول موڑے جان گے
  9,102,تے کجھ دوجے نیں اوہناں اپنے گناہ منّ لئے، اوہناں نے کجھ چنگے کم تے دوجے بھیڑے کم رَلا دتے امید اے پئی اللہ اوہناں تے فیر مہربان ہووے گا، بیشک اللہ بوہت بخشن والا، بڑا مہربان اے
  9,103,اے نبی!) ایہناں دے مالاں وچوں صدقہ لوؤ (تاں ) ایہدے راہیں تسی ایہناں نوں ستھرا کرو تے ایہناں نوں پاکیزہ کرو تے ایہناں لئی دعا کرو، بیشک تہاڈی دعا ایہناں لئی تسکین اے، تے اللہ سب کجھ سنن والا، سب کجھ جانن والا اے
  9,104,بھلا اینہاں نوں خبر نئیں پئی واقعی اللہ اوہی اپنے بندیاں دی توبہ قبول فرماندا اے تے صدقے منظور کردا اے تے واقعی اللہ اوہی مڑ مڑ توبہ قبول کرن والا، بڑا رحم والا اے
  9,105,"تے (اے نبی!) آکھ دیؤ : تسی عمل کرو، فیر چھیتی اللہ تہاڈے عملاں نوں ویکھے گا تے اوہدا رسول تے مومن وی، تے تسی چھیتی غائب تے ظاہر جانن والے ول پرتائے جائو گے، فیر اوہ تہانوں جتلائے گا جو کُجھ تسی عمل کردے رہے سی"
  9,106,تے کُجھ دوجے نیں جیہڑے اللہ دے حکم لئی پچھاں رکھے گئے نیں، بھاویں اوہ اوہناں نوں عذاب دیوے تے بھاویں اوہناں تے فیر مہربان ہووئے گا تے اللہ سب کُجھ جانن والا، کمال حکمت والا اے