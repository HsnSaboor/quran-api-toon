quran[20]{c,v,t}:
  44,40,بیشک فیصلے دا دیہاڑا اوہناں سبھناں دا متھیا ویلا اے
  44,41,جیس دیہاڑے کوئی یار کسے یار دے کجھ کم نئیں آوے گا، تے نہ اوہناں دی مدد کیتی جاوے گی
  44,42,سوائے اوہدے جہدے تے اللہ رحم کیتا، بیشک اوہ سب تے غالب، بہت رحم والا اے
  44,43,بیشک تھوہر دا رُکھ
  44,44,پاپی دا کھانا اے
  44,45,پگھیرے ترانبے وانگر، اوہ ڈھڈاں وچ جوش مارے گا
  44,46,جینویں ابلدا پانی جوش مارے
  44,47,"(حکم ہووے گا:) ایہنوں پھڑلو فیر گھسیٹدے ہوئے بھڑکدی اگ دے وچکار لے جائو"
  44,48,مڑ کے سٹو اوہدے سر تے سڑ دے بلدے پانی دا (وکھ) عذاب
  44,49,سواد) چکھ! بیشک توں زبردست عزت والا ایں
  44,50,بیشک ایہہ ای (عذاب) اے جیہدے وچ تُسی شک کردے ہوندے سی
  44,51,یقیناً پرہیزگار سُکھاں والی تھاں وچ ہون گے
  44,52,باغاں تے چشمیاں وچ
  44,53,مخمل تے کمخواب پاکے، اک دوجے ولی منہ کر کے بیٹھے ہون گے
  44,54,اُنجے ہوسی نالے اسیں اوہناں دا موٹی اکھاں والیاں(حوراں) نال ویاہ کرداں گے
  44,55,اوتھے اوہ بے خوف ہو کے ہر قسم دا میوہ منگوان گے
  44,56,اوتھے اوہ موت دا سواد نہ چکھن گے، پہلی موت دے سوا تے اوہ (اللہ) اوہناں نوں بھڑکدی اگ دے عذاب کولوں بچا لوے گا
  44,57,ایہہ) فضل تیرے رب ولوں، اوہ اوہی بوہت وڈی کامیابی اے
  44,58,سو (اے نبیؑ!) اَساں تے ایس (قرآن) نوں بس تیری زبان وچ سوکھا کر دتّا اے، شاید اوہ نصیحت پھڑن
  44,59,فیر (ہن) تسی اڈیکو بیشک اوہ وی اڈیکن ہار نیں