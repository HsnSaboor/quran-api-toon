quran[7]{c,v,t}:
  9,7,مشرکاں لئی اللہ نیڑے تے اوہدے رسول نیڑے کوئی عہد کیویں رہ سکدا اے سوائے اوہناں لوکاں دے جنھاں نال تسی مسجدِ حرام کول معاہدہ کیتا سی، فیر (جدوں تیکر) اوہ تہاڈے نال سِدّھے (درست) رہن تاں تُسی وی اوہناں نال سِدّھے رہو، بیشک اللہ متقیا ں نوں پسند کردا اے
  9,8,کینویں (عہد ہو سی) حالاں جے اوہ تہاڈے تے فتح پاء لین تے اوہ تہاڈے معاملے وچ نہ رشتے داری دا کوئی پاس کرن گے تے نہ کسے عہد دا۔ اوہ اپنے مونہوں تہانوں راضی رکھدے نیں تے اوہناں دے دل انکار کر دے نیں تے اوہناں وچوں بوہتے نافرمان نیں
  9,9,اوہناں اللہ دیاں آیتاں بدلے تھوڑا جہیا مُل وَٹیا، فیر (لوکاں نوں) اوہدے رستے توں ڈکیا، بیشک او سب بھیڑا اے جو اوہ عمل کردے نیں
  9,10,اوہ کسے مومن بارے نہ رشتے داری دا پاس کردے نیں تے نہ کسے عہد دا، تے اوہو ای حد ٹپن والے نیں
  9,11,فیر جے اوہ توبہ کر لین، تے نماز قائم رکھن تے زکوٰۃ دین فیر اوہ تہاڈے دینی بھراء نیں۔ تے اسیں علم والے لوکاں لئی (اپنیاں) آیتاں تفصیل نال بیان کردے آں
  9,12,تے جے اوہ اپنے عہد(کرن )مگروں اپنیاں قسماں توڑ دین تے تہاڈے دین وچ طعن کرن فیر کفر دے سرپنچاں نال جنگ کرو، بیشک اوہناں دیاں قسماں دا کوئی اعتبار نئیں، شاید اوہ باز آ جان
  9,13,بھلا تُسی اوس قوم نال نہ لڑو گے جنھاں اپنیاں قسماں توڑ چھڈیاں تے رسول نوں (مکے وچوں) کڈھن دا متا پکایا تے اوہناں پہلی شُدھ تہاڈے نال (لڑائی) دا مڈھ بدّھا۔ بھلا تُسی اوہناں کولوں ڈر دے او؟ فیر اللہ بوہتا حقدار اے پئی تسی اوہدے کولوں ڈرو جے تُسی مومن او