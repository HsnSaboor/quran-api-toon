quran[7]{c,v,t}:
  2,275,اوہ لوک جیہڑے بیاج کھاندے نیں اوہ (قبراں چوں) نئیں اٹھن گے پر جیویں اوہ بندا اٹھ دا اےجنھوں شیطان نے ٹوہ کے خبطی کر چھڈیا ہووے اوہ ایس لئی واقعی اوہ کہندے سن بیع وی نِری بیاج وانگر ای اے۔ حالاں اللہ نے بیع نوں حلال کیتا اے تے بیاج نوں حرام۔ فیر جیہڑے بندے کول اوہدے رب ولوں نصیحت آجاوے فیر اوہ باز آ جاوے، تاں جو (کُجھ پہلاں) ہو چکیا سو اوہدا۔ تے اوہدا معاملہ اللہ دے حوالے۔ تے جیہڑا دوبارہ کرے سو اوہی دوزخ دے سنگی نیں، اوہ اوہدے وچ ہمیش رہن والے نیں
  2,276,اللہ سود نوں گھٹاندا اے تے خیراتاں نوں ودھاندا اے۔ تے اللہ ہر سخت ناشکرے پاپی نوں پسند نئیں کردا
  2,277,بیشک جیہڑے ایمان لیائے تے صالح عمل کیتے تے نماز قائم رکھی تے زکوٰۃ ادا کیتی۔ اوہناں واسطے اوہناں دا اجر اوہناں دے رب کول اے۔ تے نہ اوہناں تے کوئی خوف ہووے گا تے نہ اوہ غم کرن گے
  2,278,ایمان لیائون والیو! اللہ کولوں ڈرو تے جیہڑا سود چوں باقی وے اوہ چھڈ دیو جے ہوؤ تسی مومن
  2,279,فیر جے تسی (انج) نہ کیتاتے اللہ تے اوہدے رسول ولوں جنگ دا اعلان سن لوئو۔ تے جے تسی توبہ کر لوئو تاں تہاڈے لئی تہاڈے اصل مال ای نیں۔ نہ تسی کسے تے ظلم کرو تے نہ تہاڈے تے ظلم ہووے
  2,280,تے جے (قرضئی) تنگی والا ہووے تے سَوکھا ہوون تیکر اوہنوں مُہلت دینا(لازم )lیں تے ایہہ پئی تسی صدقہ کرو(معاف کردیو) تہاڈے لئی بوہت ای چنگا اے جے تہانوں علم ہووے
  2,281,تے اُس دِن توں ڈرو جس وچ تسی اللہ ول پرتائے جائو گے مڑکے ہر جی نوں جو اوہنے کمایا پورا پورا دتّا جاوے گا تے اوہناں تے ظلم نئیں کیتا جاوے گا