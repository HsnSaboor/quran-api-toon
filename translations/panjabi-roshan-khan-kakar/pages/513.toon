quran[8]{c,v,t}:
  48,16,"بُدّواں وچوں پچھے رہیاں نوں آکھ دیؤ: چھیتی تسی اک سخت لڑاکی قوم ول سدّے جائو گے، تسی اوہناں نال لڑو گے یا اوہ اسلام لے آون گے۔ فیر جے تسی اطاعت کرو گے اللہ تہانوں چنگا اجر دیوے گا، تے جے تسی مونھ موڑوگے، جینویں اِس توں پہلوں تسی مونھ موڑیا سی اوہ تہانوں دردناک عذاب دی سزا دیوے گا"
  48,17,پچھے رہن چ) انّھے تے کوئی تنگی نئیں، تے نہ لنگڑے تے کوئی تنگی اے، تے نہ بیمار تے کوئی تنگی اے، تے جیہڑا اللہ تے اوہدے رسول دی اطاعت کرے، اوہ (اللہ) اوہنوں (اجیہے) باغاں وچ داخل کرے گا جنھاں ہیٹھوں نہراں وگدیاں نیں۔ تے جیہڑا بندہ (حق ولوں) پھرے گا اوہ اوہنوں دردناک عذاب دی سزا دیوے گا
  48,18,بلاشبہ یقیناً اللہ مومناں توں راضی ہو گیا جدوں اوہ اوس رُکھ تھلّے تیرے ہتھ تے بیعت کر رہے سن، سو اوہنے جان لیا جو اوہناں دے دلاں وچ (خلوص) سی، فیر اوہنے اوہناں تے سکون اتاریا تے اوہناں نوں جھب دی فتح دا صلہ دتا
  48,19,تے بوہت ساریاں غنیمتاں وی جیہڑیاں اوہ لَین گے۔ تے اللہ ہمیش سب تے غالب بڑی حکمت والا اے
  48,20,اللہ نے تہاڈے نال بوہت ساریاں غنیمتاں دا وعدہ کیتا اے جنھاں نوں تسی قابو کرو گے سو اوہنے چھیتی ایہہ تہانوں عطا کر چھڈی، تے لوکاں دے ہتھ تہاڈے ول ڈک دِتّے، تاں پئی ایہہ مومناں لئی اک نشانی ہو جاوے، تے اوہ تہانوں سِدّھے راہ ول چلاوے
  48,21,تے کئی ہور (غنیمتاں) دا وی (وعدہ کیتا) جنھاں تے اجے تسی قدرت نئیں رکھدے بیشک اللہ اوہناں نوں گھیریا ہویا اے، تے اللہ سدا ہر شئے تے قادر اے
  48,22,تے جے اوہ لوک، جنھاں کفر کیتا تہاڈے نال لڑ دے لازمی اوہ کنڈاں وکھا نس جاندے، مڑ کے اوہناں نوں نہ کوئی حمایتی ملدا تے نہ کوئی مددگار
  48,23,اللہ دے اوس دستور مطابق جیہڑا پہلوں لنگ چکیا اے، تے تسی اللہ دے دستور وِچ کدی وی کوئی تبدیلی نئیں ویکھو گے -