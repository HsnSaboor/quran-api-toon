quran[4]{c,v,t}:
  3,154,مڑکے اوہنے غم توں بعد تہاڈے تے سکون نازل کیتا اک اونگھ سی جیہڑی تہاڈے اک ٹولےتے چھاندی سی تے اک ٹولا جنھوں اپنی جاناں دی فکر لگی سی، اوہ اللہ بارے ناحق جاہلیت والا گمان کرن لگا، اوہ آکھدے سن بھلا ایس معاملے وچ ساڈا وی کسے شئے دا وس اے؟ آکھ دیؤ! بیشک ہر معاملہ اللہ دے وس اے اوہ اپنے دلاں وچ اوہ گل لکائوندے سی جیہڑی تیرے اگے ظاہر نئیں سی کر دے آکھدے سی پئی جے ایس معاملے وچ ساڈا وی کوئی وس ہوندا تے اسیں ایتھےقتل نہ کیتے جاندے۔ آکھ دیؤ! بھانویں تسی اپنے گھراں وچ ہوندے لازمی جنھاں دے سِر قتل ہونا لکھیا جا چکیاسی اوہ اپنی قتل گاہواں تے ضرور نکل آؤندے، نالے پئی جو کُجھ تہاڈے سینیاں وچ اے اللہ اوہنوں ازماوے تے صاف کردے جو عیب تہاڈے دلاں وچ ہوون تے اللہ سینیاں دے بھیت خوب جانن والا اے
  3,155,بیشک تہاڈے وچوں جیہڑے مونھ موڑ گئے جدن دو فوجاں اک دوجے نال گتھ گئیاں سن بیشک اوہناں دے کمائے بعض عملاں پاروں شیطان نے اوہناں نوں پھسلا دتّا تے بلاشبہ یقینا اللہ نے اوہناں دا قصور معاف کر دتّا، بیشک اللہ بخشن والا، بڑا بردبار اے
  3,156,ایمان لیاؤن والیو! تسی اوہناں لوکاں وانگر نہ ہوجائو جنھاں کفر کیتا تے اپنے بھراواں بارے آکھن لگے جدوں اوہناں (زمین وچ) سفر کیتا یا جہاد نوں کڈھےسی (تے مارے گئے) پئی جے اوہ ساڈے کول ہوندے، نہ مردے تے نہ قتل کیتے جاندے، تاں جے اللہ اوہ (فاسد خیال) اوہناں دے دلاں وچ اک حسرت بنا دیوے تے اللہ ای زندہ رکھدا تے مار دا اے، تے تسی جو کردے او اللہ اوہنوں خوب ویکھن والا اے
  3,157,تے یقیناً جے تسی اللہ دے رستے وچ قتل کر دتے جائو یا مر جائو یقیناًاللہ ولوں بخشش تے رحمت اوہناں شیواں کولوں کِتے چنگی اے جو کجھ اوہ جمع کر دے نیں