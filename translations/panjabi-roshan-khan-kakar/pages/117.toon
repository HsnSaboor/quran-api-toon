quran[7]{c,v,t}:
  5,51,ایماں لیاون والیو! یہودیاں تے عیسائیاں نوں سنگی نہ بنائو، اوہ آپو وچ اک دوجے دے سنگی نیں، تے تہاڈے وچوں جیہڑا کوئی اوہناں نال دوستی لاوے گا فیر یقینا اوہ اوہناں وچوں ای اے بیشک اللہ ظالم لوکاں نوں ہدایت نئیں دیندا
  5,52,"سو تسی اوہناں لوکاں نوں ویکھو گے جنھاں دے دلاںوچ (منافقت دی) بیماری اے پئی اوہ پج کے اوہناں (یہودیاں) وچ جاندے نیں، کہندے نیں: اسیں ڈردے آں پئی ساڈے تے کوئی چکر نہ آن پوّے، فیر نیڑے وے پئی اللہ (تہانوں) فتح دیوے یا اپنے کولوں کوئی ہور حکم ہووے، فیر اوہدے تے پچھتاندے رہن جو اوہ اپنے دلاں وچ لُکاندے سی"
  5,53,"تے (اوس ویلے) جیہڑے ایمان لیائے نیں آکھن گے: بھلا ایہو ای نیں جنھاں اپنے حلف وچ اللہ دیاں پکیاں قسماں کھادیاں سن پئی بیشک اوہ ضرور تہاڈے نال ہین؟ اوہناں دے عمل برباد ہوگئے فیر اوہ گھاٹا چکن والے ہوگئے"
  5,54,ایمان والیو! تہاڈے وچوں جیہڑا کوئی اپنے دینوں مرتد ہو جاوے، فیراللہ اگوں اجیہے لوک لیاوے گا جنھاں نال اوہ حُب رکھے گا، تے اوہ اوہدے نال حُب رکھن گے، اوہ مومناں نال نرم تے کافراں نال ڈاہڈے، اوہ اللہ دی راہ وچ جہاد کرن گے، تے کسے ملامت کرن والے دی ملامت توں نئیں ڈرن گے، اوہ اللہ دا فضل اے، اوہ جنھوں چاہندا اے دیندا اے تے اللہ (بڑی) فراخی والا، سب کجھ جانن والا اے
  5,55,تہاڈے سجن تےبس اللہ تے اوہدا رسول تے اوہ لوک نیں جیہڑے ایمان لیائے، جیہڑے نماز قائم رکھدے نیں تے زکاۃ دیندے نیں نالے سب جھکن والے نیں
  5,56,تے جو کوئی اللہ تے اوہدے رسول تے اوہناںلوکاں نوں سجن بنائے جیہڑے ایمان لیائے نیں فیر بیشک اللہ دا دھڑا ای غلبہ پاؤن والا اے
  5,57,ایمان والیو! تسی اوہناں لوکاں نوں جنھاں تہاڈے دین نوں شغل تے کھیڈ بنا لیا اے، اوہناں وچوں جنھاں نوں تہاڈے توں پہلے کتاب دتی گئی سی نالے کافراں نوں (وی)، اپنا سجن نہ بناؤ تے اللہ کولوں ڈر دے رہؤ جے تسی مومن او