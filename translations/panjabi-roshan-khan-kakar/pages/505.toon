quran[8]{c,v,t}:
  46,21,تے عاد دے بھرأ (ہود) نوں چیتے کرو جد اوہنے احقاف (یمن) وچ اپنی قوم نوں ڈرایا، تے بلاشبہ ایس توں اگوں کئی ڈراؤن والے لنگ ہٹے، تے ایس توں مگروں وی، پئی تسی اللہ دے سوا کسے دی عبادت نہ کرو۔ بیشک میں تہاڈے تے اک وڈے دیہاڑے دے عذاب کولوں ڈردا آں
  46,22,"اوہناں کہیا: بھلا توں ساڈے کول ایس لئی آیا ایں پئی توں سانوں ساڈے معبوداں (دی پوجا) توں پھیردیویں ۔ تاں ساڈے تے (عذاب) لے آ جیہدا توں سانوں ڈراوا دسدا ایں جے توں سچیّاں وچوں ایں"
  46,23,"ہود) آکھیا: (ایہدا) علم تے بس اللہ کول ای اے، تے میں تہانوں اوہ سنیہا اَپڑاندا آں جیہدے نال مینوں گھلیا گیا اے تے پر میں تہانوں ویکھدا آں پئی تسی لوک جہالت ورتدے او"
  46,24,"فیر جدوں اوہناں اوس (عذاب) نوں ویکھیا پئی اک گاڑھا بدل اوہناں دیاں وادیاں وَل چلیا آ رہیا اے اوہ کہن لگے: ایہہ گھٹا اے جیہڑی ساڈے تے ورھے گی (ہور آکھیا) بلکہ ایہہ اوہ اے جنھوں تسی چھیتی منگدے سو۔ ہنیری اے، ایہدے وچ دردناک عذاب اے"
  46,25,اوہ اپنے رب دے حکم نال ہر شے نوں تباہ کر چھڈے گی، فیر وہ انج ہو گئے (پئی) اوہناں دے گھریں کوئی شے دِسدی نئیں سی ، اسیں مجرم لوکاں نوں اُنجے بدلہ دینے آں
  46,26,تے بلاشبہ یقیناً اسیں اوہناں نوں اوہناں شیواں چ رسائی دتی سی پئی جس وچ (قریشیو)تہانوں قادر نئیں بنایا تے اسیں اوہناں لئی کَن تے اکھّاں تے دل بنائے، فیر اوہناں دے کنّاں تے اوہناں دیاں اکھّاں تے اوہناں دے دلاں اوہناں نوں کوئی فیدہ نہ دِتّا جد کہ اوہ اللہ دیاں آیتاں دا انکار کر دے رہئے تے اوہناں نوں اوس عذاب) گھیر لیا جیہدا اوہ مزاخ اڈاندے سن
  46,27,تے بلاشبہ یقیناً اسیں تہاڈے آل دوالے دیاںجو بستیاں تباہ کر دتّیاں، تے اسیں آیتاں پرت پھیر کے بیان کیتیاں شاید اوہ موڑا کھان
  46,28,فیر اوہناں لوکاں اوہناں دی مدد کیوں نہ کیتی جنھاں نوں اوہناں قرب لَین لئی اللہ توں وَکھ معبود بنایا ہویا سی؟ سگوں اوہ (معبود) اوہناں توں کُھس گئے، تے اوہ سی اوہناں دا جھوٹھ تے بہتان جیہڑا اوہ گھڑدے سی