quran[16]{c,v,t}:
  50,36,تے ایہناں توں پہلوں اسیں کِنیّاں ای نسلاں تباہ کر چھڈیاں، اوہ پکڑ وچ ایہناں نالوں بوہتے سخت سن، فیر اوہناں شہراں نوں چھان ماریا، بھلا (عذاب کولوں) کوئی بچن دی تھاں ہے ؟
  50,37,بیشک ایہدے وچ اوس بندے لئی لازمی نصیحت اے جیہڑا دل رکھدا اے، یا اوہ کن لائے جدوں کہ اوہ (دل دماغ نال) حاضر ہووے
  50,38,تے بلاشبہ یقیناً اساں اسماناں تے زمین نوں، تے جو کجھ ایہناں دونواں وچکار اے، چھے دناں وچ پیدا کیتا، تے سانوں کسے قِسم دے تھکینویں وی نئیں ٹوہیا
  50,39,سو (اے نبی!) جو اوہ کہندے نیں توں اوہنوں جر دا جا، تے اپنے رب دی حمد نال تسبیح کر، سورج نکلن توں پہلوں تے ڈبن توں پہلوں
  50,40,تے رات دے کجھ حصے وچ فیر توں اوہدی تسبیح کر، تے سجدیاں (اک) توں پچھوں وی
  50,41,تے کن لا کے سنو! جیس دیہاڑے پکارن والا کول دی تھاں توں سدمارےگا
  50,42,جیس دیہاڑے اوہ چیک (دوجے صور) نوں حق نال سنن گے، اوہو ای (قبراں وچوں) نکلن دا دن اے
  50,43,بیشک اسیں زندہ کر دے تے اسیں ای مار دے آں، تے ساڈے ول ای (سبھّناں) پرتنا اے
  50,44,جیس دن زمین اوہناں توں پھٹے گی پئی اوہ تیز نسن والے ہون گے اوہ انج جمع کرنا ساڈے لئی بوہت سوکھا اے
  50,45,اسیں اوہنوں زیادہ جان دے آں جو اوہ (مشرک) کہندے نیں تے توں ایہناں تے کوئی دھکا کرن والا نئیں، سو تسی ایس قرآن راہیں نصیحت کر دے رہو، جیہڑا میری وعید (عذاب دے وعدے) توں ڈردا اے
  51,1,قسم اے ہواواں دی جیہڑیاں اڈا کے کھلارن والیاں (نیں)
  51,2,فیروڈے بھار(بدل) چکن والیاں نیں
  51,3,فیرہولی ہولی چلن والیاں نیں
  51,4,فیر اک وڈے کم (مینہ) ونڈن والیاں نیں
  51,5,بیشک تہانوں جیہڑا وعدہ دتا جاندا اے لازمی سچا اے
  51,6,تے بیشک کیتے دا بدلہ ضرور واقع ہون والا اے