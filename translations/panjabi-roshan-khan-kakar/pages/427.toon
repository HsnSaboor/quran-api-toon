quran[11]{c,v,t}:
  33,63,"لوک تہاڈے کولوں قیامت بارے پُچھدے نیں، آکھ دیؤ: ایہدا علم تے بس اللہ کول ای اے، تسی کیہہ جانو ہوسکدا قیامت نیڑے ای ہووے؟"
  33,64,بیشک اللہ نے کافراں تے لعنت کیتی اے تے اوہناں لئی بھڑکدی اگ تیار کیتی ہوئی اے
  33,65,اوہ اوہدے وچ ہمیش رہن والے اوہ (اوتھے) کوئی سجن تے نہ کوئی امدادی پائون گے
  33,66,"جیس دیہاڑے اگ وچ اوہناں دے مونہہ الٹ پلٹ کیتے جان گے اوہ کہن گے: ہائے افسوس! کِتے اسیں اللہ دا حکم منیا ہوندا، تے اسیں (اوس) رسول دی گل مَنّی ہوندی"
  33,67,"تے اوہ کہن گے: ساڈیا ربّا! بیشک اسیں اپنے سرداراں تے اپنے وڈیاں دے آکھے لگے، تاں اوہناں سانوں رستے توں گمراہ کر دتّا"
  33,68,ساڈیا ربّا! اوہناں نوں دونا عذاب دے تے اوہناں تے لعنت کر بوہت وڈی لعنت
  33,69,ایمان لیاؤن والیو! تسی اوہناں لوکاں وانگر نہ ہوجانا جنھاں موسیٰ نوں ستایا سی، فیر اللہ نے اوہنوں اوس توں پاک ٹھہرایا جو اوہناں کہیا سی، تے اوہ اللہ نیڑے آبرو والا سی
  33,70,ایمان والیو! اللہ کولوں ڈرو تے سِدّھی (سچی) گل آکھیا کرو
  33,71,اوہ تہاڈے عمل سنوار دیوے گا تے تہاڈے لئی تہاڈے گناہ بخش دیوے گا، تے جیہڑا اللہ تے اوہدے رسول دا حکم منّے فیر یقیناً اوہ بوہت وڈی مرادے کامیاب ہویا
  33,72,بیشک اساں (اپنی) امانت اسماناں تے زمین تے پہاڑاں اگے رکھی فیر اوہناں اوہنوں چکن توں انکار کر دِتا تے اوہ اوہدے توں ڈر گئے، تے اوہ (امانت) انسان نے چُک لئی، بیشک اوہ سدا توں وڈا ظالم بوہت جاہل نکلیا
  33,73,تاں پئی اللہ منافق مرداں تے منافق عورتاں تے مشرک مرداں تے مشرک عورتاں نوں عذاب دیوے، تے اللہ مومن مرداں تے مومن عورتاں تے مہربانی فرماوے، تے اللہ ہمیش بوہت بخشن والا، بوہت رحم والا اے