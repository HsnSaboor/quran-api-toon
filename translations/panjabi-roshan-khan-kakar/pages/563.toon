quran[14]{c,v,t}:
  67,13,تے تسی اپنی گل نوں چھپاؤ بھاویں اوہ اُچیّ واج نال کہو حقیقتاً اوہ دلاں دے بھیت خوب جان دا اے
  67,14,بھلا اوہ نہ جانے گا جنھے (سب نوں) پیدا کیتا، تے اوہو باریکیاں والا، خبردار اے
  67,15,اوہو ای اے جنھے زمین نوں تہاڈے تابع کر دتا، سو تسی اوہدے بنھیاں تے چَلّو تے اوس (اللہ) دے رزق وچوں کھائو، تے اوہدے ول ای اُٹھ کے جانا اے
  67,16,بھلا تسی اوس (اللہ) کولوں بے خوف ہو گئے او جیہڑا اسمان چ وے، ایہہ پئی اوہ تہانوں زمین وچ دھنسا دیوے فیر اچانک اوہ لرزن لگ پئے؟
  67,17,کیہہ تسی اوہدے کولوں بے خوف ہو گئے او جیہڑا اسمان چ وے، ایہہ پئی اوہ تہاڈے تے پتھراؤ ہنیری گھلے؟ فیر تہانوں چھیتی پتا لگ جاوے گا پئی میرا ڈرائونا کنج دا اے؟
  67,18,تے بلاشبہ یقیناً جھٹلا ہٹے نیں اوہ جیہڑے اوہناں توں پہلوں سن، فیر (ویکھ لیا) میرا پکڑنا کنج دا سی؟
  67,19,تے بھلا ایہناں اپنے اتے کھمب کھلار دے تے سمیٹدے ہوئے پکھیرو نئیں ویکھے۔ اوہناں نوں رحمٰن بناں کوئی نئیں ٹھل رہیا ہوندا ، بیشک اوہ ہر شئے نوں خوب ویکھن والا اے
  67,20,بھلا کیہڑا جیہڑا تہاڈا لشکر ہوکے رحمٰن دے علاوہ تہاڈی مدد کرے؟ نئیں کافر پر سراسر دھوکھے وچ
  67,21,بھلا کیہڑا اے جیہڑا تہانوں روزی پہنچائے جے اوہ اپنا رزق ڈک لے؟ (کوئی نئیں) سگوں اوہ سر کشی تے (حق توں) نفرت تے اڑے ہوئے نئیں
  67,22,بھلا فیر جیہڑا بندہ اوندھے مونھ (ٹھوکر کھاندا) ٹردا ہووے، اوہ بوہتا ہدایت والا اے یا اوہ جیہڑا سدّھا ہوکے سدّھی واٹے جاندا ہووے
  67,23,"آکھ دیؤ: اوہو ای اے جنھے تہانوں پیدا کیتا تے تہاڈے لئی کن تے اکّھاں تے دل بنائے، تسی گھٹ ای شکر کر دے او"
  67,24,"آکھ دیؤ: اوہو ای اے جنھے تہانوں دھرتی وچ کھلاریا، تے اوہدے ول ای تسی اکٹھے کیتے جائو گے"
  67,25,تے اوہ (کافر) کہندے نیں ایہہ (قیامت دا) وعدہ کدوں (پورا) ہووے گا جے تسی سچے او؟
  67,26,"آکھ دیؤ: (ایہدا) علم تے بس اللہ کول اے، تے میں تے بیشک کھلم کھلا ڈرائون والا آں"