quran[8]{c,v,t}:
  16,103,"تے بلاشبہ یقیناً سانوں معلوم اے واقعی اوہ کہندے نیں: بیشک ایس (نبی) نوں اک آدمی سکھا جاندا اے۔ اوس بندے دی زبان عجمی وے جیہدے ول ایہہ ڈھلدے نیں، تے ایہہ صاف عربی زبان اے"
  16,104,بیشک جیہڑے لوک اللہ دیاں آیتاں تے ایمان نئیں لیائوندے، اللہ اوہناں نوں ہدایت نئیں دیندا، تے اوہناں لئی دردناک عذاب اے
  16,105,جھوٹھ تے بس اوہ بنھ دے نیں جیہڑے اللہ دیاں آیتاں تے ایمان نئیں لیاؤندے تے اوہو ای سارے جھوٹھے نیں
  16,106,جیہڑا بندہ اپنے ایمان تَوں مگروں اللہ نال کفر کرے، اوہدے سوا جنہوں مجبور کیتا گیا تے اوہدا دِل ایمان تے مطمئن ہووے، تے پر جنھے کفر لئی سینہ کھول دتّا فیر اس طرحاں دے لوکاں تے اللہ دا وڈا غضب اے، تے اوہناں لئی بوہت وڈا عذاب اے
  16,107,اوہ ایس لئی (پئی) واقعی اوہناں دُنیا دی حیاتی نوں آخرت دے مقابلے وچ ترجیح دتی ، تے واقعی اللہ کافر لوکاں نوں ہدایت نئیں دیندا
  16,108,اوہی لوک نیں جنھاں دے دلاں، تے اوہناں دے کنّاں تے اوہناں دیاں اکھّاں تے اللہ مہر لا دتی اے تے اوہی سارے غافل نیں
  16,109,بخدا واقعی آخرت وچ اوہی گھاٹا چکن والے نیں
  16,110,مڑ کے بیشک تیرا رب اوہناں لئی (مہربان اے) جنھاں ازمائش وچ پَین تَوں مگروں ہجرت کیتی مڑ کے جہاد کیتا تے صبر کولوں کم لیا، بیشک تہاڈا رب ایس توں پِچھے لازمی بوہت بخشن والا، بوہت رحم والا اے