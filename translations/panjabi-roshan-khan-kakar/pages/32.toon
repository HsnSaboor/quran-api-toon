quran[8]{c,v,t}:
  2,203,تے گنے ہوئے دناں وچ اللہ نوں یاد کرو فیر جنھے دو دناں وچ چھیتی کیتی سو اوہدے سِر کوئی گناہ (باقی)نئیں تے جیہڑا (دن) اُتّے کرے تاں اوہدے سِر وی کوئی گناہ (باقی) نئیں اوہدے لئی جیہڑا ڈر گیا۔ تے تسی اللہ توں ڈرو تے سمجھ لؤ سی واقعی اوہدے ول ای جمع کیتے جاؤگے
  2,204,تے (اےنبی!) لوکاں وچوں کوئی اوہ وے پئی تہانوں اوہدی گل دنیا دی حیاتی وچ واہوا چنگی لگدی اے ۔ تے جو اوہدے دل وچ اے اوہدے تے اوہ اللہ نوں گواہ لیاؤندا اے حالاں اوہ جھگڑے وچ بوہت زیادہ جھگڑن والا اے
  2,205,تے جدوں اوہ واپس مُڑدا اے بھج نس کردا اے زمین وچ تاں پئی اس وچ فساد کھلارے تے کھیتی تے نسل دا بی مارے تے اللہ فساد نوں پسند نئیں کردا
  2,206,"تے جدوں اوہنوں آکھیا جاندا اے: اللہ توں ڈر، تے اوہدی انا اوہنوں گناہ نال پھڑ لیندی اے سو اوہنوں جہنم ای کافی اے تے یقیناً اوہ بھیڑی تھاں اے"
  2,207,تے لوکاں وچوں کوئی ایسا اے جیہڑا اللہ دی رضاجوئی لئی اپنی جان (اوہدے ہتھ) ویچ دیندا اے ۔ تے اللہ اپنے بندیاں نال بوہت شفقت کرن والا اے
  2,208,ایمان لیاؤن والیو! تسی اسلام وچ پورے پورے داخل ہو جائو تے تسی شیطان دے کھریاں پچھے نہ ٹرو۔ بیشک اوہ تہاڈا کھلا دشمن اے
  2,209,فیر جے تسی اپنے کول صاف نشانیاں آئون توں بعد وی (سدھی راہ توں) تھڑک جائو تے جان لؤو واقعی اللہ سب تے غالب بڑی حکمت والا اے
  2,210,اوہ کجھ نئیں اڈیک رہے سوائے پئی اللہ بدل دی چھاویں اوہناں دے کول آجاوے تے فرشتے وی۔ تے (اوہناں دا) معاملہ ای نبیڑ دتا جاوے؟ تے سارے معاملے اللہ ول ای پرتائے جائون گے