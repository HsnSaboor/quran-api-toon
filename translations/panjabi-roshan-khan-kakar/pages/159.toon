quran[6]{c,v,t}:
  7,68,میں اپنے رب دے پیغام تہانوں اپڑاندا آں تے میں تہاڈا خیرخواہ امانت دار آں
  7,69,بھلا تہانوں (ایہہ گل) عجیب لگدی اے پئی تہاڈے رب دی طرفوں تہاڈے کول تہاڈے وچوں اک آدمی تے نصیحت آئی اے پئی اوہ تہانوں ڈراوے، تے چیتے کرو، جدوں اوہنے نوح دی قوم توں بعد تہانوں خلیفے بنایا تے تہانوں قد کاٹھ وچ بڑھوتری دتی فیر تُسی اللہ دیاں نعمتاں یاد کرو تاں جے تُسی نجات پا جاؤ
  7,70,"اوہ آکھن لگے: کیہہ توں ساڈے کول ایس لئی آیا ایں پئی اسیں کلّے اللہ نوں پوجدے رہیئے تے اوہناں نوں چھڈ دیئے جنھاں دی ساڈےوڈکڑے پوجا کردے سن؟ فیر لے آ ساڈے تے اوہ (عذاب) جیہدی تُوں سانوں دھمکی دیندا ایں جے توں سچیاں وچوں ایں"
  7,71,"ہود) آکھیا: تہاڈے رب ولّوں تہاڈے تے یقینا عذاب تے غضب پے گیا ے۔ بھلا تُسی میرے نال خالی اوہناں نانواں بارے جھگڑ دے او جیہڑے تسی تے تہاڈے وڈکڑیاں رکھ لئے نیں؟ اللہ نے اوہناں دی کوئی حجت نئیں گھلی،فیر تُسی اڈیکو بیشک میں وی تہاڈے نال اڈیکن والیاں وچوں آں"
  7,72,فیر اساں اوہنوں (ہود)تے جیہڑے اوہدے نال دے سن، اپنی رحمت نال بچا لیا تے اساں اوہناں دی جڑ وَڈھ دتی جنھاں ساڈیاں آیتاں دا انکار کیتا، تے اوہ ایمان لیائون والے نئیں سن
  7,73,"تے اساں (قوم) ثمود ول اوہناں دے بھرا صالح نوں (گھلیا)، اوس آکھیا: اے میری قوم! تُسی اللہ دی عبادت کرو، اوہدے سوا تہاڈا کوئی معبود نئیں، بلاشبہ تہاڈے کول تہاڈے رب ولوں کھلی دلیل آ پُجی اے، ایہہ اللہ دی اوٹھنی تہاڈے لئی خاص نشانی اے، سو تُسی ایہنوں چھڈ دیؤ پئی اللہ دی زمین وچ چر دی پھرے، تے ایہنوں برائی نال ہتھ وی نہ لاؤنا ورنہ دردناک عذاب آپھڑے گا"