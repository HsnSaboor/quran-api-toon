quran[10]{c,v,t}:
  6,9,تے جے اسیں ایس (نبی) نوں فرشتہ کر دیندے ضرور اسیں اوہنوں مرد اِی بناندے تے (فیر وی) اسیں اوہناں تے اوہی شبہ پائوندے جیہڑا شبہ اوہ ہُن پا رہے نیں
  6,10,تے بلاشبہ یقیناً تیرے توں پہلے رسولاں دا وی مذاخ اڈایا گیا سی، فیر اوہناں وچوں جنھاں مذاخ کیتا سی اوہناں نوں اوس عذاب نے آن گھیریا جیہدا اوہ مذاخ اڈاندے سن
  6,11,"آکھ دیؤ: تسی دھرتی وچ پھرو ٹرو، مڑ ویکھو جھٹلاؤن والیاں دی اخیر کیویں ہوئی؟"
  6,12,"پُچھو: جو کُجھ اسماناں تے زمین وچ اے اوہ کِس دا اے؟ آکھ دیو! اللہ دا اے۔ اوہنے مہربانی کرنا اپنے اتے لازم کر لیا اے۔ اوہ قیامت دیہاڑے تہانوں لازمی اکٹھیاں کرے گا جیہدے وچ بھورا شک نئیں،اوہ جنھاں اپنے آپ نوں گھاٹے وچ پایا، سو اوہی ایمان نئیں لیائوندے"
  6,13,تے رات (دے ہنیرے) تے دن (دے چانن) وچ جو کُجھ ٹھہریا ہویا سب اوہدا اے، تے اوہ( سب دی) سنن والا بوہت جانن والا اے
  6,14,"(اے نبی!) آکھ دیؤ: بھلا میں اللہ دے غیر نوں امدادی بنا لواں؟(اوہی) اسماناں تے زمین نوں بناؤن والا اے، تے اوہی (سب نوں) کھواندا اے تے اوہنوں نئیں کھوایا جاندا، آکھ دیؤ: بیشک مینوں حکم ہویا اے پئی میں اوہ پہلا ہوواں جیہڑا اسلام لیایا تے تسی کدی وی مشرکاں وچوں نہ ہونا"
  6,15,"آکھ دیؤ: بیشک میں ڈردا آں، جے اپنے رب دی نافرمانی کیتی، اک بوہت وڈے دیہاڑے دے عذاب کولوں"
  6,16,جیہدے توںاوس دیہاڑے (عذاب) پھیر لیا گیا سو بلاشبہ اوہدے تے اوہنے مہربانی کیتی تے اوہی اے واضح کامیابی
  6,17,تے جے اللہ تینوں کوئی دُکھ اپڑائے فیر کوئی اوہنوں دور کرن والا نئیں پر اوہی۔ تے جے اوہ تہانوں کوئی بھلیائی اپڑائے، فیر اوہی ہر شئے تے پورا قادر اے
  6,18,تے اوہی اپنے بندیاں اُپر غالب اے، تے اوہی بوہت حکمت والا،پوری خبر رکھن والا اے