quran[3]{c,v,t}:
  2,231,تے جدوں تسی عورتاں نوں (پہلی یا دوجی) طلاق دیؤ فیر اوہ اپنی عدت نوں پہنچن تاں اوہناں نوں ویہار نال روک لوؤ یا اوہناں نوں چج نال رخصت کر دیو۔ تے اوہناں نوں دُکھ دین لئی نہ ڈکّو پئی زیادتی کرو۔ تے جے کوئی اوہ (حرکت) کرے گا فیر بلاشبہ اوس اپنی جان تے ای ظلم کیتا۔ تے تسی اللہ دیاں آئیتاں نوں مذاخ نہ بنائو۔ تے اللہ دی اپنے اُپر نعمت نوں یاد کرو نالے جیہڑا اوہنے تہاڈے تے اتاریا کتاب تے حکمت (حدیث) وچوں۔ اوہ تہانوں ایہدے نال نصیحت کردا اے تے تسی اللہ توں ڈرو تے جان لو واقعی اللہ ہر شئے نوں چنگی طرح جانن والا اے
  2,232,تے جدوں تسی عورتاں نوں طلاق دیؤ فیر اوہ اپنی عدت مُکا لین تے تسی (اوہدے والی وارثوں !) اوہناں نوں نکاح توں نہ ڈکو پئی اوہ اپنے (پہلے) سائیاں نال ویاہ کر لین جدوں اوہ آپس وچ بقاعدہ رضامند ہوون۔ ایہہ نصیحت اوہدے تائیں کیتی جاندی اے جیہڑا تہاڈے وچوں اللہ تے روز آخر تے ایمان رکھدا اے اوہی تہاڈے واسطے بوہتی ستھری تے بوہتی پاکیزہ (راہ) اے۔ تے اللہ جان دا اے تے تسی نئیں جان دے
  2,233,تے مانواں اپنے بچیاں نوں پورے دو وَرھے دودھ پلائون (ایہہ حکم) اوہدے لئی اے جیہڑا چاہوے پئی دودھ دی مدت پوری ہووے تے اوہدے ذمہ جس دا بال ہووے حسبِ دستور اوہناں دا کھاون تے اوہناں دا پہناوا اے۔ کسے جی تے اوہدی پُج توں سوا کھیچل نہ دتی جاوے۔ نہ ماں نوں اوہدے بال پاروں دکھ دتا جاوے تے نہ جس دا بال اے اوہنوں اپنے بال پاروں تے اوہدے وارث تے وی اوہو جہی ذمہ داری اے۔ فیر جے دونویں (ماں پیو) آپس دی مرضی تے باہمی مشورے نال دودھ چھڑان دا ارادہ کرن تاں اوہناں دونواں دا کوئی گناہ نئیں۔ تے جے تسی اپنی اولاد نوں (کسے دائی دا) دودھ پلوانا چاہوُو تے تہاڈا کوئی گناہ نئیں جد تسی اوہنوں جو دینا سی بقاعدہ پورا اوہدے سپرد کر دیو۔ تے اللہ کولوں ڈرو تے جان لؤو پئی واقعی اللہ جو تسی عمل کردے او چنگی طرحاں ویکھن والا اے