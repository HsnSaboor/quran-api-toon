quran[5]{c,v,t}:
  5,32,اوس وجہ توں اسیں بنی اسرائیل لئی لکھ دتا واقعی اوہ جیہڑا کسے جی نوں قتل کر دیوے جی دے بدلے توں سوا،یا زمین وچ فساد کرن والا ہووے،تاں واقعی جیویں اوہنے سارے لوکاں دا قتل کیتا تے جیہڑا اوہنوں زندہ بچائے فیر واقعی جینویں اوہنے سارے لوکاں نوں زندہ بچالیا۔ تے بلاشبہ ساڈے رسول کھلیاں نشانیاں لے کے اوہناں کول آئے، مڑ وی بیشک اوہدے مگروں اوہناں وچوںبوہتے لوک زمین وچ زیادتیاں کرن والے نیں
  5,33,بس اوہناں دی سزا جیہڑے اللہ تے اوہدے رسول نال جنگ (نافرمانی)کر دے نیں تے دھرتی وچ فساد کر دے نیں، ایہو پئی اوہناں نوں بری طرحاں قتل کیتا جاوے یا سولی دِتا جاوے یا اوہناں دے ہتھ تے پیر پُٹھے وڈھ دتے جاون یا اوہناں نوں دیس نکالا دے دتا جاوے۔ اوہ اوہناں لئی دنیا وچ خواری اے تے آخرت وچ اوہناں لئی بوہت وڈا عذاب اے
  5,34,سوائے اوہناں دے جیہڑے تہاڈے قابو آون توں پہلوں توبہ کرلین، سو تسی جان لؤ واقعی اللہ بوہت بخشن والا، بہت رحم والا اے
  5,35,ایمان والیو! اللہ توں ڈرو، تے اوہدے نیڑے کرن والے رستےلبھّو، تے اوہدے رستے وچ جہاد کرو تاں جے تسی فلاح پاؤ
  5,36,بیشک جنھاں کفر کیتا واقعی جے اوہناں کول اوہ سب ہووے جیہڑا زمین وچ اے تے ایہناں ای ہور وی ہووے تاں جے اوہ قیامت دیہاڑے عذاب توں بچن لئی اوہدا فدیہ دیون، اوہناں کولوں قبول نئیں کیتا جاوے گا۔ تے اوہناں لئی دردناک عذاب اے