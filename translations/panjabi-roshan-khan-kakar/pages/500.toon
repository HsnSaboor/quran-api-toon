quran[9]{c,v,t}:
  45,14,"(اے نبی!) تسی ایمان والیاں نوں آکھ دیؤ: پئی اوہ اوہناں لوکاں نوں معاف کر دین جیہڑے اللہ دے دناں دی امید نئیں رکھدے، تاں جے اوہ اک قوم نوں اوہدا بدلہ دیوے جو اوہ کماندے سی"
  45,15,جنھے کوئی نیک عمل کیتا فیر اوہ اوہدی (ذات) لئی اے ، تے جنھے مندا کیتا فیر اوہدا وبال) اوہدے سِر اے، مڑ کے تسی اپنے رب ول ای موڑے جائو گے
  45,16,تے بلاشبہ یقیناً اسیں بنی اسرائیل نوں کتاب تے حُکم تے نبوّت بخشی، تے اسیں اوہناں نوں ستھریاں شیؤاں وچوں روزی پہنچائی، تے اسیں اوہناں نوں جہاناں تے فضیلت دتی
  45,17,تے اسیں اوہناں نوں (دین دے) معاملے وچ واضح حکم دتے فیر اوہناں نئیں اختلاف کیتا پر اپنے کول علم آجان توں پچھے آپو وچ عناد پاروں، بیشک تیرا رب قیامت دیہاڑے اوہناں وچکار اوہناں گلاں دا فیصلہ نبیڑے گا جنھاں وچ اوہناں دَا رَپھڑ رہندا سی
  45,18,اے نبی!) مڑ کے اسیں تینوں دین دے معاملے چ اک واضح طریقے تے لا دتا، سو اوہدی پیروی کر، تے اوہناں لوکاں دیاں خواہشاں پچھے نہ چل جیہڑے بے علم نیں
  45,19,بیشک اوہ اللہ دے مقابل کدی وی تہاڈے کِسے کم نئیں آئون گے۔ تے بیشک ظالم لوک اک دوجے دے حمیتی نیں۔ تے اللہ متقیاں دا مدد گار اے
  45,20,ایہہ (قرآن) لوکاں لئی سمجھ دیاں گلاں تے یقین رکھن والے لوکاں لئی ہدایت تے رحمت اے
  45,21,بھلا جنھاں لوکاں بریایاں کیتیاں، اوہ گمان کردے نیں پئی اسیں اوہناں نوں اوہناں لوکاں ورگے کر دیواں گے جیہڑے ایمان لیائے تے اوہناں نیک عمل کیتے، اوہناں دا جینا تے مرنا اک بروبر ہووے گا؟ مندا اے جیہڑا اوہ فیصلہ کردے نیں
  45,22,تے اللہ نے اسماناں تے زمین نوں برحق پیدا کیتا تے تاں جے ہر بندے نوں بدلہ دتا جاوے جو اوہنے کمایا، تے اوہناں تے ظلم نئیں کیتا جاوے گا