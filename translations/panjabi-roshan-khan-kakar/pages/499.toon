quran[13]{c,v,t}:
  45,1,۔حٰمٓ
  45,2,ایس کتاب دا نازل ہونا اللہ دی طرفوں اے جیہڑا سب تے غالب بڑی حکمت والا اے
  45,3,بیشک اسماناں تے زمین وچ مومناں لئی لازمی بوہت نشانیاں نیں
  45,4,تے تہاڈی پیدائش وچ، تے اوہناں چلن والے جانداراں چوں جیہڑے اوہ پھیلاندا اے، یقین رکھن والے لوکاں لئی نشانیاں نیں
  45,5,تے اوس رزق (مینہ) وچ جیہڑا اللہ اسماں توں اتاریا، فیر اوہدے توں دھرتی نوں، اوہدے مردہ ہون توں مگروں زندہ کرن، تے ہواواں نوں پھیرن وچ عقل مند لوکاں لئی نشانیاں نیں
  45,6,اوہ اللہ دیاں آیتاں نیں، اسیں تہاڈے تے حق نال ایہناں نوں پڑھدے آں، فیر اللہ تے اوہدیاں آیتاں توں بعد اوہ کِس گل تے ایمان لیائون گے؟
  45,7,ہر وڈے ہوڑمت، پاپی لئی خرابی اے
  45,8,اوہ اللہ دئیاں آیتاں سُندا اے اوہ اوہدے تے پڑھیاں جاندیاں نیں، مڑ کے اوہ متکبّر ہوندیاں (اپنی گل تے) اڑیا رہندا اے جینویں پئی اوہنے اوہناں سنیا ای نئیں، سو اوہنوں دردناک عذاب دی خوشخبری دے دیؤ
  45,9,تے جدوں اوہ ساڈیاں آیتاں چوں کجھ جان لیندا اے (تاں) اوہنوں مذاخ بنا لیندا اے، اوہی لوک نیں جنھاں لئی خواری والا عذاب اے
  45,10,اوہناں دے اگے جہنم اے، تے جو کجھ اوہناں کمایا اوہناں دے کجھ کم نئیں آوے گا تے نہ اوہ جنھاں نوں اوہناں اللہ توں اَڈ حمیتی بنالیا سی، تے اوہناں لئی بوہت وڈا عذاب اے
  45,11,ایہہ (قرآن) تے سراسر ہدایت اے، تے اوہ لوک جیہڑے اپنے رب دئیاں آیتاں دے منکر ہوئے، اوہناں لئی عذاب چوں دردناک عذاب اے !
  45,12,اللہ اوہی اے جنھے سمندر نوں تہاڈے آہرے لا دتّا تاں اوہدے حکم نال اوہدے وچ بیڑیاں چلن تے تاں تسی اوہدا کجھ فضل لبھّو، تے تاں جے تسی شکر ادا کرو
  45,13,تے اوہنے اپنی طرفوں جو کجھ اسماناں تے زمین وچ اے، سب دا سب تہاڈے وسّ کر دتا۔ بیشک اوہدے وچ سوچ وچار کرن والے لوکاں لئی لازمی بوہت نشانیاں نیں