quran[8]{c,v,t}:
  8,9,جدوں تُسی اپنے رب کولوںمدد منگ رہے سو فیر اوہنے تہاڈی دعا قبول کر لئی (تے آکھیا) پئی بیشک میں اک دوجے دے پچھے آئون والے اک ہزار فرشتیاں نال تہاڈی مدد کراں گا
  8,10,تے ایس (مدد) نوں نئیں بنا دتا اللہ نے پر خوشخبری نالے پئی ایہدے نال تہاڈے دلاں نوں تسلی ہو جائے تے نئیں اے نصرت پر اللہ کولوں ای۔ بیشک اللہ سب تے غالب بڑی حکمت والا اے
  8,11,چیتے کرو) جدوں اوہ (اللہ) اپنے ولّوں تہانوں اطمنان دین لئی تہاڈے تے انگھلاٹ پا رہیا سی، تے اسمان توں تہاڈے تے مینہ ورھا رہیا سی تاں جے تہانوں اوہدے راہیں پاک کردیوے تے تہاڈے وچوں شیطانی پلیتی لاہ دیوے تے تاں جے تہاڈے دلاں تے مضبوطی کرے، تے ایہدے نال پکے پیریں رکھے
  8,12,یاد کر!) جدوں تیرا رب فرشتیاں ول وحی کررہیا سی پئی بیشک میں تہاڈے نال آں، سو تُسی اوہناں نوں پکے پیریں رکھو جیہڑے ایمان لیائے نیں، میں چھیتی اوہناں دے دلاں وچ جنھاں کفر کیتارعب پاء دیواں گا، سو تُسی (اوہناں دیاں) اپروں دھوناں تے تے اوہناں دے ہر (ہر) پور تے سٹ مارو
  8,13,اوہ ایس لئی پئی واقعی اوہناں اللہ تے اوہدے رسول دی مخالفت کیتی، تے جیہڑا کوئی اللہ تے اوہدے رسول دی مخالفت کرے فیر بیشک اللہ بدلے دا بڑا ڈاہڈا اے
  8,14,اوہ جے (سزا) سو چکھو ایہنوں، تے واقعی کافراں لئی اگ دا عذاب اے
  8,15,ایمان لیائون والیو! جدوں تہاڈا ٹکراء کافراں دے لشکر نال ہووے تے تُسی اوہناں توں کنڈاں نہ موڑو
  8,16,تے جیہڑا کوئی اوس دیہاڑے اوہناں توں کنڈ موڑے ماسوائے اوس بندے دے جیہڑا لڑائی لئی پینترہ بدلن والا ہووے یا اپنے کسے جتھے نال پناہ لین والا ہوے، فیر لازمی اوہ اللہ دا غضب لے کے پرتیا، تے اوہدا ٹھکانا جہنم اے، تے اوہ پرتن دی بھیڑی ٹھاہر اے