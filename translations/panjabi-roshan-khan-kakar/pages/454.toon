quran[10]{c,v,t}:
  38,17,(اے نبی!) جو کجھ ایہہ کہندے نیں تسی اوہدے تے صبر کرو تے ساڈے زور والے بندے دائود نوں یاد کرو، بیشک اوہ بوہت رجوع کرن والا سی
  38,18,بیشک اسیں پہاڑ اوہدے نال آہرے لا دتّے سن پئی اوہ پچھلے پہر تے سورج چڑھن ویلے تسبیح کردے سن
  38,19,تے پکھیرو وی جد کہ او سارے جمع ہوندے سب اوسے اگے رجوع کردے سن
  38,20,تے اسیں اوہدی بادشاہی پکی کر دتی، تے اسیں اوہنوں حکمت تے گل نکھیڑنی دتی سی
  38,21,تے بھلا تیرے کول جھگڑن والیاں دی خبر آئی جد اوہ محراب دی کندھ ٹپ آئے سن
  38,22,"جدوں اوہ داؤد نوں ملے فیر اوہ اوہناں توں گھبرا گیا، اوہناں کہیا: تسی گھبراؤ نئیں ! (اسیں) دو فریق آں، ساڈے وچوں اک نے دوجے تے وادھا کیتا اے، سو تسی ساڈے وچکار حق دا نیاں کردیو، تے بے انصافی نہ کریو، تے سدھی راہ تے سانوں پاؤ"
  38,23,بیشک ایہہ میرا بھراء اے، ایہدے کول نٹرینویں دُنبیّاں نیں تے میرے کول اِکو دُنبی اے سو ایہہ کہندا اے پئی اوہ وی میرے حوالے کردے، تے ایہنے گل بات وچ مینوں دبا لیا اے
  38,24,"(داؤد) آکھیا: تیری دُنبی اپنیاں دنبیّاں وچ چھڈن دی منگ کر کے ایہنے بلاشبہ یقیناً تیرے تے ظلم کیتا اے، تے بیشک بوہتے بھنجالی لوک اک دوجے تے لازمی وادھا کردے نیں سوائے اوہناں لوکاں دے جیہڑے ایمان لیائے تے اوہناں نیک عمل کیتے، تے ایہو جہے لوک تھوڑے ای نیں، تے دائود نے یقین کر لیا پئی اسیں واقعی اوہدی ازمائش کیتی اے، سو اوہنے اپنے رب کولوں بخشش منگی، تے اوہ جھکدا ہویا (سجدے) ڈگ پیاء تے رجوع کیتا"
  38,25,فیر اسیں اوہنوں اوہ (خطا )بخش دتی تے بیشک اوہدے لئی ساڈے کول یقیناً چوکھی نیڑ کی تے سوہنا ٹکاناں اے
  38,26,اے دائود! بیشک اسیں تینوں زمین وچ خلیفہ بنایا اے، سو توں لوکاں وچ حق نال فیصلہ کر، تے نفس دی خواہش پچھے نہ ٹرنا تاں اوہ تینوں اللہ دی راہ توں بھٹکا دیوے گی بیشک جیہڑے اللہ دی راہ توں بھٹک جاندے نیں اوہناں لئی سخت عذاب اے، ایس پاروں پئی اوہ حساب دے دن نوں بھل گئے