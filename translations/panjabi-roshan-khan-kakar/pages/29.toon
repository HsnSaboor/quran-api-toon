quran[4]{c,v,t}:
  2,187,تہاڈے لئی روزیاں دی رات وچ اپنیاں عورتاں تائیں جماع حلال ہو گیا اے۔ اوہ تہاڈ۱ لباس نیں تے تسی اوہناں دا لباس او۔ اللہ جان گیا واقعی تسی اپنے آپ نال خیانت کردے سو، تاں اوہنے تہاڈے تے مہربانی کیتی تے تہانوں معاف کر دتا۔ سو تسی ہن اوہناں نال جماع کر سکدے او۔ تے طلب رکھو جو اللہ نے تہاڈے بھاگیں لکھیا اے تے کھائو تے پیئو ایتھوں تیکر پئی تہاڈے بھانے فجردا سفید تاگا رات دے کالے تاگے توں صاف ظاہر ہو جاوے فجر تھیں۔ مڑ کے روزے نوں رات تائیں پورا کرو۔ تے جد تسی مسیتاں وچ اعتکاف بیٹھے ہوئوو تے اوہناں (بیویاں) نال جماع نہ کرو۔ اوہ اللہ دیاں حداں نیں سو تسی اوہناں دے لاگے وی نہ لگو، ایسے طرحاں اللہ لوکاں نوں اپنیاں آیتاں چنگی طرحاں کھول دا اے شاید اوہ بچ جان
  2,188,تے آپس وچ تسی اپنے مال ناحق طور نہ کھائو تے (نہ ای) ایہنوں حاکماں کول (رشوت) پہنچاؤ تاں پئی تسی لوکاں دے مالاں وچوں کجھ حصہ ناجائز طور کھا جائو۔ حالاں تسی سب جان دے او
  2,189,اے نبی!) لوکیں تہاڈے کولوں چنداں بارے پُچھدے نیں۔ کہہ دیو اوہ لوکاں لئی تاریخاں دا تعیّن تے حج دا ذریعہ نیں۔ تے ایہہ کوئی نیکی نئیں پئی تسی اپنے گھراں وچ اوہناں دے پچھواڑیوں آؤ۔ تے سگوں (اصل) نیکی اوہدی جیہڑا بچے،تے تسی اپنے گھراں وچ اوہناں دےبوہیاں تھانیں آئو تے اللہ کولوں ڈرو تاں جےتسی کامیاب ہو جائو
  2,190,تے تسی اللہ دے رستے وچ اوہناں لوکاں نال لڑو (جہاد کرو) جیہڑے تہاڈے نال لڑ دے نیں تے تسی حداں نہ لنگھو۔ بیشک اللہ حداں لنگھن والیاں نوں پسند نئیں کردا