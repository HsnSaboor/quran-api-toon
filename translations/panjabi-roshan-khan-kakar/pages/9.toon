quran[4]{c,v,t}:
  2,58,تے جدوں اساں آکھیا ایس بستی وچ چلے جائو سو ایہدے وچوں جتھّوں چاہو سوکھیاں کھائو تے تسی دروازے وچوں سجدہ کردیاں ہویاں داخل ہونا۔ تے آکھنا (حِطَّۃٌ) ’سانوں بخش دے‘ اسیں تہاڈیاں خطاواں معاف کردیاں گے تے نیکوکاراں نوں چھیتی ودھیرا دیاں گے
  2,59,فیر جنھاں ظلم کیتا گل اوہدے الٹ بدل دتی جیہڑی اوہناں نوں آکھی گئی سی، فیر اساں اوہناں لوکاں تے جنھاں ظلم کیتا اسمان توں عذاب نازل کیتا ایس کارن پئی اوہ نافرمانی کردے ہوندے سن
  2,60,تے جدوں موسیٰ نے اپنی قوم لئی پانی منگیا تے اساں آکھیا اپنا عاصا ایس پتھر تے مار سو اوس (پتھر) وچّوں باراں چشمے پُھٹ پئے بلاشبہ ساریاں لوکاں نے اپنا پن گھٹ پچھان لئی (اساں آکھیا) کھائو تے پئیو، اللہ دے رزق وچّوں۔ تے زمین وچ فساد نہ پھیلائو وگاڑ کردیاں
  2,61,تے جدوں تسی کہیا اے موسیٰ اسیں اکّو کھانے اُتّے کدی وی صبر نئیں کراں گے سو ساڈے لئی اپنے رب کولوں دعا کر پئی اوہ ساڈےواسطے کڈھے اوس جنس چوں جیہڑی زمین اگاندی اے اپنی ترکاری تے اپنا کھیرا تے اپنی کنک تےاپنے مَسّرتےاپنے گنڈھے۔ اوہنے آکھیا کیہہ تسی ودھیا شئے دے وٹے اک گھٹیا شئے لیندے او؟ کسے شہر وچ ٹر جائو فیر بیشک اوہی تہاڈے لئی ہووے گا جو تسی منگ رہے او۔ تے اوہناں تے خواری تے محتاجی دی مار پئی۔ تے اوہ اللہ دا غصہ لے کے مڑے اوہ ایس کارن پئی واقعی اوہ اللہ دیاں آیتاں دا انکار کر دے رہے۔ تے نبیاں نوں ناحق قتل کر دے رہے، اوہ ایس توں جو اوہناں نافرمانی کیتی تے اوہ حدّوں لنگدے سن