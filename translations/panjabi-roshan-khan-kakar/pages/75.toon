quran[8]{c,v,t}:
  3,187,تے جدوں اللہ نے اوہناں لوکاں کولوں پکا عہد لیا جنھاں نوں کتاب دتی گئی سی (پئی) تسی ایہنوں لازمی لوکاں نوں بیان کرو گے تے ایس نوں کدی وی نہ لُکائو گے، فیر اوہناں نے ایس (عہد) نوںاپنی کنڈوں پچھے سٹ دتا تے اوہنوں تھوڑے مُل بدلے ویچ دتّا، فیر کِنّا بھیڑا اے جیہدا اوہ سودا کردے نیں۔
  3,188,اوہناں لوکاں دا خیال نہ کر جیہڑے اپنے کیتے توں خوش نیں تے چاہندے نیں پئی جو اوہناں نئیں کیتا اوہدے تے اوہناں دی سوبھا کیتی جاوے، سو تسی اوہناں دا گمان نہ کرو پئی اوہ عذاب توں بچ جان گے تے اوہناں لئی دردناک عذاب اے
  3,189,تے اللہ لئی اے اسماناں تے زمین دی بادشاہی تے اللہ ہر شئے تے پوری طرحاں قادر اے
  3,190,بیشک اسماناں تے زمین دی پیدائش وچ، تے رات تے دن دے بدلن وچ یقیناً عقلمنداں لئی نشانیاں نیں
  3,191,جیہڑے لوک کھلوتے تے بیٹھے، تے اپنے پاسیاں پرنے اللہ نوں یاد کردے نیں تے اسماناں تے زمین دی پیدائش بارے سوچ وچار کردے نیں، ساڈیا ربا! توں ایہہ سب کُجھ بے کار پیدا نئیں کیتا، توں پاک ایں، سو توں سانوں اگ دے عذاب توں بچا
  3,192,ساڈیا ربّا! بیشک جنھوں توں اگ وچ داخل کریں فیر بلاشبہ اوہنوں توں رسوا کردتّا تے ظالماں دا کوئی مدد گار نئیں
  3,193,ساڈیا ربّا! بیشک اسیں اک منادی والے نوں سُنّیا، اوہ ایمان وَل بلاندا اے، ایہہ پئی اپنے رب تے ایمان لیائو، فیر اسیں ایمان لے آئے۔ ساڈیا سوہنیا ربّا! سو ساڈے لئی ساڈے گناہ بخش دے تے ساڈیاں بریایاں ساڈے کولوں اتار دے تے سانوں نیکاں نال مُکائیں
  3,194,ساڈیا ربّا! تے سانوں اوہ شئے دے جیہدا توں اپنے رسولاں راہیں ساڈے نال وعدہ کیتا سی، تے سانوں قیامت دیہاڑے رسوا نہ کریں بیشک توں وعدے دی خلاف ورزی نئیں کردا