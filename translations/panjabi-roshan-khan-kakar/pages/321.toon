quran[10]{c,v,t}:
  20,126,"فرمائے گا: اوسے طرحاں تیرے کول میریاں آیتاں آئیاں فیر توں اوہناں نوں وسار دتا، تے اُنجے اج تینوں وی وسار دتا جاوے گا"
  20,127,تے اسیں اُنج ای اوہنوں بدلہ دیواں گے جیہڑا حد ٹپ گیا تے اپنے رب دیاں آیتاں تے ایمان نہ لیایا، تے یقیناً آخرت دا عذاب بوہتا سخت تے سدا( باقی )رہن والا اے
  20,128,بھلا فیر (ایس گل) اوہناں نوں مت نہ دتی پئی اساں ایہناں توں پہلے کنّیاں ای زمانے دے لوک تباہ کر دتے ؟ جنھاں دیاں وسنّاں وچ ایہہ ٹُردے پھردے نیں، بیشک ایہدے وچ عقل والیاں لئی ضرور نشانیاں نیں
  20,129,تے جے تیرے رب ولّوں اک گل پہلوں نہ ہو چکی ہوندی۔ تے (جزا لئی) متھیا ویلا، نہ ہوندا ضرور (عذاب) چمبڑ کے رہندا
  20,130,سو جو اوہ کہندے نیں تسی اوہدے تے صبر کرو، تے سورج نکلن توں پہلوں تے اوہدے ڈبن توں پہلوں اپنے رب دی سوبھا نال تسبیح کر، تے رات دیاں کجھ گھڑیاں وچ وی سو تسبیح کر، تے دن دے (دونواں) کنڈھیاں تے وی، تاں جے توں راضی ہو جاویں
  20,131,تے (اے نبی!) اوہناں شیواں ول اپنیاں اکھاں نہ چک جیہڑیاں دنیا دی حیاتی دی زینت لئی اساں اوہناں وچوں کئی قسم دے لوکاں نوں کھان ہنڈان نوں دتیاں نیں، تاں جے اسیں اوہناں نوں ایہناں راہیں ازمائیے، تے تیرے رب دا رزق چنگا تے سدا رہن والا اے
  20,132,تے اپنے گھر والیاں نوں نماز دا حکم دے تے (آپ وی) ایہدے تے ڈٹیا رہ اسیں تیرے کولوں رزق نئیں منگدے، سگوں اسیں ای تینوں رزق دینے آں تے چنگا انجام تقوے والیاں دا اے ­
  20,133,"تے اوہناں کہیا: اوہ ساڈے کول اپنے رب ولّوں کوئی نشانی کیوں نئیں لیائوندا؟ تے بھلا اوہناں کول پہلیاں صحیفیاں وچ کھلی دلیل نئیں اپڑی؟"
  20,134,تے جے بیشک اسیں اوہناں نوں اوس (رسول) توں پہلوں کسے عذاب نال ہلاک کردیندے ضرور اوہ کہندے، ساڈیا ربا! توں ساڈے ول کوئی رسول کیوں نہ گھلیا تاں اسیں ذلیل تے خوارہَون توں پہلوں تیریاں آیتاں پچھے لگدے
  20,135,"آ ٓکھ دیؤ: ہر اک اڈیکن والا اے، سو تسی وی اڈیکو، فیر تہانوں چھیتی پتا لگ جاوے گا پئی سدھے راہ دے سنگی کیہڑے نیں تے کیہڑا ا ے جنھے ہدایت پائی"