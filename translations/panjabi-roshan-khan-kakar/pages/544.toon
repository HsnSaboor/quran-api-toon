quran[10]{c,v,t}:
  58,12,ایمان لیائون والیو! جدوں تسی رسول نال کنّیں گل کرو فیر اپنی سرگوشی توں پہلاں صدقہ دیو ایہہ تہاڈے لئی بوہتاچنگا تے بوہتا ستھرا اے۔ فیر جے تہانوں (صدقہ) نہ جھلہے تاں بیشک اللہ معاف کرن والا، بوہت رحم والا اے
  58,13,کیہہ تسی ایہدے توں ڈر گئے او پئی اپنی سرگوشی توں پہلاںصدقے دیو؟ فیر جدوں تسی (انج) نہ کیتا تے اللہ نے تہاڈے تے مہربانی کیتی سو نماز قائم رکھو تے زکوٰۃ دیو، تے اللہ تے اوہدے رسول دی فرمانبرداری کرو، تے اللہ نوں پوری خبر اے جو تسی عمل کردے او
  58,14,بھلا تسی اوہناں (منافقاں) نوں نئیں ویکھیا جنھاں ایس قوم (یہود) نال یاری لائی جنھاں تے اللہ غصے ہویا، نہ اوہ تہاڈے وچوں نیں تے نہ اوہناں وچوں تے اوہ جھوٹھ تے قسماں کھاندے نیں، حالاں اوہ سب جان دے نیں
  58,15,اللہ نے اوہناں لئی ڈاہڈا عذاب تیار کیتا اے۔ بیشک بھیڑا اے جو کجھ ایہہ عمل کر دے رہے
  58,16,اوہناں اپنیاں قسماں نوں ڈھال بنا لیا اے، فیر اوہناں اللہ دی راہ توں ڈکیا، سو اوہناں ساریاں لئی خوار کرن والا عذاب اے
  58,17,ہر گز کُجھ کم نئیں آئون گے اوہناں دے مال تے نہ اوہناں دی اولاد اللہ دے مقابلے وچ کجھ وی اوہی لوک دوزخ دے سنگی نیں، اوہ ایہدے وچ سدا ای ریہن والے
  58,18,جیس دن اللہ اوہناں ساریاں نوں اٹھائے گا فیر اوہ اوہدے اگے وی قسماں کھان گے جینویں تہاڈے ساہمنے قسماں کھاندے نیں، تے اوہ سمجھدے نیں پئی واقعی اوہ کِسے گل (چنگی راہ) تے نیں۔ سن لؤ! بیشک اوہ اوہی جھوٹھے نیں
  58,19,اوہناں تے شیطان حاوی ہو گیا اے، فیر اوہنے اوہناں نوں اللہ دا ذکر بھلا دتا۔ اوہ لوک شیطان دا ٹولہ نیں۔ سن لؤ! بیشک شیطانی ٹولہ ای گھاٹا چکن والا اے
  58,20,بیشک جیہڑے اللہ تے اوہدے رسول نال متکّا لائوندے نیں، اوہو ای سب توں بوہتے ذلیل لوکاں وچوں نیں
  58,21,اللہ لکھ چھڈیا اے پئی ضرور میں غالب رہواں گا تے میرے رسول، بیشک اللہ بڑے زور اں والا سب تے غالب اے