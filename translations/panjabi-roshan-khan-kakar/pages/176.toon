quran[11]{c,v,t}:
  7,196,"آکھ دیؤ:) بیشک میرا مددگار اللہ ای اے جنھے ایہہ کتاب اتاری، تے اوہو ای نیک لوکاں دا مددگار بن دا اے"
  7,197,تے جنھاں نوں تُسی اللہ دے سوا پکار دے او، اوہناں وچ تہاڈی مدد کرن دی واہ نئیں تے نہ اوہ اپنی مدد کرن جوگے نیں
  7,198,تے(اے نبی!) جے تُسی اوہناں نوں ہدایت ول سدّو تے اوہ سن نہ سکن گے، تے تُسی اوہناں نوں ویکھدے او پئی بظاہر تہاڈے ول ویکھ رہے نیں، حالاں اوہ کجھ نئیں ویکھدے
  7,199,تُسی معاف کرنا اپناؤ، تے بھلائی( دے کم ) دا حکم دیؤ تے جاہلاں کولوں مونھ پھیرلوؤ
  7,200,تے جے تینوں شیطان دا کوئی وسوسہ چکے تے اللہ دی پناہ منگو، بیشک اوہ سب کجھ سنن والا، سب کجھ جانن والا اے
  7,201,بیشک جنھاں پرہیز گاری دا رستہ پھڑیا جدوں اوہناں نوں شیطان ولوں کِسے چکر دی پِنکھ پیندی اے تے یاد کر لیندے نیں فیر اچانک سوجھ بوجھ والے ہو جاندے نیں
  7,202,تے اوہناں کافراں دے بھرأ (شیطان) اوہناں نوں گمراہی وچ کِھچ کے لے جاندے نیں مڑکے ایہدے وچ کوئی کسر نئیں چھڈ دے
  7,203,"تے (اے نبی!) جدوں تُسی ایہناں کول کوئی نشانی نئیں لیائوندے تے کہندے نیں: تُسی آپ کیوں نئیں اوہ بنا لیائے؟ آکھ دیؤ: میں تے بس اوسے دی پیروی کردا آں جیہڑی میرے رب ولوں میرے ول وحی کیتی جاندی اے، ایہہ (قرآن) تہاڈے رب ولوں سمجھ دیاں گلاں نیں، تے ہدایت تے رحمت اے ایمان لیائوندے لوکاں لئی"
  7,204,تے جدوں قرآن پڑھیا جاوے فیر اوہنوں غور نال سنو تے چپ رہو تاں جے تہاڈے تے رحم کیتا جائے
  7,205,تے اپنے رب نوں اپنے دل وچ یاد کر(فاتحہ)، عاجزی نال دعا کردیاں تے ڈردیاں ہویاں بغیراُچی اوازے لفظاں نال سویرے تے شامیں۔ تے توں غافلاں وچ (شامل) نہ ہونا
  7,206,بیشک جیہڑے فرشتے تیرے رب کول نیں، اوہ اوہدی عبادت توں تکبر نئیں کردے تے، اوہ اوہدی پاکی بیان کردے نیں تے اوسے نوں اوہ سجدہ کر دے نیں