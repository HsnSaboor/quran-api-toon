quran[6]{c,v,t}:
  58,1,بلاشبہ اللہ نے اوس عورت (خولہ بنتِ ثعلبہ) دی التجا سن لئی جیہڑی اپنے سائیں اوس بن صامت) بارے تہاڈے نال جھگڑ رہی سی تے اللہ اَگے شکوہ کر دی سی،تے اللہ تہاڈے دونواں دیاں آپسی گلاّں سن رہیا سی، بیشک اللہ سب دی سنن والا، سب کجھ ویکھن والا اے
  58,2,اوہ جیہڑے تہاڈے وچوں اپنیاں رنّاں نوں ماں کہہ دیندے (ظہار کردے) نیں، اوہ اوہناں دیاں مانواں نئیں (ہو جاندیاں) نئیں اوہناں دیاں مانواں پر اوہی جنھاں اوہناں نوں جنیا تے بیشک اوہ یقیناً مندی تے کُوڑی گل کہندے نیں، تے بیشک اللہ یقیناً بوہت معاف کرن والا، بڑا بخشن ہار اے
  58,3,تے جیہڑے لوک اپنیاں رنّاں نال ظہار کرن، (ماں کہہ بیٹھن) مڑ کے اپنی آکھی گل توں پچھاں ہون، فیر اک دھون دا چھڈاؤنا اے، ایس توں پہلوں پئی اوہ دونویں اک دوجے نوں ہتھ لَون، اوہ (کفارہ اے) جیہدے نال تہانوں نصیحت کیتی جاندی اے تے اللہ اوس توں جیہڑے تسی عمل کردے او پوری طرحاں با خبر اے
  58,4,فیر جنھوں نہ جھلّہے تاں دو مہینے لگاتار روزے نیں ایس توں پہلوں پئی اوہ دونویں اک دوجے نوں ہتھ لَون، فیر جیہڑا بندہ (ایہدی) واہ نہ رکھدا ہووے فیر َسٹھاں مسکیناں نوں کھانا کھوانا اے اوہ (حکم) ایس توں پئی تسی اللہ تے اوہدے رسول تے ایمان لیائو، تے اوہ اللہ دیاں حداں نیں، تے نہ منن والیاں لئی دردناک عذاب اے
  58,5,بیشک جیہڑے اللہ تے اوہدے رسول دی مخالفت کر دے نیں، اوہ ردّے جان گے جینویں اوہ لوک ردّے گئے جیہڑے ایہناں توں پہلوں سن، تے بلاشبہ اسیں واضح آیتاں اتاریاں نیں، تے کافراں لئی خوار کرن والا عذاب اے
  58,6,جیس دن اللہ اوہناںسبھناں نوں اٹھاوے گا فیر اوہناں نوں جتلائے گا جیہڑے کرتوت اوہناں کیتے۔ اللہ نے اوہنوں سانبھ رکھیا اے تے اوہ اوہنوں بُھل گئے نیں، تے اللہ ہر شئے تے گواہ اے