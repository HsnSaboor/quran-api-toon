quran[12]{c,v,t}:
  20,114,"سو سچا بادشاہ اللہ سب توں اُچا اے، تے (اے نبی!) تسی قرآن (پڑھن) وچ کاہل نہ کرو ایس توں پہلوں پئی تہاڈے ول اوہدی وحی پوری کیتی جاوے تے آکھو: میریا سوہنیا ربّا! مینوں علم وچ ودھائیں"
  20,115,تے بلاشبہ یقیناً اساں ایہدوں پہلے آدم نوں تاکید کیتی سی فیر اوہ بھل گیا تے اسیں اوہدے وچ ارادے دی پکیائی نہ ویکھی
  20,116,"تے جدوں اساںفرشتیاں نوں آکھیا: آدم نوں سجدہ کرو تے اوہناں سجدہ کیتا سوائے ابلیس دے، اوہنے انکار کیتا"
  20,117,"فیراساں آکھیا: اے آدم! بیشک ایہہ (ابلیس) تیرا تے تیری بی بی دا ویری اے، سو اوہ تہانوں دونواں نوں جنت وچوں نہ کڈھوا دیوے پئی توں مصیبت وچ پئے جانویں"
  20,118,بیشک تیرے لئی اے پئی توں ایہدے وچ نہ بھکھا رہویں گا تے نہ ننگا ہونویں گا
  20,119,تے واقعی تینوں نہ تریہہ لگے گی اوس چ تے نہ دُھپ
  20,120,"فیر شیطان نے اوس ول وسوسہ پایا ، اوہنے کہیا: اے آدم! بھلا میں تینوں سدا حیاتی دا رُکھ تے ایسی بادشاہی نہ دسّاں جیہڑی پرانی نہ ہووے؟"
  20,121,بس فیر اوہناں دونواں اوہدے وچوں (پھل) کھادا تے اوہناں دونواں دے ستر اوہناں دونواں لئی کُھل گئے، تے اوہ دونویں اپنے اُتے جنت دے پتے چمیڑن لگ پئے، تے آدم نے اپنے رب دی نافرمانی کیتی تے اوہ بھٹک گیا
  20,122,مڑ کے اوہنوں اوہدے رب چُن لیا فیر اوہدے تے مہربانی کیتی تے (اوہنوں ) ہدایت دتی
  20,123,"فرمایا: تسی دونویں ایتھوں اکٹھے اتر جاؤ، تہاڈا بعض، بعضے دا ویری اے ، فیر جے کدی واقعی تہاڈے کول میرے ولوں ہدایت اَپڑے فیر جنھے میری ہدایت دی پیروی کیتی سو اوہ نہ گمراہ ہووے گا تے نہ مصیبت وچ پوے گا"
  20,124,تے جنھے میری یاد توں مونھ پھیریا فیر بیشک اوہدے لئی ڈنگ ٹپانی اوکھی ہووے گی، تے قیامت دیہاڑے اسیں اوہنوں انھّا کر کے اٹھانواں گے
  20,125,"اوہ کہوے گا: میریا ربا! توں مینوں انھّا کر کے کیوں اٹھالیا؟ تے بلاشبہ میں (دنیا وچ) سجاکھا سی"