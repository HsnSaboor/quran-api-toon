quran[5]{c,v,t}:
  14,6,"تے جدوں موسٰی اپنی قوم نوں آکھیا: اپنے اُتے اللہ دے احسان چیتے کرو جدوں اوہنے تہانوں فرعون دی آل توں نجات دتی، اوہ تہانوں بُرے عذاب دا دکھ دیندے سن، تے تہاڈے پتراں نوں بری طرح ذبح کردے تے تہاڈیاں عورتاں نوں زندہ رکھدے سن، تے اوہدے وچ تہاڈے رب ولّوں اک وڈی ازمائش سی"
  14,7,تے جدوں تہاڈے رب سؤں کھادی جے تسی یقیناً شُکر کرو گے میں تہانوں ضرور ہور دیواں گا تے جے تسی نا شکری کرو گے، بیشک میرا عذاب یقیناً بوہت سخت اے
  14,8,"تے موسٰی (صاف) آکھیا: جے نا شکری کرو تسی نالے اوہ لوک وی جیہڑے دھرتی وچ نیں سارے دے سارے، فیر اللہ یقیناً بوہت بے پرواہ تعریف دے لائق اے"
  14,9,"بھلا تہانوں اوہناں دی خبر نئیں اپڑی جیہڑے تہاڈے تَوں پہلوں سَن، نوح دی قوم دی تے عاد تے ثمود تے جیہڑے اوہناں تَوں پچھوں ہوئے؟ جنھاں نوں سوا اللہ دے کوئی نئیں جان دا۔ اوہناں کول اوہناں دے رسول کھُلیاں نشانیاں لیائے فیر اوہناں اپنے ہتھ اپنے مونھواں وچ پرتا لئے کہن لگے: بیشک اسیں اوہدے منکر ہوئے جو دے کے تہانوں گھلیا گیا اے تے بیشک جیس شئے ول تسی سانوں بلاندے او ضرور ایہدے وچ سانوں بے قراری والا شک اے"
  14,10,"اوہناں دے رسولاں آکھیا: بھلا (تہانوں) اوس اللہ بارے کوئی شک اے جیہڑا اسماناں تے زمین نوں پیدا کرن والا اے؟ اوہ تہانوں بلاؤندا اے پئی تہاڈے گناہ معاف کردیوے تے تہانوں اک مِتھے ویلے تیکر ڈھل دیوے۔ اوہ کہن لگے: نئیں تسی پر ساڈے ورگے بشر ای، تسی چاہندے او پئی سانوں اوہناں (خداواں) تَوں روک دیؤ جنھاں دی ساڈے پیو دادے پوجا کردے سن، سو ساڈے کول کوئی واضح حجت (معجزہ) لَے آؤ"