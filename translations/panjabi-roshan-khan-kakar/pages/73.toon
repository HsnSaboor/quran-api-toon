quran[7]{c,v,t}:
  3,174,فیر اوہ اللہ دی طرفوں احسان تے فضل نال پلٹے، اوہناں نوں کوئی بریائی نئیں پہنچی۔ تے اوہناں اللہ دی رضا دی پیروی کیتی تے اللہ بوہت وڈے فضل والا اے
  3,175,بس اوہ تہاڈا شیطان ای اے جیہڑا اپنے سنگیاں کولوں ڈرائوندا اے، سو تسی اوہناں کولوں نہ ڈرو تے میتھوں ای ڈرو جے تسی مومن او
  3,176,تے (اے نبی!) اوہ تہانوں دکھی نہ کرن جیہڑے کُفر وچ لپکدے نیں۔ بیشک اوہ اللہ دا ہرگز کجھ نئیں وگاڑ دے اللہ چاہندا اے پئی اوہناں لئی آخرت وچ کوئی حصہ نہ رکھے تے اوہناں لئی بوہت وڈا عذاب اے
  3,177,بیشک جنھاں ایمان دے بدلے کُفر مُل لے لیا، اوہ اللہ دا ہرگز کجھ نئیں وگاڑن گے تے اوہناں واسطے دردناک عذاب اے
  3,178,تے جنھاں کُفر کیتا اوہ ہرگز ایہہ گمان نہ کرن اسیں واقعی اوہناں نوں جیہڑی ڈھل دیندے آں اوہ اوہناں دیاں جاناں لئی بھلی اے اسیں تے اوہناں نوں صرف ایس لئی ڈِھل دیندے آں پئی اوہ گناہ وچ ہور ودھن تے اوہناں لئی خواری والا عذاب اے
  3,179,اللہ دی شان نئیں مومناں نوں ایس حالے چھڈ دیوے جیہدے وچ تسی او، ایتھوں تیکر اوہ ناپاک نوں پاک چوں الگ کر دیوے۔ تے اللہ ایسا نئیں (پئی) اوہ تہانوں غیب بارے دس دیوے تے پر اللہ اپنے رسولاں وچوں جنھوں چاہندا اے چُن لیندا اے سو تسی ایمان لیائو اللہ اُتے، تے اوہدے رسولاں اُتے، تے جے تسی ایمان لیائو گے نالے تقویٰ رکھو گے تاں تہاڈے لئی بوہت وڈا اجر اے
  3,180,تے جنھاں نوں اللہ نے اپنے فضل چوں بوہت کُجھ دتا اے تے اوہ اوہدے وچ بخل کردے نیں کدی گمان نہ کرن اوہ (بخل) اوہناں لئی چنگااے سگوں اوہ اوہناں لئی خرابی اے چھیتی جیس مال وچ اوہناں بخل کیتا، قیامت دیہاڑے ایہدے ای اوہناں نوں طوق پوائے جان گے تے اسماناں تے زمین دی میراث اللہ لئی اے تے اللہ جو وی تسی کردے او بڑا خبردار اے