quran[8]{c,v,t}:
  35,4,تے جے ایہہ لوک تینوں جھٹلاندے نیں فیر بلاشبہ تیرے توں پہلوں (وی) کئی رسول جھٹلائے گئے، تے سبھے کم اللہ ول ای پرتائے جاندے نیں
  35,5,اوئے لوکو !بیشک اللہ دا وعدہ سچا اے، فیر کدھرے تہانوں دنیا دی حیاتی دھوکھے وچ نہ پاوے، تے کدھرے تہانوں وڈا دھوکھے باز (شیطان) اللہ بارے دھوکھا نہ دیوے
  35,6,بیشک شیطان تہاڈا ویری اے، سو تسی اوہنوں اپنا ویری ای جانو، اوہ تے اپنے ٹولے نوں بس ایس لئی بلائوندا اے پئی اوہ بھڑکدی اگ دے سنگیاں وچوّں ہوجان
  35,7,جنھاں کفر کیتا اوہناں لئی ڈاہڈا عذاب اے تے جیہڑے ایمان لیائے تے اوہناں نیک عمل کیتے اوہناں لئی بڑی بخشش تے بوہت وڈا اجر اے
  35,8,بھلا فیر اوہ جیہدے لئی اوہدا بھیڑا کم سجا دتّا گیا، فیر اوس اوہنوں چنگا سمجھیا (ہدایت والے وانگر اے؟) سو بیشک اللہ جنھوں چاہوے گمراہ کردا اے تے جنھوں چاہوے ہدایت دیندا اے، سو تیری جان اوہناں تے افسوس کردیاں جاندی نہ رہوے ، بیشک اللہ خوب جان دا اے جو اوہ کر دے نیں
  35,9,تے اللہ ای اے جیہڑا ہوواں گھلدا اے، فیر اوہ بدل چکدیاں نیں فیر اسیں اوہنوں ہِک کے مردہ دیس ول لے جانے آں، فیر اسیں اوہدے راہیں دھرتی نوں اوہدے مرن توں پِچھے جیوندا کردے آں، اُنجے ای (انساناں دا) جی اٹھنا اے
  35,10,جیہڑا بندہ عزت چائوہندا اے، سو عزت تے ساری دی ساری اللہ لئی اے، اوہدے ول ای ہر پاکیزہ کلام چڑھدا اے تے نیک عمل اوہنوں اُتاں چکدا اے، تے جیہڑے لوک مندیاں چالاں چلدے نیں اوہناں لئی ڈاہڈا عذاب اے، تے اوہناں دی چال اوہی برباد ہووے گی
  35,11,تے اللہ نے ای تہانوں مٹی وچوں بنایا مڑ کے نطفے وچوں، مڑ کے اوہنے تہانوں جوٹے بنایا (سلسلہ چلایا) تے کوئی وی مادی نہ حاملہ ہوندی تے نہ بچہ جمدی اے پر اوہنوں اوہدے علم ایں تے نہ کسے عمر پائون والے دی عمر ودھائی جاندی اے تے نہ اوہدی عمر گھٹ کیتی جاندی اے پر اک کتاب وچ (درج) اے، بیشک اوہ اللہ لئی بوہت سوکھا اے