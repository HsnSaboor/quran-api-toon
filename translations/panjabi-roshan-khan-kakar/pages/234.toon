quran[9]{c,v,t}:
  11,109,سو تُسی اوہناں بارے شبے وچ نہ ہوئو جنھاں نوں ایہہ (کافر) پوجدے نیں، اوہ نئیں پوجدے پر جینویں ایس تَوں پہلوں ایہناں دے پیئو دادے پوجدے سن، تے بیشک اسیں اوہناں نوں اوہناں دا حِصہ یقینا کسے کمی بِناپورا پورا لوٹاواں گے
  11,110,تے بلاشبہ یقیناً اسیں موسٰی نوں کتاب دِتی فیر اوہدے وچ اختلاف کیتا گیا تے جے اک گل تیرے رب وَلّوں پہلے طے نہ ہو چکی ہوندی اوہناں وچکار لازمی فیصلہ نبیڑ دتّا جاندا تے بیشک اوہ ایہدے بارے لازمی بیقراری والے شبے وچ نیں
  11,111,تے بیشک تیرا رب لازمی اوہناں سنبھاں نوں اوہناں دے عملاں دی پوری پوری جزا دیوے گا۔ بیشک اوہ جو عمل کردے نیں، پورا خبردار اے
  11,112,سو (اے نبی!) تُسی خوب پکّے رہؤ جیس طرحاں تہانوں حکم دتّا گیا اے تے اوہ لوک وی جنھاں تہاڈے نال توبہ کیتی (ایمان لیائے) تے تُسی حد نہ ٹپو، بیشک اوہ تُسی جہیڑے عمل کردے او خوب ویکھن والا اے
  11,113,تے اوہناں ول نہ جھُکنا جنھاں ظلم کیتا فیر تہانوں اگ اپڑے گی، تے تہاڈے لئی اللہ باہجھ کوئی حمائتی نہ ہوون گے،مڑ کے تہاڈی مدد نئیں کیتی جاوے گی
  11,114,تے نماز قائم رکھ دِن دے دونواں کناریاں تے کُجھ رات دیاں گھڑیاں وچ وی، بیشک نیکیاں برائیاں نوں ختم کر دیندیاں نیں۔ ایہہ نصیحت لین والیاں لئی یاد دہانی اے
  11,115,تے حوصلہ رکھو،تاں بیشک اللہ نیکی کرن والیاں دا اجر ضائع نئیں کردا
  11,116,فیر اوہناں اُمتّاں وچوں، جیہڑیاں تہاڈے تَوں پہلوں لنگھ گئیاں، ایہو جہے (دانشمند) کیوں نہ (باقی) رہے جیہڑے زمین وچ خرابی تَوں ڈک دے پراوہناں وچوں تھوڑے جنھاں نوں اسیں نجات دتّی تے جنھاں ظُلم کیتا اوہ اوہناں چیزاں پِچھے لگ گئے جنھاں وچ عیش آرام دتا گیا سی ، تے اوہ مجرم سن
  11,117,تے تیرے رب دی شان نئیں پئی اوہ وستیاں نوں ظُلم نال تباہ کردیوے تے پئی (جد) اوہناں دے وسندے اصلاح کار ہَون