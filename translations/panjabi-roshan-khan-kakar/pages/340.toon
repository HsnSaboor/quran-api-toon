quran[8]{c,v,t}:
  22,65,بھلا تسی نئیں ویکھا واقعی اللہ نے تہاڈے وس کر دتا جو کُجھ زمین وچ اے، تے بیڑیاں وی جیہڑیاں اوہدے حکم نال سمندر وچ چلدیاں نیں، تے اوہنے اسمان نوں تھمّیا ہویا اے پئی اوہدے اِذن بغیر اوہ زمین تے (نہ) ڈگ پوے، بیشک اللہ لوکاں تے یقیناً بوہت شفقت کرن والا بوہت رحم والا اے
  22,66,تے اوہو ای اے جنھے تہانوں جوایا مڑ کے اوہ تہانوں مارے گا، مڑ کے اوہو ای تہانوں جوائے گا، بیشک انسان یقیناً بڑا ناشکرا اے
  22,67,ہر امت لئی اسیں عبادت دا اِک طریقہ مِتھیا اے، اوہ اوہدے مطابق عبادت کردے نیں۔ سو اوہ ایس کم (قربانی) وچ تہاڈے نال ہر گز اوکھے نہ ہون ، تے تسی اپنے رب ول بلاؤ، بیشک تسی سدھے راہ تے او
  22,68,"تے جے اوہ تہاڈے نال جھگڑن فیر تسی آکھ دیؤ: تسی جیہڑے عمل کردے او اللہ اوہناں نوں خوب جان دا اے"
  22,69,اوہ اللہ قیامت دیہاڑے تہاڈے وچکار ایہناں گلاں دا فیصلہ کرے گا جنھاں وچ تسی اختلاف کردے سو
  22,70,بھلا تینوں نئیں پتا واقعی اللہ ای جان دا اے جو کُجھ اسماں تے زمین وچ اے، بیشک اوہ اک کتاب وچ (درج) اے، بیشک اوہ اللہ لئی بوہت سوکھا اے
  22,71,تے اوہ (مشرک) اللہ نوں چھڈ کے اوس دی عبادت کردے نیں جیہدی اوہنے کوئی حجت نئیں اتاری تے جیہدا ا وہناں نوں کجھ علم نئیں، تے ظالماں دا کوئی مددگار نئیں
  22,72,"تے جدوں اوہناں تے ساڈیاں واضح آیتاں تلاوت کیتیاں جاندیاں نیں، تسی اوہناں کافراں دے مونہواں تے واضح انکار پچھان لو گے، لگدا اے پئی اوہ اوہناں تے کُد پین گے جیہڑے اوہناں تے ساڈیاں آیتاں پڑھدے نیں، آکھ دیؤ: بھلا فیر میں تہانوں ایس توں خرابی دی خبر دیواں؟ (اوہ) اگ اے، اوہدا اللہ نے وعدہ کیتا ہویا اے اوہناں نال جنھاں کفر کیتا، تے کیا بھیڑا ٹکاناں اے"