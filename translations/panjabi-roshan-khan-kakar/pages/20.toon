quran[8]{c,v,t}:
  2,127,تے (چیتے کرو) جدوں ابراہیم (اللہ دے) گھر دیاں نئیاں اُسار رہیا سی تے اسماعیل وی۔ ساڈیا ربّا! ساڈے کولوں (ایہہ نیکی) قبول کر لَے بیشک توں ای سب کجھ سنن والا جانن والا ایں
  2,128,"ساڈیا ربّا: تے سانوں دونواں نوںاپنا فرمابرداربنا تے ساڈی اولاد وچوں اک اُمت نوں وی اپنے لئی فرمانبردار بنا تے سانوں ساڈی عبادت دے ول سکھا تے ساڈے تے مہربانی فرما بیشک توں ای مڑ مڑ توبہ قبول کرن والا بوہت رحم والا ایں"
  2,129,ساڈیا ربّا! تے اوہناں وچ اوہناں وچوں ای کوئی رسول گھل اوہ اوہناں اتے تیریاں آئیتاں پڑھے تے اوہناں نوں کتاب تے حکمت سِکھاوے تے اوہناں نوں پاک کرے بیشک توںای سب تے غالب وڈی حکمت والا ایں
  2,130,تے کیہڑا اے جیہڑا ابراہیم دے دین توں مُکھ موڑ سکدا اے سوائے اوہدے جنھے اپنے آپ نوں احمق بنا لیا۔ تے بلاشبہ اسیں اوہنوں دنیا وچ چُن لیا تے بیشک اوہ آخرت وچ یقیناً نیکاں وچوں ای ہو وے گا
  2,131,"جدوں اوہنوں اوہدے رب آکھیا: فرمانبردار ہوجا! اوہنے آکھیا: میں جہاناں دے پالنہار دا فرمانبردار بن گیا"
  2,132,تے ابراہیم نے اپنے پُتراں نوں ایہو وصیت کیتی تے یعقوب وی، میرے پُترو! بیشک اللہ نے تہاڈے لئی (ایہہ) دین چن لیا اے فیر تسی نہ مرنا (پر ایس) حالیں پئی تسی اسلام دے منن والے او
  2,133,کیہ تسی اوتھے موجود سو؟ جدوں یعقوب ساہمنے موت آئی جدوں اوہنے اپنے پُتراں نوں آکھیا میرے پچھوں تسی کِنّوں پوجو گے؟ اوہناں آکھیا اسیں تیرے معبود تے تیرے پیئو دادے ابراہیم تے اسماعیل تے اسحاق دے معبود نوں پوجاں گے۔ جیہڑا کلا معبود اے۔ تے اسیں اوہدے ای فرمانبردار آں
  2,134,اوہ اِک اُمت سی وَتّ لنگ گئی اوہدے لئی اے، جیہڑا اوس کمایا تے تہاڈے لئی اے جیہڑا تسی کمایا۔ تے جیہڑے اوہ کم کردے سن، تہاڈے کولوں اوہناں بارے نئیں پچھیا جاوے گا