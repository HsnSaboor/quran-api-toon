quran[26]{c,v,t}:
  53,1,قسم اے تارے دی جدوں اوہ ڈگے
  53,2,تہاڈا ساتھی نہ بھلیا اے تے نہ پٹھے راہ پیا اے
  53,3,تے نہ اوہ (اپنی) خواہش نال بولدا اے
  53,4,اوہ نئیں پر وحی اے جیہڑی الہام کیتی جاندی اے
  53,5,اوہنوں سخت طاقتاں والے سکھایا
  53,6,بڑے ذہین (جبرائیل) نے، فیر اوہ اچا ہویا
  53,7,تے اوہ اسمان دے اُچّے کنڈے تے سی
  53,8,مڑ کے اوہ نیڑے ہویا، فیر اتر آیا
  53,9,فیر ہو گیا دو کماناں دی وِتھ تے سگوں بوہتا نیڑے
  53,10,فیر اوہنے اوس (اللہ) دے بندے ول وحی کیتی جو وی وحی کیتی
  53,11,اوس دل نے دھوکا نئیں کھادا جو اوہنے ویکھیا
  53,12,بھلا فیر تُسی اوہدے (نبی) نال اوس توں جھگڑ دے او جو اوہ ویکھدا اے
  53,13,تے بلاشبہ یقیناً اوہنے اوہنوں اک ہور واری اتر دے وی ویکھیا
  53,14,سدرۃ المنتہیٰ کول
  53,15,اوہدے کول ای جنتُ الماوٰی اے
  53,16,جدوں ڈھکدا رہیا سی بیری نوں جو ڈھک رہیا سی
  53,17,نظر نہ ایدھر اودھر ہوئی تے نہ بے قابو ہوئی
  53,18,بلاشبہ یقیناً اوس اپنے رب دیاں کئی وڈیاں وڈیاں نشانیاں ویکھیاں
  53,19,بھلا فیر تسی لات تے عُزٰی نوں ویکھیا؟
  53,20,تے جیہڑی (دیوی) منات اوپری تیجے تھاں
  53,21,بھلا تہاڈے لئی نر نیں تے اوہدے لئی مادیاں؟
  53,22,اوہ (تے) تد بڑی کانی ونڈ اے
  53,23,اوہ نئیں پر ناں، جیہڑے تُسی تے تہاڈے وڈکڑیاں نے رکھ لئے نیں۔ اللہ نے اوہناں دی کوئی دلیل نئیں گھلی ایہہ لوک گمان تے نفساں دی خواہش سوا کسے شے دے پچھے نئیں لگے ہوئے۔ حالاں بلاشبہ ہدایت اوہناں کول ایہناں دے رب ولوں آ چکی اے
  53,24,کیہہ انسان لئی ہوندا اے جو اوہ تمنا کرے؟
  53,25,سو اللہ دا ا ی اے پچھلا تے پہلا(جہان)
  53,26,تے اسماناں وچ کِنّے ای فرشتے نیں جنھاں دی سفارش کُجھ وی کم نئیں آوے گی پر ایہدوں پِچھے پئی اللہ اجازت دیوے جیہدے لئی چاہوے تے (جنھوں)پسند کرے