quran[11]{c,v,t}:
  31,1,الم
  31,2,اوہ حکمت والی کتاب دیاں آیتاں نیں
  31,3,نیکی کرن والیاں لئی ہدایت تے رحمت نیں
  31,4,اوہ لوک جیہڑے نماز قائم رکھدے نیں تے زکوٰۃ دیندے نیں، تے سب آخرت تے وی اوہی پورا یقین رکھدے نیں
  31,5,اوہ اپنے رب ولّوں ہدایت تے نیں، تے اوہی فلاح (مراد) پاؤن والے نیں
  31,6,تے لوکاں وچوں کوئی اوہ اے جیہڑا شُغلیہ حکیتاں مُل لیندا اے تاں جے علموں بغیر اللہ دی راہ (دین) توں گمراہ کردے تے اوہدا مزاخ اڑائے، اوہو ای نیں جنھاں لئی ذلیل کرن والا عذاب اے
  31,7,تے جدوں اوس بندے تے ساڈیاں آیتاں تلاوت کیتیاں جاندیاں نیں اوہ آکڑدا ہو یا مونھ موڑ لیند ا اے جینویں اوہنے اوہ سنی ای نئیں جینویں اوہدے دونواں کناں وچ جھپّے ہوون، سو تسی اوہنوں ڈاہڈے عذاب دی خوش خبری سنادیو
  31,8,بیشک جیہڑے لوک ایمان لیائے تے اوہناں نیک عمل کیتے، اوہناں لئی نعمت دے باغ نیں
  31,9,اوہ اوہناں وچ ہمیش ای رہن گے، (ایہہ) اللہ دا سچا وعدہ اے، تے اوہ سب تے غالب بڑی حکمت والا اے
  31,10,اوہنے اسمان پیدا کیتے تھماں توں بغیر، تسی اوہناں نوں ویکھدے او، تے اوہنے زمین وچ پہاڑ گڈ دِتّے، (پئی) اوہ نال تہانوں ہلاوے ناں، تے اوہنے ایہدے وچ ہر طرحاں دے جانور کھلارے، تے اسیں اسمان توں پانی اتاریا، فیر اسیں ایس (زمین) وچ ہر (طرحاں دا) ودھیا جوڑا اگایا
  31,11,ایہہ وے اللہ دی پیدائش فیر مینوں اوہ وکھائو جیہڑا اوہدے ماسوا ہورناں پیدا کیتا ہووے سگوں ظالم کھلی گمراہی وچ نیں