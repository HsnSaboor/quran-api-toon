quran[12]{c,v,t}:
  16,15,تے اوہنے زمین وچ پہاڑ پکے گڈ دتے پئی اوہ (زمین) نال تہاڈے نہ ہلے، تے ندیاں تے رستے بنائے، تاں جے راہ سدھے اَپڑ جاؤ
  16,16,تے علامتاں (بنائیاں)تے ستاریاں (قطبی تارا، وہنگی) نال وی لوک راہ پھڑ دے نیں
  16,17,بھلا فیر جیہڑا پیدا کردا اے اوہ اوہدے وانگر اے جیہڑا (کجھ وی) پیدا نئیں کردا بھلا فیر تسی نصیحت نئیں پھڑدے
  16,18,تے جے تسی اللہ دیاں نعمتاں گنن لگو تے اوہناں نوں نہ گن سکو گے۔ بیشک اللہ یقیناً بخشن والا، بوہت رحم والا اے
  16,19,تے اللہ جان دا اے جو تسی لکائوندے تے جو تسی ظاہر کردے او
  16,20,تے اللہ توں وکھ جنھاں نوں اوہ فریاد کردے نیں اوہ کوئی شئے پیدا نئیں کرسکدے، حالاں اوہ خود )پیدا کیتے گئے نیں
  16,21,اوہ) مُردے نیں، بے جان، تے نہ اوہناں نوں شعور اے اوہ کدوں ٹھالے جان گے
  16,22,تہاڈا معبود اکّو ای معبود اے، فیر جیہڑے آخرت تے ایمان نئیں رکھدے، اوہناں دے دِل منکر نیں، تے اوہ سب ڈاہڈے متکبّر ہوئے نیں
  16,23,بخدا واقعی اللہ جان دا اے جو اوہ لکائوندے نیں تے جو ظاہر کردے نیں، بیشک اوہ مغروراں نوں ذرا وی پسند نئیں کردا
  16,24,"تے جدوں اوہناں نوں آکھیا جاندا اے پئی کیہہ اے جو تہاڈے رب اتاریا اوہ کہندے نیں: اگلے لوکاں دے بے سند قِصے"
  16,25,تاں پئی قیامت دیہاڑے اوہ اپنے پورے بھار چُکن تے کُجھ اوہناں دے بھار وی جنھاں نوں اوہ بغیر علم دے گمراہ کردے نیں، سن لؤ !مندا اے جیہڑا بھار اوہ چکدے نیں
  16,26,بلاشبہ اوہ مکاریاں کر چکے نیں جیہڑے ایہناں توں پہلوں سن، فیر اللہ اوہناں (دے مکر) دی عمارت نوں نیئاں توں آن لیا، فیر اوہناں تے اوہناں دے اُپروں چھت آن ڈگی تے اوہناں تے عذاب آیا جتھوں اوہ سوچ وی نئیں سن سکدے