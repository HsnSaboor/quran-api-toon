quran[5]{c,v,t}:
  5,109,جِدن اللہ رسولاں نوں اکٹھیاں کرے گا، فیر فرمائے گا تہانوں کیہہ جواب ملیا سی، اوہ کہن گے، سانوں کجھ معلوم نئیں، بیشک توں ای غیباں دا خوب جانن والا ایں
  5,110,"جدوں اللہ فرمائے گا: اے عیسیٰ ابن مریم ! توُں اپنے اُپر تے اپنی ماں اُپر میرے احسان چیتے کر، جدوں میں روح القدس (جبریل) نوں تیری بانہہ بنایا، توں پالنے وچ تے ادھکڑ عمرے لوکاں نال کلام کردا سی، تے جدوں میں تینوں کتاب تے حکمت تے تورات تے انجیل سکھائی، تے جدوں توں میرے حکم نال گِلی مٹی توں پنچھی ورگا پتلا بنائوندا سی، فیر توں اوہدے وچ پھوک ماردا سی تے اوہ میرے حکم نال پکھیرو بن جاندا سی، تے توں جماندرو انّھے تے کوڑھے نوں میرے حکم نال ٹھیک کردیندا سی، تے جدوں توں مُردیاں نوں میرے حکم نال (جیوندا) کڈھدا سی تے جدوں میں تیرے توں بنی اسرائیل نوں روکی رکھیا جدوں توں اوہناں کول کھلیاں نشانیاں نال آیا سی۔ فیر اوہناں وچوں جنھاں کفر کیتا، آکھیا ایہہ تے کھلے جادو دے سوا کُجھ نئیں"
  5,111,"تے جدوں میں حواریاں نوں الہام کیتا پئی تسی میرے اُپر تے میرے رسول اُپر ایمان لیائو، اوہناں کہیا: اسیں ایمان لے آئے آں، تے توں گواہ رہ پئی واقعی اسیں فرمانبردار آں"
  5,112,"(تے) جدوں حواریاں آکھیا: اے عیسیٰ ابن مریم! بھلا تیرا رب واہ رکھدا اے پئی ساڈے لئی اسمان توں اک دسترخوان اتارے؟ اوہنے آکھیا: تسی اللہ کولوں ڈرو جے تسی مومن او"
  5,113,"اوہ کہن لگے: اسیں چاہندے آں پئی اسیں اوہدے وچوں کھائیے تے ساڈے دلاں نوں تسلی ہو جاوے، تے اسیں جان لئیے پئی توں واقعی سانوں سچ آکھیا اے۔ تے اسیں ایہدے تے گواہواں وچوں ہو جائیے"