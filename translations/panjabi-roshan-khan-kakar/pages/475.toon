quran[11]{c,v,t}:
  40,67,اوہو ای اے جنھے تہانوں مٹی چوں پیدا کیتا، مڑ کے نطفے چوں، مڑکے لہو دی بوٹی چوں، مڑ کے اوہ تہانوں بال دی شکل وچ کڈھدا اے، مڑکے تاں پئی تسی اپنی جوانی نوں اپڑو ، مڑ کے پئی تسی بڈھڑے ہو جاؤ، تے تہاڈے وچوں کوئی اوہ وے جیہڑا پہلوں ای چکیا جاندا اے، تے تاں پئی تسی اک مِتھے ہوئے ویلے نوں اپڑو، تے تاں جے تسی سمجھو
  40,68,"اوہو ای اے جیہڑا حیاتی تے موت دیندا اے، فیر جدوں اوہ کسے کم دا فیصلہ کر لیندا اے فیر اوہنوں بس آ کھدا اے: ’ہوجا‘، تاں اوہ ہو جاندا اے"
  40,69,بھلا تسی اوہناں نوں نئیں ویکھیا جیہڑے اللہ دیاں آیتاں بارے جھگڑ دے نیں؟ اوہ کدھر پھیرے جاندے نیں؟
  40,70,اوہ لوک جنھاں کتاب (قرآن) دا تے اوہنوں جو اسیں اپنے رسولاں نوں (وحی) دے گھلّیا انکار کیتا فیر اوہ اگوں جان لَین گے
  40,71,جدوں اوہناں دیاں دھوناں وچ طوق ہوَن گے تے (پیریں) سنگل اوہ گھسیٹے جان گے
  40,72,سڑدے بلدے پانی وچ، مڑکے اوہ اگ وچ سٹ دتّے جان گے
  40,73,"مڑکے اوہناں نوں آکھیا جاوے گا: اوہ کتھے نیں جنھاں نوں تسی شریک بنائوندے سو"
  40,74,"اللہ دے سوا؟ اوہ کہن گے: اوہ ساڈے کولوں کھُس گئے نیں، سگوں اسیں تے ایس توں پہلوں کسے شے نوں نئیں سی پکار دے۔ اللہ اوسے طرحاں کافراں نوں گمراہ کردا اے"
  40,75,"آکھیا جاوے گا:) تہاڈی اوہ (سزا) ایس پاروں پئی تسی زمین وچ ناحق اتراندے سو، تے ایس پاروں پئی تسی آ کڑدے ہوندے سی"
  40,76,ہن) دوزخ دے بوہویاں وچ وڑ جائو، تسی اوہدے وچ سدا رہؤ گے، سو تکبّر کرن والیاں دا بھیڑا ٹکاناں اے
  40,77,سو (اے نبی!) تسی صبر کرو۔ بیشک اللہ دا وعدہ حق اے فیر جے اسیں (چاہیئے) تہانوں اوس (عذاب) وچوں کجھ وکھا دیئے جیہدا اسی اوہناں نال وعدہ کر دے آں، یا اسیں تیرے ساہ پورے کر دئیے فیر اوہ ساڈے ول ای پرتائے جان گے