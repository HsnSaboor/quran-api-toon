quran[7]{c,v,t}:
  28,29,"فیر جدوں موسیٰ اوہ مدت پوری کر چکیا تے اپنے ٹبرّ نوں لَے کے ٹریا اوہنے طُور پہاڑ ولّےاِک اَگ ویکھی، اوہنے اپنے ٹبّر نوں آکھیا: تسی (ایتھے ای) ٹھہرو بیشک میں اگ ویکھی اے، شاید میں اوتھوں تہاڈے لئی کوئی خبر یا اگ دا کوئی انگیارا ای لے کے آواں تاں جے تسی سیکو"
  28,30,فیر جدوں اوہ اوہدے کول اپڑیا تے اوہنوں وادی دے سجّے کنڈے ولوں اک مبارک قِطعے وچ اک رکھ چوں آواز آئی ایہہ پئی اے موسیٰ! یقیناً میں ای اللہ آں، سب جہاناں دا رب
  28,31,"نالے ایہہ پئی اپنا عاصا سٹ دے، فیر جدوں اوس (موسیٰ) اوہنوں ویکھیا ہِل رہیا اے جینویں واقعی سپ اے تے اوہ کنڈ پرتا کے نسیّا تے اوہ پچھے نہ مڑیا، (فرمایا:) اے موسیٰ! تُوں اگے ہو، تے نہ ڈر، بیشک توں امن والیاں چوں ایں"
  28,32,اپنا ہتھ اپنے گلمے وچ پاء، اوہ بے عیب چٹا (لشکدا) ہویا نکلے گا، تے خوف توں (بچن لئی) اپنی بانہہ اپنے ول ملا لے، سو تیرے رب ولوں ایہہ دونویں دلیلاں فرعون تے اوہدے سردارں واسطے ہین، بیشک اوہ نافرمان لوک سن
  28,33,"عرض کیتی : میریا ربّا! بیشک میں اوہناں وچوں اک بندے نوں مار دتا سی، سو میں ڈردا آں ایہہ پئی اوہ مینوں قتل کردین گے"
  28,34,تے میرا بھراء ہارون اوہ زبانوں میرے نالوں بوہتا صاف اے، سو توں اوہنوں میرا امدادی بنا کے گھل دے پئی اوہ میری تصدیق کرے، بیشک میں ڈردا آں ایہہ پئی اوہ مینوں جھٹلائون گے
  28,35,"فرمایا: اسیں چھیتی تیرے بھراء راہیں تیری بانہہ نوں طاقت دیواں گے تے تہاڈے دونواں لئی غلبہ رکھاں گے، فیر اوہ تہاڈے دونواں تیکر نئیں اپڑ سکن گے، ساڈیاں نشانیاں نال (جائو) تسی دونویں تے جنھاں تہاڈی دونواں دی پیروی کیتی، غالب رہوو گے"