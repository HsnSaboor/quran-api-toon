quran[7]{c,v,t}:
  2,170,"تے جدوں اوہناں نوں آکھیا جاندا اے پئی تسی اوہدے پچھے لگو جیہڑا اللہ نے اتاریا اے۔ کہندے نیں: (نئیں) بلکاں اسیں تے اوہدی پیروی کراں گے جس اُتے اساں اپنے پیؤ دادے ڈٹھے نیں کیہہ تے بھاویں اوہناں دے پیؤ دادے کجھ وی نہ سمجھدے ہون تے نہ ای اوہ ہدایت تے رہے ہون"
  2,171,تے جنہاں کفر کیتا اوہناں دی مثال اوس (چھیڑو) ورگی اے جیہڑا اوس اجڑ نوں واج دیندا جیہڑا پکار تے کُوکر دے سوا کجھ نئیں سُندا۔ (اوہ) ڈورے، گونگے، انّہے نیں۔ سو اوہ سمجھدے نئیں
  2,172,ایمان لیاؤن والیو! (اوہناں) پاک شیواں وچوں کھاؤ جیہڑیاں اساں تہانوں دتیاں نیں تے اللہ دا شکر ادا کرو جے تسی خاص اوہدی عبادت کردے او
  2,173,اوہنے تہاڈے تے حرام کیتے بس مردار، تے لہو، تے سؤر دا گوشت تے اوہ چیز جیہدے اُتے غیر اللہ دی تشہیر کیتی جاوے۔ فیر جیہڑا بندہ لاچار ہوجاوے، نہ باغی ہووے تے نہ حد ٹپن والا ہووے فیر اوہدا کوئی گناہ نئیں۔ بیشک اللہ بوہت بخشن والا بڑا رحم والا اے
  2,174,بیشک جیہڑے چھپاوندے نیں جو اللہ نے کتاب وچوں اتاریا تے اوہدے بدلے تھوڑا مُل وٹ لیندے نیں اوہ اپنے ڈھڈاں وچ کجھ نئیں پھکدے سوائے اگ دے۔ تے قیامت دیہاڑے اللہ اوہناں نال بولے گا نئیں تے نہ ای اوہناں نوں پاک کرے گا تے اوہناں واسطے دردناک عذاب اے
  2,175,اوہی لوک نیں جنھاں ہدایت دے بدلے گمراہی تے بخشش دے بدلے عذاب مُل لے لیا سو اوہ کِناں جگرا کرن گے اگ اُتے؟
  2,176,اوہ ایس کارن واقعی اللہ نے حق نال کتاب اتاری تے بیشک جنھاں اس کتاب وچ جھگڑا پایا اوہ ضرور دور دے پاڑیاں وچ نیں