quran[6]{c,v,t}:
  5,65,تے جے واقعی کتاب والے ایمان لے آئوندے تے ڈر دے تے لازمی اسیں اوہناں کولوں اوہناں دیاں بریایاں لاہ دیندے تے اوہناں نوں ضرور نعمت والے باغاں وچ داخل کردے
  5,66,تے جے واقعی اوہ تورات تے انجیل تے جو اوہناں دے رب ولوں نازل ہویا اوہنوں قائم رکھدے تے ضرور اپنے اپروں تے اپنے پیراں دے تھلیوں (بوہت رزق) کھاندے، اوہناں وچوں اک ٹولہ وچکار لی راہ والا اے، تے اوہناں وچوں اکثر جو کُجھ کررہے نیں اوہ بھیڑا اے
  5,67,اے رسول! تیرے رب ولوں تیرے تے جو اُتریا اے اوہ اپڑا دیؤ۔ تے جے تسی (انج) نہ کیتا فیر تسی اوہدا کوئی پیغام نہ اپڑایا، تے اللہ تینوں لوکاں (دے شر) کولوں بچاوے گا، بیشک اللہ کافرقوم نوں ہدایت نئیں دیندا
  5,68,"(اے نبی!) آکھ دیؤ: کتاب والیو! تسی ہر گز کِسے شئے تے نئیں اوہ جدوں تیکر تسی تورات تے انجیل تے جو تہاڈے ول تہاڈے رب دی طرفوں اتاریاگیا اوہنوں قائم نہ کرو۔تے جیہڑا تیرے رب ولوں تیرے تے اتاریا گیااے ، اوہناں وچوںبوہتیاں نوں سرکشی تے کفر وچ وادھا ضرور کرے گا سو تسی کافر لوکاں تےافسوس نہ کرو"
  5,69,بیشک جیہڑے (وی) ایمان لیائے تے کیہڑے یہودی ہون تے صابی(ستارہ پرست) تے (بھاویں) نصرانی، جو وی اللہ تے روز آخر اُتے پکا ایمان لیائے تے صالح عمل کرے فیراوہناں نوں کوئی خوف نئیں ہووے گا تے نہ اوہ غمگین ہون گے
  5,70,بلاشبہ یقینا اساں بنی اسرائیل کولوں پکا عہد لیا سی تے اساں اوہناں ول کئی رسول گھلے جدوں کدی اوہناں کول کوئی رسول ایہو جیہی شئے لے کے آیا جیہڑی اوہناں دے من پسند نئیں سی، اک ٹولے نوں اوہناں جھٹلایا تے اک ٹولے نوں اوہ قتل کر دیندے