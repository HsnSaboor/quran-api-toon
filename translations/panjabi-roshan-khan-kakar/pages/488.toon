quran[7]{c,v,t}:
  42,45,"تے تسی اوہناں نوں ویکھو گے اوس (دوزخ) اَگے لیائے جان گے خواری نال جھکے ہوئے اوہ کانی اکھے ویکھدے ہون گے تے جیہڑے ایمان لیائے سن اوہ آکھن گے: (اصل) گھاٹے والے تے اوہو ای نیں، جنھاں قیامت دیہاڑے اپنے آپ نوں تے اپنے گھر والیاں نوں گھاٹے وچ پایا، خبردار! بیشک ظالم ای ہمیش دے عذاب وچ ہون گے"
  42,46,تے اوہناں لئی اللہ دے علاوہ کوئی ایسے حمیتی نئیں ہون گے جیہڑے اوہناں دی امداد کرسکن، تے جنھوں اللہ گمراہ کردیوے فیر اوہدے لئی کوئی راہ نئیں
  42,47,تسی اپنے رب دا فرمان قبول کرلؤ ایس توں پہلوں پئی اوہ دیہاڑا آجاوے جیس دے ٹلن دی اللہ دی طرفوں کوئی صورت نئیں ، اوس دیہاڑے تہاڈے لئی کوئی پناہ دی تھاں نئیں ہووے گی تے نہ تہاڈے لئی انکار دی کوئی صورت
  42,48,فیر جے اوہ مونھ پھیرن فیر (اے نبیؑ!) اسیں تہانوں اوہناں تے کوئی راکھا بنا کے نئیں گھلیا نئیں اے تہاڈے ذمے پر اَپڑا دینا ای، تے بیشک جدوں اسیں انسان نوں اپنی رحمت (دا سوَاد) چکھانے آں فیر اوہ اوہدے تے خوش ہوندا اے، تے جے اوہناں نوں کوئی بریائی ا َپڑے اوہناں دے ہتھیں گھلی (کرتوت) پاروں، فیر بیشک انسان بڑا ای ناشکرا اے
  42,49,اسماناں تے زمین تے بادشاہی اللہ دی ای اے۔ اوہ جو چاہوے پیدا کردا اے جنھوں چاہوے دِھیاں دیندا اے تے جنھوں چاہوے پُتر عطا کردا اے
  42,50,یا اوہناں نوں پُتر تے دِھیاں دونویں رَلا ملا کے دیندا اے، تے جنھوں چاہوے اپھل رکھدا اے۔ بیشک اوہ سب کجھ جانن والا، قدرت والا اے
  42,51,تے کِسے بشر نوں زیب نئیں پئی اللہ اوہدے نال کلام کرے اَڈ وحی نالوں، یا پڑدے پِچھے، یا کوئی فرشتہ گھل کے فیر اوہ (فرشتہ) اوہدے حکم نال، جو اوہ چاہوے، وحی کردا اے۔ بیشک اوہ اچّی شان، کمال حکمت والا اے