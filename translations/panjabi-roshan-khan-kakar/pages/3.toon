quran[11]{c,v,t}:
  2,6,بیشک جنھاں لوکاں کفر (انکار) کیتا اُوہناں تے اک برابر اے بھانویں تسی اُوہناں نوں ڈرایا یا اُوہناں نوں نہ ڈرایا ہوئے اوہ ایمان نئیں لیاؤن لگے
  2,7,اللہ نے اوہناں دے دلاں اُتے تے اوہناں دے کنّاں اُتے مُہر لا چھڈی اے تے اوہناں دیاں اکھاں تے اک پڑدہ اے تے اوہناں لئی بوہت وڈا عذاب اے
  2,8,تے لوکاں وچوں کجھ اوہ نیں جیہڑے آکھدے نیں پئی اسیں اللہ اُتے تے روز آخر اُتے ایمان لیائے حالاں اوہ ہر گز مومن نئیں
  2,9,اوہ دھوکا دیندے نیں اللہ نوں تے جیہڑے ایمان لیائے نیں تے (حقیقتاً) اوہ اپنے آپ توں سوا کسے نوں دھوکانئیں دیندے تے اوہ نئیں سمجھ دے
  2,10,اوہناں دے دلاں وچ (نفاق دی) بیماری اے سو اللہ نے اوہناں نوں بیماری چ ہور ودھا دتا تے اوہناں واسطے دردناک عذاب اے ایس توں جیہڑا اوہ جھوٹھ بولدے سن
  2,11,تے جدوں اوہناں نوں آکھیا جاندا اے پئی دھرتی وچ فساد نہ کھلارو تے کہندے نیں اسیں تے صرف سنوارن والے آں
  2,12,سن لؤ! بناشک اوہ اوہو ای فسادی نیں تے پر اوہ نئیں سمجھ دے
  2,13,تے جدوں اوہناں نوں آکھیا جاندا اے پئی ایمان لیائو جینویں لوکیں ایمان لیائے( تاں) کہندے نیں بھلا اسیں ایمان لیائیے جیویں مورکھاں ایمان لیاندا؟ سن لؤ! اوہو ای مورکھ نیں تے پر اوہ نئیں جان دے
  2,14,تے جدوں اوہناں نوں ملدے نیں جیہڑے ایمان لیائے تے کہندے نیں اسیں ایمان لے آئے آں تے جدوں اوہ اپنے شیطاناں (سرکشاں) کول کلّیاں ہوندے نیں (تاں)کہندے نیں اسیں تہاڈے نال آں اسیں تے صرف مذاخ کرنے آں
  2,15,اوہ اللہ اوہناں نال مذاخ کردا اے تے اوہناں نوں مہلت دیندا اے، اپنی سرکشی وچ پئے حیران پھر دے نیں
  2,16,اوہی لوک نیں جنھاں ہدایت بدلے گمراہی مُل لَے لئی سو اوہناں دی تجارت نے کوئی فائدہ نہ دتّا۔ تے نہ ای اوہ ہدایت والے بنے