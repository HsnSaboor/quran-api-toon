quran[13]{c,v,t}:
  18,62,فیر جدوں اوہ دونویں اگے لنگھ گئے تاں (موسیٰ) اپنے جوان نوں آکھیا سانوں ساڈا چھاہ ویلا دے، بلاشبہ اپنے ایس پینڈے توںسانوں تھکیواں ہو گیا اے
  18,63,"اوہ بولیا: بھلاتسی ویکھیا جدوں اسیں چٹان کول رُکے سی فیر بیشک میں مچھی بھل گیا، تے کسے نئیں مینوں اوہ بھُلوائی پر شیطان نے پئی میں اوہنوں چیتے رکھاں تے اوہنے عجیب طرحاں دریا وچ اپنا رستہ بنایا"
  18,64,اوہنے آکھیا، اوہو ای اے جو اسیں لبھ رہے سی فیر اوہ اپنے پیراں دے کھوج تے پچھا کردے پرتے
  18,65,فیر اوہناں دونواں ساڈے بندیاں وچوں ایک بندے (خضر) نوں ویکھیا، جنہوں اسیں اپنے ولوں رحمت دتی سی تے اسیں اوہنوں اپنے کولوں (خاص) علم سکھایا سی
  18,66,"موسیٰ اوہنوں آکھیا: بھلا ایس (شرط) تے میں تیرے پچھے چلاّں پئی تینوں جو کجھ سکھایا گیا اے اوہدے وچوں کجھ ہدائت مینوں سکھادے؟"
  18,67,"اوہ بولیا: بیشک توں میرے نال کدی وی صبر نئیں کر سکیں گا"
  18,68,تے کینویں توں اوہدے تے صبر کریں گا؟ جیہدا تینوں پوری (حاں علم نئیں)
  18,69,"اوس (موسیٰ) آکھیا: ان شاء اللہ توں مینوں صابر ویکھیں گا تے میں کسے وی حکم وچ تیری نافرمانی نئیں کراں گا"
  18,70,"اوس (خِضر) آکھیا: فیر جے میرے پچھے ٹریا ایں فیر کسے شئے بارے میرے کولوں نہ پچھنا، ایتھوں تیکر میں آپ ای اوہدی گل تیرے نال نہ ہلاواں"
  18,71,"فیر اوہ دونویں ٹُرے ایتھوں تیکر پئی جدوں اوہ دونویں بیڑی وچ سوارہوئے (خضر) بیڑی نوں پاڑ دتا ایس (موسیٰ) آکھیا: بھلا توں ایس بیڑی نوں پاڑ دتا اے پئی ایہدے سواراں نوں ڈوب دیویں؟ بلاشبہ یقینا توں عجیب کم کیتا اے"
  18,72,"اوس (خضر) آکھیا: بھلا میں آکھیا نئیں سی بیشک توں ہرگز میرے نال صبر کرن چوگا نہیں"
  18,73,"اوس آکھیا:میری بُھل چک تے توں مینوں نہ پھڑ، تے میرے معاملے وچ مینوں تنگی وچ نہ پاء"
  18,74,فیر اوہ دونویں ٹُرے ایتھوں تیکر پئی جدوں اوہ دونویں اک منڈے نوں ملے، فیر اوس (خضر) اوہنوں مار دتا، (موسیٰ) آکھیا بھلا توں اک بے گناہ جان نوں بغیر کسے جان دے (بدلے) قتل کر دتا اے؟ بلاشبہ یقینا توں تے بوہت ای بھیڑا کم کیتا اے!