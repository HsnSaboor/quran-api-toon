quran[13]{c,v,t}:
  36,71,تے بھلا اوہناں ویکھیا نئیں واقعی اسیں اوہنا ں شیواں چوں جنھاں نوں ساڈے ہتھاں بنایا ، اوہناں لئی مویشی پیدا کیتے فیر اوہ اوہناں دے مالک نیں
  36,72,تے اساں اوہناں نوں اوہناں دے تھلے لا دتّا، فیر اوہناں وچوں کُجھ اوہناں دیاں سواریاں نیں تے اوہناں وچوّں کسے نُوں اوہ کھاندے نیں
  36,73,تے اوہناں لئی ایہناں وچ (ہور وی) کئی فیدے تے پین دیاں شیؤاں نیں، بھلا فیر اوہ شکر نئیں کردے؟
  36,74,": تے اوہناں اللہ توں اڈ (ہور) معبود بنا لئے شاید اوہناں دی مدد کیتی جاوے"
  36,75,اوہ اوہناں دی مدد کرن دی واہ نئیں رکھدے تے ایہہ اوہناں تے لشکر نیں حاضر کیتے ہوئے
  36,76,سو اوہناں دیاں گلاں تینوں دُکھی نہ کرن، بیشک اسیں جان دے آں جو کجھ اوہ لکائوندے نیں تے جو کجھ اوہ ظاہر کردے نیں
  36,77,بھلا انسان نے ویکھیا نئیں پئی بیشک اسیں اوہنوں نطفے وچوں پیدا کیتا؟ فیر اچانک اوہی کھلا جھگڑالو بن گیا
  36,78,"تے اوہنے ساڈے لئی اک مثال دتی اےتے اوہ اپنی پیدائش نوں بُھل گیا، کہندا: ہڈیاں نوں کون زندہ کرے گا جد کہ اوہ گل سڑ جان گئیاں؟"
  36,79,"تسی آکھ دیؤ: اوہناں نوں اوہو ای زندہ کرے گا جنھے اوہناں نوں پہلی واری پیدا کیتا تے اوہنوں ہر طرحاں پیدا کرن دا وَلّ اے"
  36,80,اوہ جنھے تہاڈے لئی ہریالے رُکھ وچوں اگ بنادتی، فیر جدے تسی اوہدے نال اگ بال لیندے او
  36,81,بھلا اوہ جنھے اسماناں تے دھرتی نوں بنایا ایس گل تے قادر نئیں ایہہ پئی اوہ ایہناں ورگے ہور پیدا کر دیوے؟ کیوں نئیں! تے اوہو ای سب کجھ پیدا کرن والا، سب کجھ جانن والا اے
  36,82,"جدوں اوہ کسے شئے دا ارادہ کردا اے بس اوہدا حکم (ہوندا ) پئی اوہ اوہنوں آکھدا اے: ’ـہوجا‘ فیر اوہ ہو جاندی اے"
  36,83,سو پاک اے اوہ جیہدے ہتھ چ ہر شئے دا قبضہ اے، تے اوہدے ول ای تسی پرتائے جائو گے