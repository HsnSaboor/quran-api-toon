quran[10]{c,v,t}:
  24,1,اک سورت، اساں ایہنوں اتاریا تے اساں ایس (دے حکماں) نوں فرض کر دتا اے، تے اساں ایہدے وچ واضح آیتاں اتاریاں تاں جے تسی نصیحت پھڑو
  24,2,زانیہ تے زانی سو اوہناں دونواں وچّوں ہر اک نوں ڈنڈ دیو سو کوڑا، تے اللہ دے دین (دے نفاذ) وچ تہانوں اوہناں دونواں تے کوئی ترس نہ آوے جے تسی اللہ تے آخرت دیہاڑے تے ایمان رکھدے او، تے لازم اے مومناں وچوں اک جماعت اوہناں دونواں دی سزا تے حاضر رہوے
  24,3,زانی نکاح نئیں کردا سوائے زانیہ یا مشرکہ عورت نال تے زانیہ نوں نکاح چ نئیں لیوندا پر زانی یا مُشرک مرد ای، تے مومناں تے اوہ حرام کیتا گیا اے
  24,4,تے جیہڑے لوک پاک دامن عورتاں تے تہمت لائوندے نیں، مڑ کے اوہ چار گواہ نئیں لے کے آئوندے، فیر تسی اوہناں نوں اسّی کوڑے ڈنڈ دیو، تے تسی (اگوں) اوہناں دی گواہی کدی وی قبول نہ کرو تے ایہو ای لوگ فاسق ہین
  24,5,پر جنھاں اوہدے مگروں توبہ کیتی تے اپنی اصلاح کر لئی فیر بیشک اللہ بخشن والا بوہت مہربان اے
  24,6,تے جیہڑے لوک اپنی بیویاں تے تہمت لاؤن تے اوہناں کول اپنے آپ سوا کوئی گواہ نہ ہوَن فیر اوہناں وچوں ہر اک دی گواہی اللہ (دی قسم) نال چار گواہیاں نیں پئی بیشک اوہ ضرور سچیاں وچوں اے
  24,7,"تے پنجویں( وار) ایہہ (کہوے): پئی جے اوہ (بندہ) جھوٹھیاں وچوں ہووے تے واقعی اوہدے تے اللہ دی لعنت ہووے"
  24,8,تے اوس (عورت) توں سزا نوں (ایہہ گل) ٹال دئے گی پئی اوہ چار گواہیاں اللہ دی قسم نال دیوے پئی بیشک اوہ (بندہ) ضرور جھوٹھیاں وِچوں اے
  24,9,تے پنجویں (واری آکھے پئی)، واقعی اوس بندی تے اللہ دا قہر پوے جے اوہ (بندہ) سچیاں وچوں ہووے
  24,10,تے جے تہاڈے تے اللہ دا فضل تے اوہدی رحمت نہ ہوندی (بوہت خرابی ہوندی) تے واقعی اللہ وار وار توبہ قبول کرن والا بڑی حکمت والا اے