quran[8]{c,v,t}:
  39,75,"تے تُسی فرشتیاں نوں عرش دوالے حلقہ بنھے ویکھو گے اوہ اپنے رب دی تعریف نال پاکی بیان کر رہے ہوَن گے، تے اوہناں (لوکاں) وچکار حق نال فیصلہ کیتا جاوے گا تے آکھیا جاوے گا: الحمد للہ جیہڑا سب جہاناں دا رب اے"
  40,1,۔حٰمٓ
  40,2,ایس کتاب دا نازل ہونا اللہ دی طرفوں اے، جیہڑا سب تے غالب وسیع علم والا اے
  40,3,گناہ بخشن والا تے توبہ قبول کرن والا اے، سخت عذاب (دین) والا، بڑے فضل والا اے اوہدے سوا کوئی معبود نئیں اوہدے ول ای مڑ کے جانا اے
  40,4,نئیں جھگڑا کردے اللہ دیاں آیتاں وچ پر اوہ لوک جنہاں کفر کیتا، سو تہانوں اوہناں دی شہراں وچ پھیرا ٹوری دھوکھے وچ نہ پاوے
  40,5,ایہناں توں پہلوں نوح دی قوم نے تے ایہناں توں پِچھے وی کئی ٹولیاں وی (نبیّاں نوں) جھٹلایا، تے ہر امت نے اپنے رسول بارے ارادہ کیتا پئی اوہنوں پھڑ لین، تے اوہناں ناحق جھگڑا کیتا تاں جے اوس (باطل) راہیں حق نوں پیروں کڈھ دَین، فیر میں اوہناں نوں پھڑ لیاء، (ویکھ لو!) میرا عذاب کیسا سی
  40,6,تے اُنجے اوہناں لوکاں تے تیرے رب دی گل ثابت ہو گئی اے جنھاں کفر کیتا، پئی واقعی اوہی دوزخ دے سنگی نیں
  40,7,"اوہ (فرشتے) جنھاں عرش نوں چکّیا ہویا اے تے جیہڑے اوہدے آل دوالے نیں، اوہ اپنے رب دی حمد نال تسبیح کردے نیں، تے اوہدے تے ایمان رکھدے نیں، تے مومناں لئی بخشش منگدے نیں، (آکھدے نیں:) ساڈیا ربّا! توں (اپنی) رحمت تے علم نال ہر شئے نوں گھیریا ہویا اے، سو توں اوہناںلوکاں نوں بخش دے، جنھاں توبہ کیتی تے تیری راہ د ی پیروی کیتی، تے اوہناں نوں دوزخ دے عذاب توں بچا"