quran[6]{c,v,t}:
  9,1,مسلمانو! اللہ تے اوہدے رسول ولّوں اوہناں ول بری الذمّہ ہون دا اعلان جے جنھاں مشرکاں نال تُسی معاہدہ کیتا ہویا سی
  9,2,سو (مشرکو!)ایس دھرتی وچ چار مہینے ٹُر پھر لؤ تے سمجھ لؤ واقعی تُسی اللہ نوں عاجزکرن والے نئیں تے واقعی اللہ کافراں نوں خوار کرن والا اے
  9,3,تے اللہ تے اوہدے رسول ولّوں لوکاں لئی (عام) اعلان اے حج اکبر دے دن پئی واقعی اللہ مشرکاں توں بری اے تے اوہدا رسول وی، فیر (مشرکو!) جے تُسی توبہ کر لو تاں اوہ تہاڈے بھلے لئی اے تے جے تُسی منہ موڑی رکھیا فیر سمجھ لؤ واقعی تُسی اللہ نوں عاجز کرن والے نئیں۔ تے تُسی ایہناں لوکاں نوں جنھاں کفر کیتا دردناک عذاب دی بشارت دیو
  9,4,پر مشرکاں چوں اوہ لوک جنھاں نال تسی معاہدہ کیتا مڑ کے اوہناں تہاڈے عہد وچ کوئی کمی نئیں کیتی تے نہ تہاڈے مقابل کسے ہور دی مدد کیتی فیر اوہناں نال ٹھہرائی مدت تک اوہناں دا عہد توڑ نبھائو۔ بیشک اللہ متقیاں نوں پسند کردا اے
  9,5,فیر جدوں حرمت والے مہینے لنگھ جان فیر مشرکاں نوں جِتھےّ کِتے ویکھو مار دیو تے اوہناں نوں پھڑ لؤ تے اوہناں نوں گھیر لؤ تے ہر گھات وچ اوہناں دا تھڑا ملّو۔ فیر جے اوہ توبہ کر لین تے نماز قائم رکھن تے، زکوٰۃ دین فیر اوہناں دا رستہ چھڈ دیو۔ بیشک اللہ بوہت بخشن والا، بہت رحم والا اے
  9,6,تے (اے نبی!) جے مشرکاں وچوں کوئی تہاڈے کولوں پناہ منگے فیر اوہنوں پناہ دے دیو ایتھوں تیکر پئی اوہ اللہ دا کلام سن لوے، مڑ کے اوہنوں اوہدی امن دی تھاں اپڑا دیو، اوہ ایس لئی پئی واقعی اوہ لوک علم نئیں رکھدے