quran[6]{c,v,t}:
  6,119,تے تہانوں کیہہ اے پئی تُسی اوس(حلال جانور)چوں نہ کھاوُ جیہدے تے اللہ دا ناں لیا گیا ہووے؟ تے بلا شبہ اوس نے اوہناں شیواں بارے کھول کھول دس دتا اے جو اوہنے تہاڈے تے حرام کیتیاں نیں، پر جیہدے وَل تسی مجبوری کر دتے جاؤتے بیشک بوہت سارے لوک بغیر علموں اپنیاں خواہشاں نال یقینا (دوجیاں نوں) گمراہ کر دے نیں، بیشک تیرا رب اوہی حد ٹپن والیاں نوں بوہتا جان دا اے
  6,120,تے تسی ظاہری گناہ چھڈ دیو تے اوہدے لُکے وی ، بیشک جیہڑے لوک پاپ کماندے نیں اوہ چھیتی سزا پائون گے جو پاپ کماندے سی
  6,121,تے تُسی اوس (جانور) دا گوشت نہ کھاوُ جیہدے تے اللہ دا ناں نہ لیا گیا ہووے، ایس لئی پئی ایہہ سراسر نا فرمانی اے، تے بیشک شیطان اپنے سنگیاں دے دلاں وچ لازمی(چھپیاں) گلاںپاوندے نے، تاں جے اوہ تہاڈے نال جھگڑن، تے جے تُسی اوہناں دے آکھے لگے تے بیشک تُسی وی لازمی مشرک ہووُو گے
  6,122,تے بھلا اک بندہ جیہڑا مردہ (کافر) سی، فیر اسیں اوہنوں جیوندا کیتا، تے اسیں اوہدے لئی اک نور بنا دتا، جس (دی لو) نال اوہ لوکاں وچ ٹُردا اے، اوس بندے ورگا (ہوسکدا) اے جیہڑا ہنیریاں وچ پیاء ہویا اے؟ اوتھوں کسے صورت نکلن والا نئیں، اُنجے کافراں لئی سجا دتے گئے جیہڑے اوہ عمل کردے ہوندے سن
  6,123,تے اوسے طرح اسیں ہر بستی وچ سرپنچ اوتھے دے مُجرماں نوں لاء دتا پئی اوہ ایس (وستی) وچ مکر فریب کرن، تے اوہ فریب نہیں کر دے پر اپنیاں جاناں نال ای، تے اوہناں نوں شعور نئیں
  6,124,"تے جدوں اوہناں کول نشانی آوندی اے تے اوہ کہندے نیں: اسیں ہر گز ایمان نئیں لیاواں گے، ایتھوں تیکر اوہدے ورگا سانوں وی دتا جاوے جو اللہ دے رسولاں نوں دتا گیا۔ اللہ بوہتا جان دا اے جتھے اوہ اپنی رسالت رکھے۔ جنھاں لوکاں جرم کیتے اوہناں نوں چھیتی اللہ ولّوں وڈی ذلت پہنچے گی، تے ڈاہڈا عذاب، کیہڑا اوہ فریب کردے ہوندے سی"