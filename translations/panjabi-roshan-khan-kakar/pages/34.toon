quran[4]{c,v,t}:
  2,216,تہاڈے تے جہاد فرض کر دِتّا گیا اے۔ حالاں اوہ تہانوں چنگا نئیں لگدا تے ہو سکدا اے پئی کوئی شئے تہانوں بھیڑی لگے تے اوہ تہاڈے لئی چنگی ہووے۔تے ہو سکدا اے پئی تسی کسے شئے نوں چاہو تے اوہ تہاڈے لئی خرابی ہووے ۔ تے اللہ جان دا اے جد کہ تسی نئیں جان دے
  2,217,"اے نبی! اوہ تہاڈے کولوں حرمت والے مہینے بارے اوہدے وچ لڑن دا (حکم) پچھدے نیں، آکھ دیو: ایہدے وچ جنگ کرنا وڈا (گناہ) اے۔ تے لوکاں نوں اللہ دے رستے توں ڈکنا تے اوہدے نال کفر کرنا، تے مسجدِ حرام توں (ڈکنا) تے اوتھوں دے رہن والیاں نوں اوتھوں کڈھنا۔ اللہ نیڑے اُس توں وی وڈا (گناہ) اے تے فتنہ قتل توں وی وڈا (گناہ) اے۔ تے اوہ (کافر) تہاڈے نال لڑائی نئیں ہٹائون گے۔ ایتھوں تیکر پئی جے (وس چلے) تے اوہ تہانوں تہاڈے دین توں پھیر دین تے تہاڈے وچوں جیہڑا اپنے دین توں پھر جاوے فیر اوہ کافر ای ہو مرے، تاں اوہو ای لوک نیں جنھاں دے عمل دنیا تے آخرت وچ برباد ہوگئے تے اوہ دوزخ دے سنگی نیں، اوہ ایہدے وچ ہمیشہ رہن والے نیں"
  2,218,بیشک جیہڑے ایمان لیائے، تے جنھاں لوکاں ہجرت کیتی تے اللہ دے رستے وچ جہاد کیتا اوہی اللہ دی رحمت دی تاہنگ رکھدے نیں تے اللہ حدوں بخشن والا بوہت رحم والا اے
  2,219,"اے نبی!) اوہ تہاڈے کولوں شراب تے جُوئے بارے (حکم) پچھدے نیں؟ آکھ دے: اوہناں دونواں وچ وڈا گناہ اے۔ تے لوکاں لئی (دنیاوی) فیدے نیں تے اوہناں دونواں دا گناہ دونواں دے فیدے توں بوہتا وڈا اے۔ تے اوہ تہاڈے کولوں پچھدے نیں۔ کیہہ خرچ کریئےـ؟ کہہ دیؤ: وادھو شئے۔ انج ای اللہ تہاڈے لئی اپنی آیتاں کھول کے بیان کردا اے تاں جے تسی سوچ وچار کرو"