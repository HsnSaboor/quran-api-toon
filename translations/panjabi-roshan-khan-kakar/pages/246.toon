quran[9]{c,v,t}:
  12,87,میرے بچیو! (پھیر) جاؤ سو یوسف تے اوہدے بھراء دی سوُء کڈھو تے اللہ دی رحمت کولوں مایوس نہ ہووو، بیشک اللہ دی رحمت توں مایوس نئیں ہوندے پر اوہ جہیڑے کافر لوک نیں
  12,88,"فیر جدوں اوہناں اوہدے نال ملاقات کیتی۔ اوہناں کہیا: اے عزیز! سانوں تے ساڈے گھر والیاں نوں بوہت دکھ اپڑیا اے تے اسیں رقم وی حقیر جہی لیائے آں، سو تسی سانوں پوری منتی (اناج) دیؤ تے ساڈے تے صدقہ کرو، بیشک اللہ صدقہ کرن والیاں نوں صِلہ دیندا اے"
  12,89,"اوہنے آکھیا: بھلا تہانوں پتا اے پئی تسی یوسف تے اوہدے بھرا نال کیہہ کیتا سی جدوں تسی جاہل سو؟"
  12,90,"اوہ بولے: کیہہ بیشک تُوں یقیناً یوسف توں ایں؟ اوہنے آکھیا: (ہاں) میں ای یوسف آں، تے ایہہ میرا بھرا اے۔ بلاشبہ اللہ ساڈے تے احسان کیتا اے ۔بیشک جیہڑا بندہ ڈرے تےصبر کرے فیر بیشک اللہ نیکی کرن والیاں دا اجر ضائع نئیں کردا"
  12,91,"اوہناں کہیا: اللہ دی سونہہ! بلاشبہ یقیناً اللہ نے تینوں ساڈے تے وڈیائی دتی، تے بیشک اسیں ضرور خطاکار سی"
  12,92,"(یوسف) آکھیا: تہاڈے تے اج کوئی ملامت نئیں، اللہ تہانوں بخشے تے اوہ سارے مہرباناں تُوں ودھ کے مہربان اے"
  12,93,میرا ایہہ کُڑتا لَے کے جائو، فیر ایہنوں میرے پیو دے مونھ تے پا دیو، اوہ سجاکھا ہو جائے گا، تے تسی اپنے گھر والیاں نوں لے کے سارے میرے کول آ جائو
  12,94,"تے جدوں قافلے نے (مصر) چھڈیا تے اوہناں دے پیؤ آکھیا: بیشک مَینوں یوسف دی مہک آؤندی اے جے پئی تسی مَینوں بہکیا نہ آکھو"
  12,95,"اوہ کہندے: اللہ دی سونہہ! بیشک تسی لازمی اپنی پرانی بُھل وچ او"