quran[1]{c,v,t}:
  2,282,ایمان لیائون والیو جدوں تسی آپس وچ مِتھے ویلے تیکر قرض دا لین دین کرو فیر اوہنوں لکھ لیا کرو تے چاہیدا اے پئی اک لکھن والا تہاڈے وچ انصاف نال لکھے۔ تے کوئی لکھن والا انکار نہ کرے پئی اوہ لکھے۔ جینویں اللہ نے اوہنوں سکھلایا اے فیر لازم اے اوہ لکھ دیوے۔ تے اوہ بندہ بول کے لکھوائے جیہدے ذمے قرضہ ہووے۔ تے چاہیدا اوہ اللہ کولوں ڈرے جیہڑا اوہدا رب اے تے اوہ مقروض اوہدے وچوں کوئی شئے نہ گھٹائے۔ فیر جے اوہ جیہدے سِر قرض اے بے عقل یا کمزور ہووے یا اس قابل نئیں پئی آپ بول کے لکھوائے فیر اوہدا مختیار انصاف نال لکھوا دیوے۔ تے تسی اپنے مرداں وچوں دو گواہ شہادتی بنالؤ، فیر جے دو مرد نہ ہون فیر اک مرد تے دو عورتاں جنھاں نوں تسی گواہاں چوں چنگا جانو۔ پئی دوسری دونواں وچوں اک کھنج جاوے فیر دونواں وچوں اک دوسری نوں یاد کرا دیوے۔ تے گواہ جدوں وی بلائے جان تے اوہ انکار نہ کرن۔ تے مت اکتائو معاملہ نِکاّ ہووے تے بھاویں وڈا اوہنوں مقررہ ویلے تیکر پئی تسی لکھوائو۔ اوہ اللہ نیڑے بوہتی انصاف دی گل اے تے گواہی لئی بوہت درست طریقہ اے۔ تے بوہتا نیڑے پئی تُسی شک وچ پوے۔ سوائے پئی تسی ہتھو ہتھی دا سودا کرو جنہوں آپس وچ لیندے دیندے او، اوہنوں نہ لکھیا جاوے تے تہاڈا کوئی گناہ نئیں۔ تے جدوں تسی آپس وچ تجارتی معاہدہ کرو تے گواہ بنا لیا کرو۔ تے کاتب تے گواہ نوں دکھ نہ دتا جاوے۔ تے جے تسی اس طرحاں کرو گے تاں بیشک ایہہ تہاتھوں نافرمانی ہووے گی۔ تے اللہ کولوں ڈر دے رہو۔ تے اللہ تہانوں ایہہ حکم سکھلاندا اے تے اللہ ہر شئے دا پوری طرحاں جانو اے