quran[3]{c,v,t}:
  4,12,تے تہاڈیاں بیویاں نے جو چھڈیا اَدھ تہاڈا اے، جے اوہناں دی کوئی اولاد نہ ہووے، فیر جے اوہناں دی کوئی اولاد ہووے تے اوہناں جو چھڈیا اس چوں تہاڈا چوتھا حصہ اے، اوس وصیت توں بعد جو وصیت اوہ کر جان یا قرضے توں۔ تے جے تہاڈی اولاد نہ ہووے تے تسی جو چھڈیا اوس وچوں اوہناں (بیویاں) دا چوتھا حصہ اے۔ فیر جے تہاڈی اولاد ہووے تے تہاڈے چھڈے مال وچوں اوہناں دا اَٹھواں حصہ اے بعد وصیت دے جو وصیت تسی کرجاؤ یا قرض(توں مگروں)۔ تے جے کوئی بندہ جیہدا ورثہ ونڈیا جاوے کلالہ (نہ اولاد نہ ماپے) یا ایہو جہی عورت ہووے، تے اوہدا اک بھرا یا اک بھین ہووے فیر اوہناں دونواں وچوں ہر اک لئی چھیواں حصہ اے فیر جے اوہ (بھین بھرا)ایہدے توں بوہتے ہون فیر اوہ سارے تیجے حصے وچ شریک ہوون گے۔ (ایہہ ونڈ) اوہدی وصیت جیہڑی کیتی گئی یا قرضہ لاہن توں مگروں (ہووے گی) بغیر کسے دا نقصان ہون دے۔ ایہہ اللہ ولوں حکم پکا اے تے اللہ سب کجھ جانن والا، بوہت بردبار اے
  4,13,اوہ اللہ دیاں حداں نیں، تے جیہڑا اللہ تے اوہدے رسول دا حکم منے گا، اوہنوں اوہ اجیہے باغاں وچ داخل کرے گا جنھاں ہیٹھ دی نہراں وگدیاں نیں، اوہ اوہناں وچ سدا ای رَیہن والے نیں تے اوہ بوہت وڈی کامیابی اے
  4,14,تے جیہڑا اللہ تے اوہدے رسول دی نافرمانی کرے تے اوہدیاں حداں ٹپ جاوے گا اوہ اوہنوں اگ وچ سُٹے گا جیہدے وچ اوہ ہمیش ای رہن والا تے اوہدے لئی خواری والا عذاب اے