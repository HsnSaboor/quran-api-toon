quran[10]{c,v,t}:
  42,1,۔حٰمٓ
  42,2,عۗسۗقۗ
  42,3,اوسے طرحاں وحی کردا اے تیرے وَل تے اوہناں وَل جیہڑے تیرے توں پہلے سن اللہ سب تے غالب بڑی حکمت والا
  42,4,اوہدا ای اے جو کجھ اسماناں وچ اے تے جو کجھ زمین وچ اے، تے اوہی اُچی شان والا بڑی عظمت والا اے
  42,5,اسمان نیڑے وے پئی اپنے اپروں پھٹ پین، تے فرشتے اپنے رب دی حمد نال تسبیح کردے نیں، تے اوہناں لئی بخشش منگدے نیں جیہڑے دھرتی چ نیں۔ سن لو! بیشک اللہ اوہی بوہت بخشن ہار، بہت رحم والا اے
  42,6,تے جنھاں اوہدے توں اَڈ ہور کارساز بنا لئے نیں، اللہ اوہناں اُتے نگہبان اے، تے تسی ہرگز اوہناں دے وکیل نئیں
  42,7,تے اُنجے اسیں تیرے ول عربی قرآن وحی کیتا، تاں جے تسی وستیاں دے مڈھ (مکہ) تے آل دوالے والیاں نوں ڈرائو، تے تسی کٹھیاں کرن والے دن توں ڈرائو جیہدے وچ کوئی شک نئیں، اک گروہ جنت وچ داخل ہووے گا تے اک گروہ بھڑکدی اگ وچ
  42,8,تے جے اللہ چائوہندا ضرور اوہناں (ساریاں) نوں اِکّو اُمّت بنا دیندا، تے پر اوہ جنھوں چائوہندا اے اپنی رحمت وچ داخل کرلیندا اے، تے ظالم، اوہناں دا نہ کوئی سنگی اے تے نہ کوئی امدادی
  42,9,کیہہ اوہناں اوہدے توں اَڈ کارساز بنا لئے نیں؟ فیر اللہ اوہی اصل مددگار اے، تے اوہو ای موئے زندہ کرے گا، تے اوہی ہر شئے تے پوری قدرت رکھن والا اے
  42,10,تے جیس وچ پاڑ تسی پائی، کوئی وی شئے ہوئے فیر اوہدا فیصلہ اللہ دے سپرد اے اوہو ای اللہ میرا پالنہار اے، اوہدے تے ای میں بھروسا کیتا تے اوسے ول ای میں رجوع لیاندا آں