quran[9]{c,v,t}:
  3,92,تسی کدی وی (پوری) نیکی نئیں پا سکدےایتھوں تیکر پئی تسی (راہ لِلّٰہ) اوہناں( شیؤاں) وچوں خرچ کرو جو تسی پسند کردے او، تے تسی جیہڑی شئے وی خرچ کرو گے تاں بیشک اللہ اوہنوں خوب جانن والا اے
  3,93,"کھان دی ہر شے بنی اسرائیل لئی حلال سی سوائے اوہ جو اسرائیل (یعقوب) نے اپنے نفس تے حرام کر لیا سی ایس توں پہلے پئی تورات اترے آکھ دیؤ: فیر تسی تورات لے آئو فیر اوہنوں پڑھو جے تسی سچے او"
  3,94,فیر اوہدوں بعد (وی) جنھے اللہ تے جھوٹھ بنھیا تے اوہو ای لوک ظالم نیں
  3,95,"آکھ دیؤ! اللہ نے سچ فرما دتا: سو تسی یکسو مسلم ابراہیم دے دین دی پیروی کرو تے اوہ مشرکاں وچوں نئیں سی"
  3,96,بیشک (اللہ دا) پہلا گھر جیہڑا لوکاں (دی عبادت) لئی متھیا گیا یقیناً اوہی اے جیہڑا مکہ وچ اے۔ برکت والا تے جہان والیاں لئی رہنمائی اے
  3,97,ایہدے وچ کھلی نشانیاں مقامِ ابراہیم اے، تے جیہڑا ایہدے چ داخل ہوجاوے اوہ امن والا ہو گیا۔ تے اللہ لئی اوہناں لوکاں اُتے اوس گھر دا حج (فرض) اے جیہڑا اوہدے تائیں سفر دی واہ رکھدا ہووے تے جو منکر ہویا فیر بیشک اللہ جہان والیاں توں بے پرواہ اے
  3,98,"اے نبی!) آکھ دیو: کتاب والیو! تسی اللہ دیاں آیتاں دا انکار کیوں کردے او؟ تے اللہ اوس تے شاہد وے جو عمل تسی کردے او"
  3,99,"آکھ دیؤ: کتاب والیو! تسی اوس بندے نوں اللہ دے رستے توں کیوں ڈکدے او جیہڑا ایمان لے آیا؟ تسی اوس (رستے) وچوں کوئی نہ کوئی ول لبھدے او حالاں تسی خود گواہ او، تے تسی جو (حرکتاں) کردے او اللہ اوہدے توں کدی وی غافل نئیں"
  3,100,ایمان لیاؤن والیو لوکو! جے تسی اوہناں وچوں جنھاں نوں کتاب ملی کسے ٹولے دے آکھے لگو گے (تے) اوہ تہانوں ایمان توں بعد کافر بنا چھڈن گے