quran[6]{c,v,t}:
  16,88,اوہ جنھاں کفر کیتا تے (لوکاں نوں) اللہ دی راہ توں ڈکیا، اسیں اوہناںلئی عذاب اُتے عذاب ودھا دیواں گے، اوس بدلے جو اوہ فساد مچاندے سن
  16,89,تے (اے نبی) جیس دیہاڑے اسیں ہر امت وچ اوہناں تے اوہناں وچوں ای اک گواہ کھڑا کراں گے، تے تہانوں ایہناں لوکاں تے گواہ لیانواں گے۔ تے اسیں تہاڈے تے ایہہ کتاب اتاری اے ایس حالیں پئی ہر شے دا واضح بیان اے تے مسلماناں لئی ہدایت تے رحمت تے بشارت اے
  16,90,بیشک اللہ عدل تے احسان تے رشتے داراں نوں (امداد) دین دا حکم دیندا اے تے بے حیائی تے بریائی تے سرکشی کولوں ڈک دا اے۔ اوہ تہانوں تلقین کردا اے، تاں جے تسی نصیحت پھڑو
  16,91,تے اللہ دا وعدہ پورا کرو جدوں تسی آپو وچ اقرار کرلوُ تے قسماں نوں پکّیاں کرن توں بعد نہ توڑو حالاں بلاشبہ تسی اللہ نوں اپنا ضامن بنایا اے۔ بیشک اللہ جان دا اے جو تسی کردے او
  16,92,تے تسی اوس عورت طرحاں نہ ہوجاؤ جنھے اپنا سوتر محنت نال کتن توں مگروں تند تند کر چھڈیا، تسی اپنیاں قسماں نوں آپس وچ داء لائون دا ذریعہ بناندے او پئی اک ٹولہ دوجے ٹولے نالوں (مال وچ) اگے لنگھیا ہووئے ۔ اللہ ایس (وعدے) راہیں تہانوں صرف آزماندا اے۔ تے قیامت دیہاڑے اوہ تہانوں لازمی ظاہر کر دیوے گا جیہدے وچ تسی آپو وچ پاٹے سی
  16,93,تے جے اللہ چاہندا تے لازمی تہانوں اکّو ای امت بنا دیندا، پر اوہ جنہوں چاہوے گمراہ کردا اے تے جنہوں چاہوے ہدایت دیندا اے۔ تے تہاڈے کولوں ضرور اوہناں دا پچھیا جاوے گا جیہڑے تسی عمل کردے سو