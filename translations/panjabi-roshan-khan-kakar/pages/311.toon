quran[19]{c,v,t}:
  19,77,"بھلا فیر تسی اوس بندے نوں ویکھیا اے جیس ساڈیاں آیتاں دا انکار کیتا تے آکھیا: مینوں ضرور مال تے اولاد دتی جاوے گی"
  19,78,بھلا اوہنے غیبے اندر جھاتی ماری اے یا رحمٰن کولوں کوئی عہد رکھ آیا اے؟
  19,79,ہر گز نئیں! اسیں لازمی لکھاں گے جو کُجھ اوہ آکھدا اے، تے اسیں اوہنوں عذاب وچ ودھا دیواں گے بوہت ودھانا
  19,80,تے اوہناں دے اسیں وارث ہونواں گے جو اوہ آکھدا اے، تے اوہ ساڈے کول کلّا آوے گا
  19,81,تے اوہناں اللہ توں اَڈ خدا بنا لئے نیں، تاں جے اوہ اوہناں لئی عزت دا باعث ہون
  19,82,ہر گز نئیں! بوہت چھیتی اوہ آپے اوہناں دی پوجا دے منکر ہون گے تے اوہناں دے خلاف ہو جان گے
  19,83,بھلا تسی ویکھیا نئیں پئی واقعی اسیں کافراں تے شیطان چھڈے ہوئے نیں اوہناں نوں (گناہواں تے) چُک دے نیں خوب چکنا ؟
  19,84,سو تسی اوہناں تے سوڑے نہ ہوؤ، اسیں بس اوہناں دے گنتی (دے دن) گِن رہے آں
  19,85,جیس دیہاڑے اسیں پرہیز گاراں نوں رحمٰن ول اکٹھیاں کراں گے پروہنے بنا کے
  19,86,تے مجرماں نوں دوزخ ول ترہیائے (ای) ہِک کے لے جانواں گے
  19,87,(لوک) سفارش دے مالک نئیں ہوون گے، سوائے اوہدے جنھے رحمٰن کولوں کوئی عہد لیا
  19,88,"تے اوہناں کہیا: رحمٰن نے اولاد بنا رکھی اے"
  19,89,بلاشبہ یقیناً تسی حدوں بھارے پھکڑ تے آ گئے او
  19,90,نیڑے وے پئی اسمان ایس توں پھٹ ونجے تے زمین شق ہو جاوے، تے پہاڑ ڈھے کے ڈگ پَین
  19,91,پئی اوہناں رحمٰن لئی اولاد دا دعویٰ کیتا اے
  19,92,حالاں رحمٰن دے لائق نئیں پئی اوہ کسے نوں اولاد بنائے
  19,93,اسماناں تے زمین وچ نئیں کوئی وی (جی) پر اوہ رحمٰن دے کول غلام ہو کے آئون والا اے
  19,94,بلاشبہ اوہ اوہناں دی مقدار جان دا اے تے گن رکھیا اے اوہناں نوں گننا ?
  19,95,تے اوہ سارے قیامت دیہاڑے اوہدے کول کلّے کلّے آؤن گے ‚