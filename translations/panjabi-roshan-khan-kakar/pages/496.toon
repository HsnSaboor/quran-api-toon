quran[18]{c,v,t}:
  44,1,۔حٰمٓ
  44,2,قسم اے واضح کتاب دی
  44,3,بیشک اسیں ایہنوں بڑی برکت والی رات چ اتاریا، بیشک اسیں ای ڈر سنائون والے آں
  44,4,ایس (رات) وچ ہر پکے (محکم) کم دی ونڈ کیتی جاندی اے
  44,5,ساڈے ولوں (خاص) حکم پاروں، بیشک اسیں ای (رسول) گھلّن والے آں
  44,6,تیرے رب دی مہربانی نال، حقیقتاً اوہو ای سب کجھ سنن والا، وسیع علم والا اے
  44,7,اوہ) رب اے اسماناں دا تے دھرتی دا، تے جو کجھ اوہناں دونواں وچکار اے، جے تسی یقین کرن والے او
  44,8,کوئی سچا معبود نئیں اوہدے سوا، اوہو ای جیواندا اے، تے ماردا اے، تہاڈا رب تے تہاڈے اگلے پیؤ دادیاں دا رب اے
  44,9,سگوں اوہ سب شک وچ پئے کھیڈ رہے نیں
  44,10,سو تسی اوس دیہاڑے نوں اڈیکو جدوں اسمان ظاہر دھواں لے کے آئے گا
  44,11,جیہڑا) لوکاں نوں ڈھک لوے گا ایہہ وے دردناک عذاب
  44,12,"کافر کہن گے:) ساڈیا ربّا! ساڈے توں ایہہ عذاب ہٹا دے بیشک اسیں منن والے آں"
  44,13,اوہناں لئی نصیحت کینویں ہووے گی تے بلاشبہ اوہناں کول اک واضح کرن والا رسول آچکیا
  44,14,"مڑ کے اوہناں اوہدے توں منہ موڑ لیا تے آکھیا: ایہہ تے سکھایا ہویا جنونی اے"
  44,15,جے اسیں تھوڑے چِر لئی عذاب ہٹائون والے آں بیشک تہاڈے (مڑ کے) اوہو ای چالے
  44,16,جیس دیہاڑے اسیں وڈی پکڑ چ پکڑاں گے بیشک اسیں بدلہ لین والے آں
  44,17,تے بلاشبہ ایہناں توں پہلوں اساں فرعون دی قوم نوں ازمایا، تے اوہناں کول اک معزز رسول آیا
  44,18,پئی اللہ دے بندیاں نوں میرے حوالے کردیؤ، بیشک میں تہاڈے لئی امانت دار رسول آں