quran[6]{c,v,t}:
  22,73,اوئے لوکو! اک مثال بیان کیتی گئی اے، سو تسی اوہنوں دھیان نال سنو، بیشک جنھاں نوں تسی اللہ نوں چھڈ کے پکار دے او اوہ کدی وی اک مکھّی پیدا نئیں کر سکدے تے بھانویں اوہ (سارے) ایہدے لئی اکٹھے ہو جان، تے جے اوہناں کولوں مکھی کوئی شئے کھوہ لوے اوہ اوہنوں اوہدے کولوں چھڈا نئیں سکدے، طالب تے مطلوب دونویں بے وس نیں
  22,74,اوہناں اللہ دی قدر نئیں کیتی جینویں اوہدی قدر کرن دا حق اے، بیشک اللہ یقیناً قوت والا، بوہت غلبے والا اے
  22,75,اللہ فرشتیاں وچوں کُجھ پیغام اپڑان والے چن لیندا اے تے لوکاں وچوں (وی) بیشک اللہ سب کجھ سنن والا، سب کجھ ویکھن والا اے
  22,76,اوہ جان دا اے جو کُجھ اوہناں دے ساہمنے وے تے جو کجھ اوہناں دے پچھے وے، تے اللہ ول ای سارے معاملے پرتائے جاندے نیں
  22,77,ایمان لیائون والیو! رکوع کرو تے سجدہ کرو، تے اپنے رب دی عبادت کرو، تے نیک کم کرو، تاں جے تسی فلاح (مراد) پا جاؤ
  22,78,تے تسی اللہ (دی راہ) وچ جہاد کرو جینویں کہ اوہدا جہاد کرن دا حق اے، اوہنے تہانوں (اپنے دین لئی) چن لیا اے، تے اوہنے دین وچ تہاڈے لئی کوئی تنگی نئیں رکھی، تہاڈے اپنے پیو ابراہیم دے دین مطابق اوسے (اللہ) تہاڈا ناں اسلام نوں منن والے رکھیا اے پہلوں وی تے ایس (قرآن) وچ وی تاں پئی رسول تہاڈے تے گواہ ہووے تے تسی لوکاں تے گواہی دین والے ہووُو، سو نماز قائم رکھو، تے زکوٰۃ دیؤ تے تسی اللہ دی مہر نال گناہ توں بچے رہو، اوہو ای تہاڈا مولا (سائیں) اے، سو کہیا چنگا مولا تے کہیا چنگا مدد گار اے