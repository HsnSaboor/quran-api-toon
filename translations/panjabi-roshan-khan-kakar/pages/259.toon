quran[9]{c,v,t}:
  14,25,اوہ اپنے رب دے حکم نال اپنا پھل ہر ویلے لیاؤندا اے۔ تے اللہ لوکاں لئی مثالاں بیان کردااے، شائد اوہ نصیحت پھڑن
  14,26,تے بھیڑی گل (شرک دا کلمہ ) دی مثال اک گندے بوٹے ورگی اے پئی اوہنوں زمین اُتوں پُٹ دِتّا جاندا اے،اوہدے لئی کجھ وی قرار (ٹھہرائو) نئیں ہوندا
  14,27,اللہ ایمان والیاں نوں پکّی گل (کلمۂ توحید) نال دنیا دی حیاتی تے آخرت وچ خوب قائم رکھدا اے، تے اللہ ظالماں نوں گمراہ کردیندا اے تے اللہ کر گزر دا اے جو چاہندا اے
  14,28,بھلا تسی اوہناں لوکاں نوں ویکھیا نئیں جنھاں اللہ دی نعمت نوں ناشکری نال بدل دِتّا تے اپنی قوم نوں تباہی دے گھر (دوذخ) لیا اتاریا؟
  14,29,جہنم (چ)، اوہ اوہدے وچ ٹرن گے تے اوہ بھیڑا ٹکانا ں اے
  14,30,"تے اوہناں اللہ دے ہم پلہ بنائے تاں جے اوہ (لوکاں نوں) اوہدے رستے تَوں تھڑکا دَین، آکھ دیؤ: تُسی فیدہ چُکّو (دنیا وچ) فیر بیشک تہاڈا پرتنا دوزخ وَل اے"
  14,31,"آکھ دیؤ: میرے ایمان دار بندیاں نوں پئی اوہ نماز قائم رکھن تے اسیں اوہناں نوں جیہڑا رزق پہنچایا اے اوہدے وچوں اوہلے تے ظاہر خرچ کرن، ایس تَوں پہلوں پئی اوہ دیہاڑا آجاوے جیہدے وچ نہ (اعمال دا) لین دین ہووے گا تے نہ یاری (کم آوے گی)"
  14,32,اوہ اللہ اے جنھے اسماناں تے دھرتی نوں پیدا کیتا، تے اسمان توں پانی اتاریا فیر اوہنے ایس (پانی) راہیں تہاڈے رزق واسطے کئی پھل کڈھے تے بیڑیاں تہاڈے وس وچ کیتیاں، تاں جے سمندر وچ اوہدے حکم نال چلن، تے دریا تہاڈے اختیار وچ کیتے
  14,33,تے تہاڈے لئی سورج تے چن آہرے لائے ، لگا تار چلن والے نیں، تے تہاڈی خاطر رات تے دِن نوں ونگارے لایا