quran[10]{c,v,t}:
  23,18,تے اساں اسمان توں اک (خاص) اندازے نال پانی نازل کیتا، فیر اساں اوہنوں زمین وچ ٹھہرایا ، تے بیشک اسیں اوہنوں لَے جان تے وی ضرور قدرت رکھدے آں
  23,19,فیر اسیں اوسے (پانی) راہیں تہاڈے لئی کھجوراں تے انگوراں دے باغ پیدا کیتے، اوہناں وچ تہاڈے لئی اوہدے بوہت سارے سوادی میوے نیں، تے اوہناں وچوں تسی کھاندے او
  23,20,تے اوہ رُکھ (زیتون) جیہڑا طورِ سیناء توں نکلدا اے، اوہ تیل لَے کے اُگد اے تے کھان والیاں لئی سالن وی (اے)
  23,21,تے بیشک تہاڈے لئی چوپایاں وچ ضرور اک عبرت اے، اسیں تہانوں اوہدے چوں پلاندے آں جو اوہناں دے ڈھڈاں وچ (دُدھ) اے، تے تہاڈے لئی اوہناں وچ بوہت سارےنفعے نیں، تے اوہناں وچوں کُجھ نوں تسی کھاندے او
  23,22,تے اوہناں تے ای، نالے بیٹریاں تے تُسی سوار کیتے جاندے او
  23,23,"تے بلاشبہ یقیناً اساں نوح نوں اوہدی قوم ول گھلّیا فیر اوہنے آکھیا: میریئے قومے! اللہ دی عبادت کرو، اوہدے باہجوں تہاڈا کوئی معبود نئیں، تے بھلا تسی ڈردے نئیں؟"
  23,24,"فیر اوہدی قوم دے سرداراں، جنھاں کفر کیتا، کہن لگے: ایہہ نئیں پر تہاڈے ورگا اک بشر ای، اوہ چاہندا اے پئی تہاڈے تے وڈیائی جتائے تے جے اللہ چاہندا تے (اسمان توں) فرشتے لازمی اتاردا، اسیں اپنے اگلے پیؤ دادے وچ ایہہ (توحید) نئیں سُنی"
  23,25,نئیں ایہہ پر اک بندہ جنھوں جنون اے، ایس لئی تسی کجھ ویلے تیکر ایہدے بارے اڈیکو
  23,26,"(نوح) عرض کیتی: میریا ربّا! میری مدد کر ایس لئی پئی ایہناں مَینوں جھٹلایا"
  23,27,فیر اسیں اوہدے ول وحی کیتی پئی ساڈیاں اَکھاں ساہمنے تے ساڈی وحی مطابق بیڑی بنا، فیر جدوں ساڈا حکم آجاوے تے تندور ابالے کھاوے، فیر اوہدے وچ ہر (جاندار)شے دی دو قِسماں (نر تے مادہ) دونواں نوں نالے اپنے گھر والیاں نوں سوار کر لَے، سوائے اوہدے جیہدے بارے اوہناں وچوں (ساڈا) قول پہلے ای آچکیا، تے توں میرے نال ظالماں بارے گل نہ کرنا، بیشک اوہ یقیناً ڈبو دتّے جان گے