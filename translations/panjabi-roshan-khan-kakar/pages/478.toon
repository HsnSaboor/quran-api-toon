quran[9]{c,v,t}:
  41,12,فیر (اللہ) اوہناں نوں دو دِناں وچ پورے ست اسمان کر دتّا، تے ہر اسمان وچ اوہدے کم دی وحی کر دتی، تے اساں دنیا دے اسمان نوں چراغاں (ستاریاں) نال خوب سجا دتا، تے (شیطان توں) خوب محفوظ کر دتا، اوہ سب تے غالب خوب جانن والے دا اندازہ اے
  41,13,"فیر جے اوہ مونھ پھیرن تے آکھ دیؤ: میں تہانوں ایسی کڑکن توں ڈرا دتّا اے جیہڑی عاد تے ثمود دی کڑک ورگی ہووے گی"
  41,14,"جدوں رسول اوہناں کول اوہناں دے ساہمنیوں تے اوہناں دے پچھوں (آ کھدے) آئے پئی تسی اللہ دے سوا کسے دی عبادت نہ کرو کہن لگے: جے ساڈا رب چائوہندا تے ضرور فرشتے نازل کردا، سو بیشک جو کجھ تہانوں دے کے گھلیا گیا اے اسیں اوہدے منکر آں"
  41,15,"سو جیہڑے سن عاد اوہ ناحق زمین وچ متکبّر ہوئے تے کہندے: زور وچ ساڈے نالوں بوہتا ڈاہڈا کیہڑا اے؟ تے بھلا اوہناں ویکھیا نئیں واقعی اوہ اللہ جنھے اوہناں نوں پیدا کیتا اوہی زور وچ اوہناں نالوں بوہتا ڈاہڈا اے۔ تے اوہ ساڈیاں آ یتاں دا( جان کے) انکار کردے ہوندے سی"
  41,16,فیر اسیں اوہناں تے شامت دے دیہاڑیاں وچ ٹھنڈی ہوا دے جھکھڑ جھلائے پئی اسیں اوہناں نوں دنیا دی حیاتی وچ خواری دا عذاب چکھائیے، تے یقیناً آخرت دا عذاب بوہتا خوار کرن والا اے، تے اوہناں دی مدد وی نئیں کیتی جاوے گی
  41,17,تے رہے ثمود، فیر اسیں اوہناں نوں راہ دسّی سو اوہناں ہدایت اُتے انھّے ہوَن نوں چنگا جانیا، فیر اوہناں نوں خواری والے عذاب دی کڑک نے آن پھڑیا کیہڑا اوہ کماندے رہے سی
  41,18,تے اسیں ایمان لیاؤن والیاں نوں چھٹکارا دتّا تے اوہ ڈر دے ہوندے سن
  41,19,تے (چیتے کرو) جیس دیہاڑے اللہ دے دشمن اگ ول اکٹھے کیتے جان گے، فیر اوہ وکھو وکھ ٹولیاں وچ ونڈے جان گے
  41,20,ایتھوں تیکر پئی جدوں ای اوہ اوس (دوزخ) دے کول اپڑن گے اوہناں خلاف اوہناں دے کَن تے اوہناں دیاں اکھّاں تے اوہناں دے چمڑے گواہی دین گے جیہڑے اوہ عمل کردے ہوندے سن