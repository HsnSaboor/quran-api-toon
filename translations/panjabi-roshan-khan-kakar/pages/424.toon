quran[7]{c,v,t}:
  33,44,اوہناں دی سیس جیس دیہاڑے اوہ اوس نوں ملن گے ’سلام‘ ہووے گی تے اوہنے اوہناں لئی عزت والا اجر تیار کیتا اے
  33,45,اے نبی! بیشک اسیں تہانوں گواہی دَین والا، تے خوشخبری سناؤن والا تے (انجام توں)ڈراؤن والا (بنا کے) گھلّیا اے
  33,46,تے اللہ ول دعوت دَین والا اوہدے حکم نال نالے روشن چراغ
  33,47,تے مومناں نوں خوش خبری دیو پئی واقعی اوہناں لئی اللہ دی طرفوں بوہت وڈا فضل اے
  33,48,تے کافراں تے منافقاں دے آکھے نہ لگ تے اوہناں دے تنگ کرن نوں چھڈ، تے اللہ تے بھروسا رکھ، تے کافی اے اللہ کفایت کرن والا
  33,49,ایمان والیو! جدوں تسی مومن عورتاں نال نکاح کرو مڑ کے اوہناں نوں ہتھ لَون توں پہلوں اوہناں نوں طلاق دے دیو فیر تہاڈے ولوّں اوہناں تے کوئی عِدّت نئیں پئی تسی اوس (عِدّت) نوں گنو، سو تسی اوہناں نوں فیدہ دیو تے اوہناں نوں ٹورو ؤڑا سوہنا ٹورنا
  33,50,اے نبی! بیشک اسیں تیرے لئی تیریاں اوہ بیویاں حلال کر دتّیاں نیں جنھاں دے مہر تُسی ادا کر دتے، تے اوہ (باندیاں) وی جیہڑیاں تیرے سجے ہتھ دی مِلک نیں جو اوس غنیمت وچوں جو اللہ تہاڈے تے پرتایا اے، تے تیرے چاچے دیاں دھیاں، تے تیری پھوپھیاں دیاں دھیاں، تے تیرے مانمیاں دیاں دھیاں تے تیری ماسیاں دیاں دھیاں وی، جنھاں تیرے نال ہجرت کیتی، تے کوئی وی مومنہ عورت ، جے اوہ اپنے آپ نوں نبی نوں ہبہ کر دیوے، جے نبی چاہوے پئی اوہدے نال نکاح کر لَوے، ایہہ (چھوٹ) مومناں توں وکھری اچیچی تیرے لئی اے، بلاشبہ اسیں جانیا اے جو کجھ اسیں اوہناں (مومناں) تے اوہناں دیاں بیویاں تے جنھاں دے مالک اوہناں دے سجے ہتھ بنے بارے فرض کیتا اے، تاں پئی تیرے تے کوئی تنگی نہ رہوے، تے اللہ بڑا بخشن والا، بوہت رحم والا اے