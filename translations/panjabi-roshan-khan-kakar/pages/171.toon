quran[4]{c,v,t}:
  7,160,تے اساں اوہناں(بنی اسرائیل) نوں باراں قبیلیاں چ کٹ دتا جیہڑے کئی ٹولے سن تے اسیں موسیٰ ول وحی کیتی جدوں اوہدی قوم نے اوہدے کولوں پانی منگیا پئی توں اپنا عاصا اوس پتھر تے مار۔ فیر اوس (پتھر) وچوں باراں چشمے پھُٹ پئے، بلاشبہ ہر قبیلے نے اپناپن گھٹ پچھان لیا تے اساں اوہناں تے بدلاں دی چھاں کر چھڈی، تے اوہناں تے مَن تے سلویٰ اتاریا (تے آکھیا) کھاؤ جیہڑیاں حلال شیواں دی اساں تہانوں روزی پو نچائی، تے اوہناں( نافرمانی کرکے) ساڈا کجھ نئیں وگاڑیا تے سگوں اوہ اپنے آپ تے ای ظلم کردے رہے
  7,161,"تے جدوں اوہناں نوں آکھیا گیا: تُسی ایس وستی وچ رہوُو تے ایہدے وچوں جتھوں چاہو کھاؤ تے آکھو: [حِطَّۃٌ] ’بخش دے‘ تے دروازے وچوں سجدہ کردیاں داخل ہو جائو اسیں تہاڈے لئی تہاڈیاں خطاواں معاف کر دیواں گے، چھیتی اسیں بھلیائی کرن والیاں نوں ہور دیواں گے"
  7,162,فیر اوہناں وچوں جنھاں ظلم کیتا، اوس بات نوں، جو اوہناں نوں آکھی گئی سی، اوہدے الٹ بدل چھڈیا، فیر اسیں اسمان توں اوہناں تے عذاب گھلیا کیہڑا پئی اوہ ظلم کر دے سن
  7,163,تے اوہناں (یہودیاں) کولوںاوس بستی (ایلہ) والیاں بارے پچھو جیہڑی سمندر کنڈھے آباد سی، جدوں اوہ ہفتے نوں حد ٹپ جاندے سن جدوں اوہناں دے ہفتے دا دن (منان) مچھیاں اوہناں سامنے تردیاں پانی اُپر آ جاندیاں سن، تے جیس دن ہفتہ نہ ہوندا اوہ اوہناں کول نئیں سن آئوندیاں، اُنج ای اسیں اوہناں نوں ازماندے سی، کیہڑ ا پئی اوہ نافرمانی کردے سن