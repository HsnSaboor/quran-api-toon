quran[8]{c,v,t}:
  22,39,جنھاں نال لڑائی کیتی جاندی اے اوہناں نوں (جہاد دی) اجازت دتی گئی اے، ایس لئی پئی واقعی اوہناں تے ظلم کیتا گیا، تے بیشک اللہ اوہناں دی مدد تے یقیناً قدرت رکھدا اے
  22,40,"جنھاں لوکاں نوں اوہناں دے گھراں وچوں ناحق کڈھ دتا گیا، سوائے پئی اوہ آکھدے نیں: ساڈا رب اللہ اے، تے جے اللہ لوکاں وچوں بعضیاں نوں بعضیاں راہیں نہ ہٹاندا رہندا، لازمی (راہباں دیاں) خانگاہواں تے گرجے تے (یہودی) عبادت خانے تے مسیتاں ڈھا دتیاں جاندیاں جنھاں وچ اللہ دا ناں بوہت یاد کیتا جاندا اے تے اللہ ضرور اوہدی مدد کرے گا جیہڑا اوس (دے دین) دی مدد کرے گا، بیشک اللہ یقیناً قوّت والا، غلبے والا اے"
  22,41,اوہ لوکیں جناں نوں جے اسیں زمین وچ اقتدار دے دیئے (فیر) اوہ نماز قائم رکھن تے زکوٰۃ دین تے نیکی دا حکم دین تے بریائی توں ڈکن گے، تے سارے ای کماں دا انجام اللہ دے ای اختیار وچ اے
  22,42,تے جے اوہ تہانوںجھٹلاون فیر بلاشبہ ایہناں توں پہلوں نوح دی قوم تے عاد تے ثمود نے وی (نبیاں نوں) جھٹلایا
  22,43,تے ابراہیم دی قوم تے لوط دی قوم نے وی
  22,44,تے مدیّن والیاں وی، تے موسیٰ نوں وی جھٹلایا گیا، سو میں منکراں نوں ڈھل دتی، مڑ کے میں اوہناں نوں پھڑ لیا، فیر (ویکھیا) میرا عذاب کنج دا سی!
  22,45,فیر کنّیاں ای وستیاں نیں پئی اسیں اوہناں نوں تباہ کردتا پئی اوہ ظالم سن، سو اوہ اپنیاں چھتاں تے ڈھٹھیاں پئیاں نیں، تے (کِنّے ای ) نکارہ کھوہ، تے (کِنّے)پکے محل (اجاڑ پئے نیں!
  22,46,بھلا فیر اوہ زمین وچ ٹُر دے پھردے نئیں پئی اوہناں دے ایہو جئے دل ہوندے جنھاں نال اوہ سمجھدے ، یا کن (ہوندے) جنھاں نال اوہ سُندے، سو بیشک گل ایہہ وے پئی اَکھاں انھّیاں نئیں ہوندیاں تے پر دل انھے ہوندے نیں جیہڑے سینیاں وچ نیں