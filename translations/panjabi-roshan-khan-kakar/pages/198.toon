quran[4]{c,v,t}:
  9,69,(منافقو!تسی) اوہناں لوکاں ورگے او جیہڑے تہاڈے توں پہلے سن، اوہ طاقت وچ تہاڈے نالوں کتے ڈاہڈے تے مال تے اولاد وچ کِتے بوہتے سن، سو اوہ اپنا فیدہ چک ہٹے۔ تے تُسی (وی) اپنا فیدہ چُک لیاء جیویں اوہناں اپنا حصے دا فیدہ چکیا ء جیہڑے تہاڈے توں پہلوں سن، تے تُسی (وی) فضول گلاں کیتیاں جیویں اوہناں فضول گلاں کیتیاں۔ اوہو ای نیں جنھاں دے عمل دنیا تے آخرت وچ اوگت گئے تے اوہی لوک گھاٹاچکن والے نیں
  9,70,بھلا اوہناں کول اوہناں لوکاں دی خبر نئیں آئی جیہڑے ایہناں توں پہلوں سن؟ یعنی) نوح دی قوم تے عاد تے ثمود تے ابراہیم دی قوم تے مدین والے تے الٹایاں گئیاں وستیاں والیاں دی۔ اوہناں کول اوہناں دے رسول واضح نشانیاں لے کے آئے، فیر اللہ دی شان نئیں پئی اوہناں تے ظلم کردا تے پر اوہ آپ ای اپنیاں جاناں تے ظلم کردےسن سن
  9,71,تے مومن مرد تے مومن عورتاں آپس وچ اک دوجے دے سجّن نیں۔ اوہ نیکی دا حکم دیندے نیں تے بریائی توں ڈک دے نیں تے نماز قائم رکھ دے نیں تے زکاۃ دیندے نیں تے اللہ تے اوہدے رسول دی اطاعت کر دے نیں اوہو ای نیں جنھاں تے اللہ چھیتی رحم فرماوے گا۔ بیشک اللہ سب تے غالب بڑی حکمت والا اے
  9,72,اللہ نے مومن مرداں تے مومن عورتاں نال ایہوجیہے باغاں دا وعدہ کیتا اے جنھاں ہیٹھوں نہراں وگدیاں نیں، اوہ سدا ای اوہناں وچ رہن والے تے پاکیزہ محلاں ہمیشہ رہن دے باغاں وچ تے سب توں وَدھ کے اللہ دی رضامندی ہووے گی، اوہ اوہو ای وڈی کامیابی اے