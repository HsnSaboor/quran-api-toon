quran[9]{c,v,t}:
  64,10,تے جنھاں لوکاں کفر کیتا تے ساڈیاں آیتاں دا انکار کیتا اوہو ای جہنم دے سنگی نیں، اوہ اوہدے وچ سدا ای ریہن والے، تے اوہ پرتن دا بھیڑا ٹکاناں اے
  64,11,کوئی وی مصیبت نئیں اپڑ دی پر اللہ دے ای اِذن نال، تے جیہڑا کوئی اللہ تے ایمان لیائے اوہ اوہدے دل نوں راہے پا دیندا اے، تے اللہ ہر شئے نوں خوب جانن والا اے !
  64,12,تے اللہ دی اطاعت کرو تے رسول دی اطاعت کرو فیر جے تسی (حق ولوں) مونھ موڑو فیر بیشک ساڈے رسول ذمے کھول کے اپڑا دینا اے
  64,13,اوہ اللہ اوہدے باہجوں کوئی معبود (برحق) نئیں، فیر لازم اے پئی مومن اللہ تے ای توکل کرن
  64,14,ایمان لیائون والیو! بیشک تہاڈیاں بیویاں تے تہاڈیاں اولاداں وچوں بعضے تہاڈے دشمن نیں، سو تسی اوہناں توں بچ کے رہو، تے جے تسی معاف کر دیو تے درگزر کرو تے بخش دیو فیر بیشک اللہ بخشن والا، بوہت رحم والا اے
  64,15,بیشک تہاڈے مال تے تہاڈی اولاد بس اک ازمائش نیں، تے اللہ اوہدے ای کول بوہت وڈا اجر اے
  64,16,سو جتھوں تیکر تہاڈی پُج ہووے تسی اللہ کولوں ڈرو ۔تے سنوتے اطاعت کرو، تے خرچ کرو، ایہہ تہاڈے اپنے لئی بہتر اے، تے جنھوں اپنے منّ دے لالچ کولوں بچا لیا گیا سو اوہ لوک اوہی کامیاب نیں
  64,17,جے تسی اللہ نوں قرض دیو، قرض حسنہ، اوہ تہانوں دُونا (چونا) ودھا کے دیوے گا، تے تہانوں بخش دیوے گا۔ تے اللہ بڑا قدردان بردبار اے
  64,18,وہ اوہلے تے ظاہر دا علم رکھن والا، بڑے غلبے والا بڑی حکمت والا اے