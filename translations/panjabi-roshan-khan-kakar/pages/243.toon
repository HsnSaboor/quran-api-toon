quran[6]{c,v,t}:
  12,64,"آکھیا: میں ایہدے تے تہاڈا اعتبار نئیں کردا سوائے جینویں اِس توں پہلوں ایہدے بھراء بارے تہانوں امین سمجھیا سی؟ سو اللہ ای بہتر راکھا اے تے اوہ سارے مہرباناں نالوں ودھ کے مہربان اے"
  12,65,"تے جدوں اوہناں اپنا سامان کھولیا (تے) اپنی رقم ویکھی جیہڑی اوہناں نوں موڑی گئی سی اوہ بولے: ساڈے ابّاجی! اسانوں (ہور) کیہہ چاہیدا اے؟ ایہہ ساڈی رقم سانوں موڑ دتی گئی اے، تے اسیں اپنے گھر والیاں لئی غلہ لیانواں گے تے اپنے بھرا دی حفاظت کراں گے، تے اسیں اک اوٹھ دا لدّا ہور لیانواں گے، اوہ لدا دینا آسان اے"
  12,66,"پیؤ) آکھیا: میں ایس نوں تہاڈے نال کدی وی نہ گھلاں گا ایتھوں تیکر پئی تسی مَینوں اللہ دا پکا عہد دے دیؤ پئی تسی ایہنوں لازمی میرے کول لےکے آئو گے، سوائے (ایہہ) پئی تسی گھیر لئے جاؤ ۔ فیر جدوں اوہنوں اپنا پکا اقرار دے دتّا، اوہنے آکھیا: جو اسیں کہندے آں اللہ اوہدے تے ضامن اے"
  12,67,"تے اوہنے آکھیا: میرے پُترو! تسی اکّو بوہے چوں نہ داخل ہونا تے وکھرے وکھرے دروازیاں وچوں داخل ہونا تے میں تہاڈے توں اللہ دی طرفوں (آئون والی) کسے شئے (فیصلے) تے نافع نئیں ہو سکدا۔ حکم تے نئیں پر اللہ دے ای،اوہدے تے ای میں بھروسہ کیتا اے، سو بھروسہ کرن والیاں نوں اوہدے تے ای بھروسہ کرنا چاہیدا اے"
  12,68,تے جدوں اوہ داخل ہوئے جِتھّوں اوہناں دے پیؤنے اوہناں نوں حکم دتّا سی، اوہ اوہناں تے اللہ کولوں کوئی شے ( حکم)تے نافع نئیں سی ہو سکدا، پر یعقوب دے جی وچ اک خواہش سی اوہ اوہنے پوری کر لئی تے بیشک اوہ یقیناً بڑے علم والا سی، جنّاں اساں اوہنوں سکھلایا سی تے پر بوہتے لوک نئیں جان دے
  12,69,"تے جدوں اوہ یوسف نوں ملے تے اوہنے اپنے (سکے) بھرا (بنیامین) نوں اپنے کول ٹھرایا (تے) آکھیا: بیشک میں تیرا بھرا آں، سو توں اوہدا غم نہ کر جو کار اوہ کردے رہے"