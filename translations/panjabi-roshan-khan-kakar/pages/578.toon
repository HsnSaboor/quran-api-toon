quran[26]{c,v,t}:
  75,20,ہر گز نئیں سگوں تہانوں چھیتی ملن والی دی چاہت اے
  75,21,تے آخرت نوں چھڈ دیندے او
  75,22,اوس دن (کئی) مونھ کھِڑے ہون گے
  75,23,اپنے رب ول ویکھن والے ہون گے
  75,24,تے اوس دیہاڑے (کئی) بوتھے وگڑے ہوَن گے
  75,25,اوہ یقین کرن گے پئی اوہناں نال لک توڑ ورتاء کیتا جاوے گا
  75,26,ہر گز نئیں! جدوں (جان) سنگھ تیکر اپڑ جائے گی
  75,27,"تے آکھیا جاوے گا: کیہڑا اے دم جھاڑ کرن والا؟"
  75,28,اوہ یقین کر لئے گا واقعی ایہہ وچھوڑا اے
  75,29,تے پِنّی، پِنّی نال چمبڑ جاوے گی
  75,30,اوس دیہاڑے تیرے رب ول ای کوچ ہووے گا
  75,31,سو نہ تے اوہنے سچ منیا تے نہ نماز پڑھی
  75,32,سگوں اوہنے (حق نوں) جھٹلایا تے مونھ پھیریا
  75,33,مڑ کے اپنے گھر دیاں کول آ کڑ دا ہویا گیا
  75,34,ستیاناس تیرا فیر ستیاناسi
  75,35,مڑ کے ستیاناس تیرا فیر ستیاناس
  75,36,بھلا آدمی سمجھدا اے پئی اوہنوں اینویں بِنا پُچھے ای چھڈ دتا جاوے گا؟
  75,37,بھلا اوہ منی دی بوند نئیں سی ٹپکائی جان والی
  75,38,مڑ کے اوہ لوتھڑا بنیا، فیر اوہنے بنایا فیر سدھا پدھرا کیتا
  75,39,فیر اوہدے وچوں دو جنساں نر تے مادی (جوڑا) بنایاں
  75,40,بھلا اوہ ایس تے ہرگز قادر نئیں پئی مُردیاں نوں زندہ کر دیوے؟
  76,1,بلاشک ایس انسان تے زمانے دا اک ویلا انج دا لنگھیا اے پئی اوہ کِسے بھوگ جوگی شئے وی نئیں سی
  76,2,بیشک اسیں انسان نوں رلے مِلے نطفے نال پیدا کیتا، اسیں اوہنوں ازمانے آں فیر اسیں اوہنوں سنن، ویکھن والا بنا دتا
  76,3,بیشک اسیں اوہنوں راہ وکھا دتی بھانویں اوہ شکر گزار بنے تے بھاویں ناشکرا
  76,4,بیشک اسیں کافراں لئی سنگل تے طوق تے بھڑکدی اگ تیار کیتی ہوئی اے
  76,5,بیشک نیک لوک انج دے کاسے چوں پین گے جیہدے وچ کافور دی چَس ہووے گی