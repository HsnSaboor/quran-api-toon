quran[10]{c,v,t}:
  7,121,"اوہناں کہیا:اسیں جہاناں دے رب تے ایمان لے آئے"
  7,122,موسیٰ تے ہارون دے رب تے
  7,123,"فرعون کہیا: (کیہہ) تُسی اس توں پہلے پئی میں تہانوں اجازت دیواں اوہدے تے ایمان لے آئے او؟ بیشک ایہہ لازمی اک چال اے، اوہ تسی ایس شہر وچ چلی اے تاں جے ایتھے رہن والیاں نوں ایس (شہر) وچوں کڈھ دیو، فیر اگوں (نتیجہ) تُسی جان لؤ گے"
  7,124,میں ضرور تہاڈے ہتھ تے تہاڈے پیر پُٹھے وڈھ دیواں گا، مڑ کے میں تہانوں ساریاں نوں لازمی سولی دیواں گا
  7,125,"اوہناں آکھیا: بیشک اسیں اپنے رب ول ای پرتائے جان والے آں"
  7,126,تے (اے فرعون!) توں ساتھوں نئیں بدلہ لے رہیا سوائے ایس دے پئی اسیں اپنے رب دیاں آیتاں تے ایمان لے آئے آں، جدوں اوہ ساڈے کول آگئیاں، ساڈیا ربا! ساڈے تے صبرڈول دے تے سانوں مسلمان ای چُکیں
  7,127,"تے فرعون دی قوم دے سرداراں آکھیا: توں موسیٰ تے اوہدی قوم نوں چھڈ دیویں گا، پئی اوہ زمین وچ فساد مچائون تے اوہ (موسیٰ) تینوں تے تیرے خداواں نوں چھڈ دیوے ؟ (فرعون) کہیا: ہن اسیں ایہناں دے پتراں نوں بُری طرحاں قتل کردیواں گے تے ایہناں دیاں عورتاں نوں زندہ رہن دیواں گے تے بیشک اسیں ایہناں تے غالب آں"
  7,128,"موسیٰ اپنی قوم نوں آکھیا: تُسی اللہ کولوں مدد منگو تے صبر کرو، بیشک زمین اللہ دی اے، اوہ اپنے بندیاں وچوں جنھوں چاہندا اے ایہدا وارث بنائوندا اے، تےخیری عاقبت تے پرہیزگاراں واسطے ای اے"
  7,129,"اوہناں کہیا:تیرے ساڈے کول آئون توں پہلوں وی سانوں ستایا گیاتے مگروں وی جد توں ساڈے کول آگیا، (موسیٰ) آکھیا: لگدا وے پئی تہاڈا رب تہاڈےویری نوں تباہ کر دیوے تے تہانوں دھرتی تے نائب بنا دیوے، فیر ویکھے گا پئی تُسی کنج عمل کر دے او"
  7,130,تے بلاشبہ یقیناً اساں فرعونیاں نوں سالاں بدھی کال تے جھاڑدے توڑے نال پگڑیا شاید اوہ نصیحت پھڑن