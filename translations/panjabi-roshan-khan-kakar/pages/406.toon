quran[9]{c,v,t}:
  30,16,تے رہے جنھاں کفر کیتا تے ساڈیاں آیتاں تے آخرت دی پیشی دا انکار کیتافیر اوہ عذاب وچ لیا دھرے جان گے
  30,17,سو (تسی) اللہ دی تسبیح کرو جس ویلے تسی شام کرو تے جس ویلے تسی سویر کرو
  30,18,تے اسماناں تے زمین وچ اوہدے لئی ای ساری تعریف اے، نالے پچھلے پہر دی تے جدوں تسی ظہر ویلے وچ داخل ہوندے او
  30,19,اوہ جیوندے نوں مُردے وچوں کڈھدا اے، تے مردے نوں جیوندے وچوں کڈھدا اے، تے اوہو ای دھرتی نوں اوہدی موت (ویران ہون) توں پِچھے جیوندا (لہلہاندی) کردا اے، تے اُنجے ای تسی کڈھے جائو گے
  30,20,تے (ایہہ) اوہدیاں نشانیاں وچوں اے پئی اوہنے تہانوں مٹی وچوں پیدا کیتا، مڑکے اچانک تسی سب بشر ہو کے (جابجا) پھیل رہے او
  30,21,تے اوہدیاں نشانیاں وچوں اے پئی اوہنے تہاڈے لئی تہاڈی جنس چوں جوڑے (بیویاں) پیدا کیتے تاں جے تسی اوہناں کولوں سکون لَوْو، تے اوہنے تہاڈے وچکار تعلق تے مہر رکھ دتی، بیشک اوہدے وچ اوہناں لئی یقیناً نشانیاں نیں جیہڑے سوچ وچار کر دے نیں
  30,22,تے اوہدیاں نشانیاں وچوں اسماناں تے زمین دی پیدائش تے تہاڈیاں بولیاں تے تہاڈے رنگاں دا وکھو وکھ ہونا وی اے، بیشک اوہدے وچ جانن والیاں لئی ضرور نشانیاں نیں
  30,23,تے اوہدیاں نشانیاں وچوں اے تہاڈا راتیں تے دن نوں سونا، تے تہاڈا اوہدے فضل چوں (حصہ) لبھّنا، بیشک اوہدے وچ اوہناں لئی ضرور نشانیاں نیں جیہڑے سُندے نیں
  30,24,تے اوہدیاں نشانیاں وچوں اے پئی اوہ تہانوں ڈر تے آس لئی بجلی وکھاندا اے، تے اوہ اسمان توں پانی اتار دا اے، فیر اوہدے نال دھرتی نوں مُردہ (بنجر ہون) توں مگروںجیوندا (لہلہاندی) کردا اے، بیشک اوہدے وچ عقل والے لوکاں لئی ضرور نشانیاں نیں