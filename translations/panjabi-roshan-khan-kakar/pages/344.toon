quran[15]{c,v,t}:
  23,28,"فیر جدوں توں تے تیرے نَالدے بیڑی وچ بیٹھ جائو فیر توں آکھ: سب تعریف اللہ لئی اے جنھے سانوں ظالم قوم توں چھٹکارا دتا"
  23,29,تے آکھ میریا ربّا! توں مَینوں برکت والے کنڈھے تے اتارنا، تے توں کنڈھے لاؤن والیوں چوں سب توں چنگا ایں
  23,30,بیشک اوہدے وچ ضرور بوہت ساریاں نشانیاں نیں، تے بلاشبہ اسیں ضرور آزمان والے سی
  23,31,مڑ کے اسیں اوہناں مگروں اک ہور نسل پیدا کیتی
  23,32,فیر اسیں اوہناں وچ اوہناں دے وچوں ای اک رسول گھلیا پئی تسی اللہ دی عبادت کرو، اوہدے باہجوں تہاڈا کوئی معبود نئیں، فیر بھلا تسی ڈردے نئیں؟
  23,33,"تے اوہدی قوم دے سردار، جنھاں کفر کیتا تے آخرت دی پیشی نوں جھٹلایا، تے اساں اوہناں نوں دنیا دی حیاتی وچ خوش حالی دتی سی، کہندے: نئیں ایہہ پر تہاڈے ورگا اک بشر ای، اوہ اوہدے وچوں کھاندا اے جیہدے وچوں تسی کھاندے او تے، اوہ پیندا اے جیہدے چوں تسی پیندے او"
  23,34,تے یقیناً جے تسی اپنے ای ورگے بشر دے آکھے لگے بیشک تد تسی ضرور گھاٹا چُکن والے ہوئو گے
  23,35,بھلا اوہ تہانوں وعدہ دیندا اے پئی واقعی جدوں تسی مرگئے تے مِٹی تے ہڈیاں ہوگئے واقعی تسی (جیوندے) کڈھے جائو گے
  23,36,دور اے ، دور اے جس دا تہانوں وعدہ مِلدا اے
  23,37,نئیں ایہہ پر ساڈی دنیا دی حیاتی ای (جیہدے وچ) اسیں مردے تے جیوندے آں، تے اسیں (دوبارہ) ٹھالے جان والے ہر گز نئیں
  23,38,نئیں اوہ پر اک بندہ ای جنھے اللہ تے جھوٹھ بولدیاں چوچا گھڑیا اے، تے اسیں اوہدے تے ایمان لیائون والے نئیں
  23,39,"اوس (رسول) آکھیا: میریا ربّا! توں میری مدد فرما کیہڑا پئی اوہناں مینوں جھٹلا دتا اے"
  23,40,"فرمایا: بیشک تھوڑے ای چِر وچ ایہہ تے ضرور پچھتا ئون گے"
  23,41,فیر اوہناں نوں چانگر آن پھڑیا، حق نال فیر اسیں اوہناں نوں کوڑا کر چھڈیا، سوپھٹکار اے ظالم قوم لئی
  23,42,فیر اسیں اوہناں مگروں دوجیاں نسلاں پیدا کیتیاں