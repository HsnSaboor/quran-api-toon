quran[10]{c,v,t}:
  16,119,مڑ کے بیشک تیرا رب اوہناں تے (مہربان اے) جنھاں جہالت وچ بھیڑے کم کیتے، مڑ کے اوہدے مگروں اوہناں توبہ کیتی تے اپنی اصلاح کر لئی بیشک ایس تَوں بعد تیرا رب لازمی بخشن والا، بوہت رحم والا اے
  16,120,بیشک ابراہیم اک (پوری) امت سی، اللہ دا فرمانبردار یکسو مسلم تے اوہ مُشرکاں وچوں ہرگز نئیں سی
  16,121,اوہدیاں نعمتاں دا شکر کرن والا، اوہنے اوہنوں چُن لیا تے اوہنوں سِدھے رستے وَل ہدایت دتّی
  16,122,تے اساں اوہنوں دنیا وچ بھلیائی دِتّی، تے بیشک اوہ آخرت وچ لازمی نیکو کاراں وچوں ہووے گا
  16,123,(اے نبی!) مڑ کے اساں تیرے ول وحی کیتی پئی ابراہیم دی مِلّت دی پیروی کر (جیہڑا)یکسو مسلم سی تے اوہ مُشرکاں وچوں نئیں سی
  16,124,ہفتے دا دن بس اوہناں لئی متھیا گیا سی جنھاں ایہدے وچ پاٹ پائی۔ تے بیشک تیرا رب اوہناں وچکار قیامت دیہاڑے ایس گل دا نیاں کرے گا جیہدے وچ اوہ پاٹے ہوئے سن
  16,125,اے نبی!) اپنے رب دے رستے ول حکمت تے چنگی وعظ نال دعوت دیؤ تے اوہناں نال اوس طریقے تے بحث کرو جیہڑا سب توں ودھیا اے۔ بیشک تہاڈا رب ای اوس بندے نوں ودھکے جان دا اے جیہڑا اوہدے رستے تَوں بھٹکیا تے اوہو ای ہدایت پاون والیاں نوں ودھکے جان دا اے
  16,126,تے جے تسی بدلہ لوُ فیر اونّا ای بدلہ لوُ جِنّی تہانوں تکلیف دِتی گئی ہووے، تے جے تسی صبر کرو تاں یقیناً اوہ صبر کرن والیاں لئی بوہت چنگا اے
  16,127,تے (اے نبی!) تسی صبر ای کرو، تے نئیں تہاڈا صبر کرنا پر اللہ( دی توفیق) نال تے ایہناں (کافراں) تے غم نہ کرو تے نہ کسے سوڑ چ پوئو اوس توں جو اوہ چالے چل دے نیں
  16,128,بیشک اللہ اوہناں نال اے جیہڑے ڈردے رہے تے اوہ سب جیہڑے نیکی کرن والے نیں