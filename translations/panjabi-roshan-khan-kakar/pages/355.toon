quran[7]{c,v,t}:
  24,37,ایسے مرد جنھاں نوں نہ کوئی سودا تے نہ کوئی خرید و فروخت، غافل کردی اے اللہ دے ذکر تے نماز قائم رکھن تے زکوٰۃ دین توں، اوہ اوس دن توں ڈردے نیں جہدے وچ دِل تے اکھّاں پُٹھے ہو جان گے
  24,38,تاں جے اللہ اوہناں نوں اوہدا بہترین صلہ دیوے، جو اوہناں کیتا تے اوہناں نوں اپنے فضل نال چوکھا دیوے، تے اللہ جنھوں چاہوے بغیر تنگی دے رزق دیندا اے
  24,39,تے جنھاں کفر کیتا اوہناں دے عمل جیویں رڑے میدان دا سراب، بوہت ترہایا اوس نوں پانی سمجھدا رہیا، ایتھوں تیکر پئی جدوں اوہ اوہدے کول آیا اوہنوں کوئی شے نہ لبھے، تے اللہ نوں اپنے کول ویکھیا، فیر اوہنے اوہدا حساب پورا مکا دتّا تے اللہ حساب دا بڑا کاہلا اے
  24,40,یا (کافراں دے عمل) جینویں ہنیرے اتھاہ سمندر وچ نیں، جنھوں ڈھکدی ہووے اک ٹھاٹھ ، اوہدے اُپروں اک ہور ٹھاٹھ، اوہدے اُپر بدّل ہووے، کئی ہنیرے ہون جیہڑے اک دوجے دے اپر ہَون، جدوں اوہ اپنا ہتھ کڈھے، امید نئیں اوہنوں ویکھے، تے جیہدے لئی اللہ نے چانن نئیں بنایا فیر اوہدے لئی (کِتے وی) کوئی روشنائی نئیں
  24,41,بھلا تسی نئیں ڈِٹھا واقعی اللہ، اوہدی تسبیح بیان کردا اے جو کوئی اسماناں تے زمین وچ اے، تے (ہوا وچ) پر کھلارے ہوئے پنچھی وی، ہر کسے نوں بلاشبہ اپنی نماز (عبادت) تے اپنی تسبیح داپتا اے، تے جو کجھ اوہ کردے نیں اللہ نوں ڈاہڈا علم اے
  24,42,تے اللہ واسطے ای اے اسماناں تے زمین دی بادشاہی، تے اللہ ای ول (سب دا) پرتنا اے
  24,43,بھلا تسی نئیں ویکھیا پئی واقعی اللہ ای بدّل ہِکدا اے، مڑ کے اوہناں نوں آپو وچ ملاندا اے، مڑ کے اوہناں نوں تہ بہ تہ کر دیندا اے، فیر تسی ویکھدے او پئی اوہدی دراڑاں وچوں مینہ ورھدا اے، تے اوہ اوس اسمان اندر گڈیاں پہاڑاں وچوں کجھ گڑے اتاردا اے، فیر اوہ اوہناں نوں جیہدے تے چاہوے ورھاندا اے، تے جیہدے توں چاہوے پھیر دیندا اے، لگدا اے پئی اوہدی بجلی دی چمکار اکھاں (دی روشنائی) نوں لے جاوے گی