quran[7]{c,v,t}:
  28,78,"قارون کہیا: مینوں تے ایہہ بس اوس اِک علم توں دِتّا گیا اے جیہڑا میرے کول اے۔ تے بھلا اوہ جان دا نئیں سی (پئی) واقعی اللہ اوس توں پہلے کئی نسلاں تباہ کر چکیا جیہڑے زور وچ ایہدے نالوں بوہتے سن تے بوہتے مالاںوالے سن، تے مجرماں کولوں اوہناں دے گناہواں بارے نئیں پچھیا جاندا"
  28,79,"فیر اوہ اپنے پورے ٹوہر نال اپنی قوم ساہمنے نکلیا جیہڑے لوک دنیا دی حیاتی چاہندے سن، کہن لگے: افسوس! ساڈے لئی وی ایہدے وانگر ہوندا جو قارون نوں ملیا اے، بیشک اوہ وڈے نصیبے والا اے"
  28,80,"تے جنھاں نوں علم دتا گیا سی، اوہناں آکھیا: افسوس تہاڈے تے! اللہ دا ثواب چنگا اے اوس بندے لئی جیہڑا ایمان لیایا تے اوہنے نیک عمل کیتے، تے ایہہ گل نئیں سُجھدی پر صبرکرن والیاں نوں ای"
  28,81,فیراساں اوہنوں تے اوہدے گھر نوں زمین وچ دھسا دتا، فیر اوہدے لئی (حمائتیاں چوں) کوئی اس طرحاں د ا دِھر نئیں سی جیہڑا اللہ دے مقابلے وچ اوہدی مدد کردا تے نہ اوہ اپنا بچاء کرن والیاں وچوں سی
  28,82,"تے جنھاں کل اوہدے مرتبے دی آرزو کیتی سی، اوہناں ایس حالیں سویر کیتی پئی کہن لگے: تینوں پتا نئیں واقعی اللہ اپنے بندیاں وچوں جہدے لئی چاہوے رزق کُھلا کردا اے تے تنگ کردا اے، جے ایہہ نہ ہوندا پئی اللہ ساڈے تے احسان کیتا تے ضرور اوہ سانوں وی دھسا دیندا ، تینوں بھیڑ پئے واقعی کافر فلاح نئیں پاؤندے"
  28,83,اوہ آخرت دا گھر اسیں اوہناں لوکاں نوں دیواں گے جیہڑے دھرتی وچ نہ وڈیائی چاہندے نیں تے نہ فساد، تے چنگی اخیر تے پرہیز گاراں لئی اے.
  28,84,جیہڑا نیکی لے کے آئے گا فیر اوہدے لئی اوہدے توں چنگا (بدلہ) ہووے گا، تے جیہڑا بریائی لے کے آوے گا فیر مندے کم کرن والیاں نوں نئیں بدلہ دتا جاوے گا پر اوہو ای جیہڑے اوہ عمل کردے سن