quran[6]{c,v,t}:
  35,39,اوہو ای اے جنھے تہانوں زمین وچ خلیفہ بنایا، فیر جیہڑا کافر ہویا تے اوہدا کفر (دا وبال) اوہدے تے ای ہووے گا، تے کافراں نوں اوہناں دا کفر اوہناں دے رب کول کوڑ سوا کجھ وی ودھ نئیں کردا ، تے کافراں نوں اوہناں دا کفر گھاٹے سوا کجھ ودھ نئیں کردا
  35,40,"تسی فرما دیؤ: بھلا تسی اپنے شریکاں نوں ویکھو جنھاں نوں تسی اللہ نوں چھڈ کے پکاردے او، مینوں دکھائو اوہناں زمین وچوں کیہہ کجھ پیدا کیتا اے یا اوہناں دا اسماناں وچ کوئی حصہ اے؟ یا اسیں اوہناں نوں کوئی کتاب دتی اے پئی اوہ اوہدی کسے دلیل تے قائم نیں؟ سگوں ایہہ ظالم ایہناں دا بعضے نوں دھوکھے سوا کجھ وعدہ نئیں دیندے"
  35,41,بیشک اللہ ای اسماناں تے زمین نوں تھمیا ہویا اے پئی اوہ دونویں (اپنی انگوں) ہٹ نہ جان، تے یقیناً جے اوہ دونویں ہٹ جان اوہدے پِچھوں اوہناں دونواں نوں کوئی تھم نئیں سکے گا، بیشک اوہ بڑا بردبار، بے حد بخشن والا اے
  35,42,تے اوہناں اللہ دی قسم بڑا زور لا کے کھادی پئی جے اوہناں کول کوئی ڈرائون والا آیا اوہ لازمی امتاں وچوں کسے (امت) نالوں ودھ ہدایت پائون والے ہوَن گے، فیر جدوں اوہناں کول ڈرائون والا آیا نئیں وادھا کیتا پر اوہناں دے تریہن وچ
  35,43,دھرتی وچ متکبّر ہون پاروں تے مندی چال چلن پاروں، تے مندی چال نئیں گھیر دی پر اوہدے چلن والے نوں ای، فیر اوہ اگلے لوکاں دے طریقے توں سوا کجھ نئیں اڈیکدے نیں، سو تسی اللہ دا طریقہ کدی وی بدلدا نئیں ویکھو گے، تے تسی اللہ دا دستور ٹلدا کدی نہ ویکھو گے
  35,44,بھلا اوہ زمین وچ ٹردے پھردے نئیں فیر اوہ ویکھدے اوہناں لوکاں دی اخیر کنج دی ہوئی جیہڑے ایہناں توں پہلوں سن جدوں کہ اوہ ایہناں نالوں زور وچ بوہتے تگڑے سن، تے اللہ (انج دا) نئیں پئی اوہنوں کوئی شئے اسماناں تے زمین وچ بے وس کر دیوے،بیشک اوہ سب کجھ جانن والا، بڑی قدرت والا اے