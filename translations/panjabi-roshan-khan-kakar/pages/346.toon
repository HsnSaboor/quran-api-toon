quran[15]{c,v,t}:
  23,60,تے جیہڑے لوک اوہناں جو کُجھ وی دتا ایس حال چ دیندے نیں پئی اوہناں دے دِل گھبران والے ہوندے نیں پئی واقعی اوہ سب اپنے رب ول ای پرتن والے نیں
  23,61,اوہ لوک بھلیائیاں وچ چھیتی کردے نیں تے اوہی سب اوہناں ول اگے لنگن والے نیں
  23,62,تے اسیں کسے جی نوں اوہدی ہمت توں ودھ کھیچل نئیں دیندے، تے ساڈے کول اک کتاب (لوح) اے جیہڑی حق نال بولدی اے، تے اوہناں سب تے ظلم نئیں کیتا جاوے گا
  23,63,سگوں اوہناں دے دِل ایس (قرآن) ولّوں بے سرتی وچ نیں، تے اوہدے توں وکھ وی اوہناں دے کئی کرتوت ہین اوہ اوہناں نوں کرن والے نیں
  23,64,ایتھوں تیکر پئی جدوں اسیں اوہناں دے خوشحال لوکاں نوں عذاب وچ پھڑاں گے تداں اوہ چیخ چہاڑ کرن گے
  23,65,"(آکھیا جاوے گا:) اج نہ چیکو بیشک تہاڈی ساتھوں مدد نئیں ہووے گی"
  23,66,بلاشبہ میریاں آیتاں تہاڈے تے تلاوت کیتیاں جاندیاں سن فیر تسی اپنیاں اڈیاں تے پلٹ جاندے سو
  23,67,متکبّر ہوندیاں (تے) ایہدے بارے رات نوں گلاں کردیاں تسی بے ہودہ بکدے سو
  23,68,بھلا فیر اوہناں ایس گل تے غور نئیں کیتا، یا فیر اوہناں کول اوہ شئے آ گئی جیہڑی اوہناں دے اگلے پیو دادے کول نئیں سی آئی؟
  23,69,یا اوہناں اپنے رسول نوں نئیں پچھانیا، سو اوہ اوہنوں اوپرا سمجھن والے نیں؟
  23,70,یا اوہ کہندے نیں پئی اوہنوں دیوانگی اے (نئیں نئیں) سگوں اوہ اوہناں کول حق لیایا اے، تے اوہناں دے بوہتے حق نوں نا گوارا جانن والے نیں
  23,71,تے جے حق اوہناں دیاں خواہشاں پچھے ٹرے ضرور اسمان تے زمین تے جو اوہناں دے وچ نیں، سبھّے چوڑ چپٹ ہو جاندے، سگوں اسیں اوہناں کول اوہناں د ی نصیحت لے آئے آں فیر اوہ اپنی نصیحت توں منہ پھیرن والے نیں
  23,72,کیہہ تسی اوہناں کولوں کسے خراج دا سوال کردے او، فیر تیرے رب دا صلہ بوہت بہتر اے تے اوہ بہترین رزق دَین والا اے
  23,73,تے بیشک تسی لازمی اوہناں نوںسدھے رستے (اسلام) ول بلاندے او
  23,74,تے بیشک جیہڑے آخرت تے ایمان نئیں لیائوندے اوہ ضرور اصل رستے توں ہٹے ہوئے نیں