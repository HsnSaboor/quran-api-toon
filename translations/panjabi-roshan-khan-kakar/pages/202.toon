quran[6]{c,v,t}:
  9,94,"اوہ (منافق) تہاڈے سامنے عذر پیش کرن گے جدوں تسی مڑ کے اوہناں کول آؤ گے اے نبی!) دس دیؤ: تسی بہانے نہ بنائو، اسیں کدی وی تہاڈا اعتبار نئیں کراں گے بلاشبہ اللہ نے تہاڈیاں کجھ خبراں سانوں دس چھڈیاں نیں تے اللہ ہن تہاڈے عمل ویکھ لوے گا تے اوہدا رسول وی، مڑکے تسی غیب تے ظاہر جانن والے ول پرتائے جاؤ گے فیر اوہ تہانوں جتلا دیوے گا تسی جو عمل کر دے سی ?"
  9,95,ہن اوہ تہاڈے اگے اللہ دیاں قسماں کھان گے جدوں تسی اوہناں ول پرتو گے، پئی تسی اوہناں ولوں بے رخی کرو، سو تسی اوہناں توں منہ پھیر لو بیشک اوہ پلیت نیں۔ تے اوہناں دا ٹکاناں دوزخ اے، بدلہ جو اوہ کماندے رہے سی
  9,96,اوہ تہاڈے اگے قسماں کھاندے نیں پئی تسی اوہناں توں راضی ہوجاؤ، فیر جے تسی اوہناں توں راضی ہو وی جاؤ فیر بیشک اللہ نافرمان لوکاں توں راضی نئیں ہوندا
  9,97,دیہاتی لوک کفر تے منافقت وچ بوہتے پکے نیں تے ایسے لائق نیں پئی اوہ( شرعی) حدّاں نہ گولن جیہڑیاں اللہ نے اپنے رسول تے اتاریاں، تے اللہ سبھے کجھ جانن والا، بڑی حکمت والا اے
  9,98,تے دیہاتیاں وچوں کُجھ اوہ نیں جیہڑے پئی جو اوہ خرچ کردے نیں اوہنوں اک چٹی سمجھدے نیں تے اوہ تہاڈے تے گیڑا اڈیکدے نیں (پر) مندا گیڑا اوہناں تے ای آئونا اے، تے اللہ سب کجھ سنن والا، وسیع علم والا اے
  9,99,تے کُجھ دیہاتیاں چوں اوہ نیں جیہڑے اللہ تے آخرت دیہاڑے تے ایمان لیائوندے نیں تے اوہ جو کُجھ خرچ کردے نیں اوہنوں اللہ دیاں قربتاں تے رسول دیاں دعاواں (لین) دا ذریعہ سمجھدے نیں۔ سُن لؤ! بیشک ایہہ اوہناں لئی قرب دا ذریعہ اے، چھیتی اللہ اوہناں نوں اپنی رحمت وچ داخل کر لوے گا، بیشک اللہ بے حد بخشن والا، بہت رحم والا اے