quran[9]{c,v,t}:
  34,49,"آکھ دیؤ: حق ا ٓ چکیا تے باطل نہ پہلی واری کجھ (پیدا) کر سکیا تے نہ دوبارہ کر سکے گا"
  34,50,"فرما دیؤ: جے میں راہ بھلیا ہویا آں فیر میرے بھلن دا بھار میری جان تے ای اےتے جے میں ہدایت تے آں فیر ایہہ اوس توں اے جیہڑی میرا رب میرے ول وحی کردا اے، بیشک اوہ سنن والا، بوہت نیڑے وے"
  34,51,تے جے کِتے تسی ویکھو جدوں اوہ گھابرجان گے فیر اوہ (نس کے) بچ نہ سکن گے تے اوہ نیڑے تھاؤن پھڑ لئے جان گے
  34,52,"تے اوہ کہن گے: اسیں (ہن) اوہدے تے ایمان لیائے آں، تے اوہناں لئی ایہنی ہٹویں تھاں توں (ایمان) ملنا کتھوں ہووے گا!"
  34,53,حالاں اوہ بلاشبہ ایس توں پہلوں (دنیا وچ) اوہدے منکر ہو چکے، تے اوہ ہٹویں تھاں توں بن ویکھے ای (اٹکل دے) تیر وگاہندے رہے
  34,54,اوہناں وچکار تے اوہناں شیؤاں وچکار جنھاں نوں اوہ چاہن گے، روک کردتّی جاوے گی، جینویں ایس توں پہلوں اوہناں ورگیاں نال کیتا گیا سی، بیشک اوہ تردد والے شک وچ پئے ہوئے سن
  35,1,ساری تعریف اللہ لئی اے جیہڑا اسماناں تے زمین نوں پیدا کرن والا اے، فرشتیاں نوں قاصد بنائون والا اے جنھاں دے دو دو، تِن تِن تے چار چار پر نیں، اوہ تخلیق چ جیویں چاہوے وادھا کردا اے، بیشک اللہ ہر شئے تے پوری طرحاں قادر اے
  35,2,اللہ لوکاں لئی (اپنی) رحمت وچوں جو کجھ کھول دیوے فیر اوہنوں کوئی روکن والا نئیں، تے جنھوں اوہ روک دیوے فیر اوہدے بعد وں کوئی اوہنوں کھولن والا نئیں، تے اوہی سب تے غالب بڑی حکمت والا اے
  35,3,لوکو! اپنے اُتے اللہ دی نعمت چیتے کرو، بھلا اللہ باہجوں کوئی ہور خالق اے جیہڑا تہانوں اسمان تے زمین وچوں روزی پُچاندا ہووے؟ اوہدے باہجوں کوئی (سچا) معبود نئیں، فیر تسی کتھے بہکائے جاندے او؟