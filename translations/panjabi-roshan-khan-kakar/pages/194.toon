quran[7]{c,v,t}:
  9,41,"نکلو ہلکے تے (بھاویں)بھارے تے اپنے مالاں تے اپنیاں جاناں نال اللہ دے رستے وچ جہاد کرو, اوہ تہاڈے بھلے نوں اے جے تُسی جانو"
  9,42,جے مال (غنیمت) نیڑے تیڑے تے سوکھا سفر ہوندا تے اوہ (منافق) تہاڈے پچھے ضرور چلدے، تے پر اوکھی منزل اوہناں تے دور پے گئی، تے چھیتی اوہ اللہ دیاں قسماں کَھان گے پئی جے ساڈی واہ لگدی تے تہاڈے نال ضرور نکلدے۔ اوہ اپنے آپ نوں ہلاکت وچ پا رہئے نیں۔ تے اللہ جان دا اے بیشک اوہ سراسر جھوٹھے نیں
  9,43,(اے نبی!) اللہ تینوں معاف کیتا تسی اینہاں (منافقاں) نوں اجازت کیوں دتی؟ اوہدوں تیکرجد سچے لوک تیرے تے ظاہر ہو جاندے تے جھوٹھیاں نوں وی توں جان لیندا
  9,44,(اے نبی!) اوہ تیرے کولوں اجازت نئیں منگدے جیہڑے اللہ تے روزِ آخر تے ایمان رکھدے نیں پئی اوہ اپنے مالاں تے جاناں نال جہاد کرن تے اللہ پرہیز گاراں نوں خوب جان دا اے
  9,45,تہاڈے کولوں اجازت بس اوہ منگدے نیں جیہڑے اللہ تے آخر دیہاڑ تے ایمان نئیں رکھدے تے اوہناں دے دل شک وچ پئے ہوئے نیں، سو اوہ اپنے شک وچ ڈانواں ڈول ہو رہے نیں
  9,46,تے جے اوہ نکلن دا ارادہ کردے تے ایہدے لئی کُجھ سامان ضرور تیار کردے تے پر اللہ نوں اوہناں دا اٹھنا پسند نئیں سی، فیر اوہنے ایہناں نوں ڈک دتا تے آکھ دتا گیا پئی (گھریں) بیٹھن والِیاں نال بیٹھے رہو
  9,47,جے اوہ (منافق) تہاڈے وچ نکل وی پیندے اوہ سوائےوخت توں تہانوں کسے شے وچ نہ ودھاندے تے لازمی تہاڈے چ فتنہ (وکھ رائے) لبھدے، (صفاں وچ) ضرور بھج دوڑ کردے۔تے تہاڈے وچ اوہناں دے جاسوس وِی نیں۔ تے اللہ ظالماں نوںخوب جانن والا اے