quran[8]{c,v,t}:
  17,97,تے جنہوں اللہ ہدایت دیوے فیر اوہو ای ہدایت والا اے، تے جنھاں نوں گمراہ کردے فیر تسی اوہناں لئی اوس (اللہ) دے سوا کوئی امدادی ہر گز نہ ویکھو گے تے اسیں اوہناں نوں قیامت دیہاڑے مونھ پرنے، انّھے تے گونگے تے ڈورے اٹھاواں گے، اوہناں دا ٹکاناں جہنم ہووے گا۔ جدوں وی اوہ بُجھن لگے گی تے اسیں اوہناں لئی (اگ دی لمب ) ہو ر بھڑ کا دیواں گے
  17,98,"اوہ اوہناں دی سزا اے ، ایس یاروں پئی اوہ ساڈیاں آیتاں دے منکر ہوئے تے کہیا: بھلا جدوں اسیں ہڈیاں تے چورا ہوجانواں گے بھلا بیشک ضرور اسیں نویں سرے توں پیدا کرکے ٹھالے جاواں گے؟"
  17,99,بھلا اوہناں نئیں ویکھیا پئی واقعی جیس اللہ اسماناں تے دھرتی نوں پیدا کیتا اوہ ایہدے تے قادر اے پئی اوہناں ورگے پیدا کردیوے، تے اوس (اللہ) اوہناں لئی اک ویلا متھیا ہویااے جیہدے وچ کوئی شک نئیں، فیر (وی) ظالماں ناشکری توں اڈ ہر (شے دا) انکار کیتا
  17,100,"آکھ دیؤ: جے تسی میرے رب دی رحمت دے خزانیاں دے مالک ہوندے، تد تسی خرچ ہو جان دے ڈر توں لازمی ڈک لیندے۔ تے انسان ہمیش توں بڑا بخیل اے"
  17,101,"تے بلاشبہ یقینا اساں موسیٰ نُوں نوں (9) واضح نشانیاں دتّیاں، سو تسی بنی اسرائیل نوں پچھو، جدوں اوہ اوہناں کول آیا تاں فرعون نے اوہنوں کہیا: اے موسیٰ! بیشک میں تینوں لازمی جادو تھلے آیا سمجھدا اں"
  17,102,"اوس (موسیٰ) آکھیا: بلاشبہ یقینا تینوں پتا لگ چکیا اے پئی ایہہ شیواں اسماناں تے دھرتی دے رب سوا کسے نئیں گھلیاں (ایس حالیں) پئی عبرتاں۔ تے اوئے فرعونا!بیشک میں تے تینوں لازمی ہلاک کیتا ہویا سمجھدا اں"
  17,103,فیر اوس (فرعون) ارادہ کیتا پئی اوہناں نوں اوس دھرتی وچوں اکھاڑ دیوے تاں اسیں اوہنوں تے اوہدے نالدے ساریاں نوں غرق کر دتا
  17,104,تے ایہدے مگروں اساں بنی اسرائیل نوں آکھیا پئی تسی ایس دھرتی وچ وسّو، فیر جدوں آخرت دا وعدہ آوے گا تے اسیں تہانوں سبھناں نوں سمیٹ کے لے آواں گے