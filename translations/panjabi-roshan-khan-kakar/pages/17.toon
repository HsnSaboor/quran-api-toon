quran[7]{c,v,t}:
  2,106,جیہڑی وی آیت اسیں منسوخ کر دے آں یا اوہنوں بھُلوا دینے آں اسیں اوہدے توں چنگی یا اوہدے ورگی (ہور) لے آئوندے آں۔ بھلا توں جانیا نئیں واقعی اللہ ہر شئے تے پوری طرحاں قادر اے؟
  2,107,بھلا توں جانیا نئیں واقعی اللہ، اوسے د ای اے اسماناں تے زمین دی بادشا ہی تے تہاڈے لئی اللہ توں سوا نہ کوئی حمایتی اے تے نہ کوئی امدادی
  2,108,یاں تسی چاہندے او پئی اپنے رسول توں سوال کرو جیویں ایس توں پہلاں موسیٰ توں سوال کیتے گئے سن؟ تے جنھے ایمان دے بدلے وچ کُفر لے لیا تاں بلاشبہ اوہ سدّھے رستے توں ہٹ گیا
  2,109,اہل کتاب وچوں بوہت سارے ایہہ چاہندے نیں کِتے اوہ تہاڈے ایمان لیاؤن توں بعد تہانوں کفر تے پھیر دین۔ اپنے دلاں دے ساڑتوں۔ ایہدے بعد پئی اوہناں لئی حق کُھل چکیا اے۔ سو معاف کردیو تے درگزر کرو ایتھوں تیکر پئی اللہ اپنا حکم لے آوے۔ بیشک اللہ ہر شئے تے پوری طرحاں قادر اے
  2,110,تے نماز قائم رکھو تے زکاۃ دیوتے اپنے واسطے جیہڑی وی نیکی اگے گھلّو گے اوہنوں اللہ کول جا پاؤ گے بیشک تسی جیہڑے کم کردے او اللہ اوہناں نوں خوب ویکھن والا اے
  2,111,"تے اوہناں کہیا: جنت وچ ہرگز کوئی نہیں جاوے گا سوائے جیہڑا یہودی ہووے گا یا نصرانی۔ اوہ اوہناں دیاں تاہنگاں نیں (اے نبی!) آکھ دیو: تسی اپنی دلیل لیائو جے تسی سچے او"
  2,112,کیوں نئیں! جنھے اپنا چہرہ اللہ لئی تابع کر دتا تے اوہ ہووے وی نیکوکار فیر اوہدے واسطے اوہدا اجر اوہدے رب کول اے تے نہ اوہناں نوں کوئی خوف ہووے گا تے نہ ای اوہ غم کرن گے