quran[11]{c,v,t}:
  43,23,"تے اوسے طرحاں اساں تیرے توں پہلوں کسے وستی وچ وی کوئی ڈرائون والا نئیں گھلیّا پر اوہناں دے سوکھے لوکاں اوہی کہیا: بیشک اسیں اپنے پیؤ دادے نوں اک طریقے تے ویکھیا تے اسیں تے اوہناں دے کھوجاں تے چلن والے آں"
  43,24,"نبی آکھیا: تے کیہ بھاویں میں تہاڈے کول ایہدے توں بوہتی سچائی دا طریقہ لیاواں جہدے تے تسی اپنے پیؤ دادے نوں ویکھیا فیر وی)؟ اوہکہن لگے: بیشک تہانوں جیہدے نال گھلیا گیا اے اسیں اوہدے منکر آں"
  43,25,سو اسیں اوہناں کولوں بدلہ لیا، فیر دھیان کرو جھٹلان والیاں دی اخیر کینویں ہوئی؟
  43,26,"تے جدوں ابراہیمؑ اپنے پیؤ تے اپنی قوم نوں آکھیا: بیشک میں ایہناں بتاں) توں بَریآں جنھاں نوں تسی پوجدے او"
  43,27,سوائے اوس ہستی دے جنھے مینوں پیدا کیتا، فیر بیشک اوہو چھیتی مینوں سِدھی راہے لائے گا
  43,28,تے اوہنے ایس(توحید) نوں اپنے پچھلیاں وچ باقی رہن والا کلمہ بنا دتا، شاید اوہ (اللہ ول) رجوع کرن
  43,29,سگوں میں ایہناں نوں تے ایہناں دے پیؤ دادے نوں فیدہ اپڑایا، ایتھوں تیکر پئی اوہناں کول حق تے کھول کے دسّن والا رسول آگیا
  43,30,"تے جدوں اوہناں کول حق آیا اوہناں کہیا: ایہہ تے جادو اے تے بیشک اسیں ایہدے منکر آں"
  43,31,تے اوہناں کہیاایہہ قرآن ایہناں دونواں وستیاں (مکہ، طائف) وچوں کسے وڈھے بندے تے کیوں نہ اتاریا گیا؟
  43,32,بھلا تیرے رب دی رحمت اوہ ونڈ دے نیں؟ اساں ای آپ دنیاوی حیاتی وچ اوہناں وچکار اوہناں دی معاش (روزی) ونڈی اے، تے اساں ای درجیاں وچ اوہناں نوں اک دوجے تے اُچا کیتا اے، تاں جے اوہناں دا بعض ، بعضے نوں نوکر چاکر بنا لوے تےتیرے رب دی رحمت اُس توں بوہت چنگی اے جو کجھ اوہ جمع کردے نیں
  43,33,تے جے ایہہ خیال) نہ ہوندا پئی سارے لوک اک ای ٹولہ ہو جان گے اسیں اوہناں لئی جیہڑے رحمٰن نال کفر کردے نیں، اوہناں دے گھراں دیاں چھتّاں چاندی دیاں بنا دیندے تے پوڑیاں وی جنھاں تے اوہ چڑھدے نیں