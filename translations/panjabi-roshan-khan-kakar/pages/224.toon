quran[9]{c,v,t}:
  11,20,اوہ لوک کدی زمین وچ عاجز کرن والے نئیں سی تے نہ ایہناں لئی اللہ توں وکھ کدی کوئی حمایتی نیں۔ اوہناں لئی عذاب دونا کردتا جاوے گا۔ اوہناں وچ (حق) سنن دا حوصلہ نئیں سی تے نہ اوہناں نوں کجھ سُجھدا ہوندا سی
  11,21,اوہو لوک نیں جنھاں اپنے آپ نوں خسارے وچ پاء لیا تے اوہناں کولوں کُھس گیا جیہڑا اوہ (جھوٹھ) باتاں گھڑ دے سن
  11,22,بخدا واقعی اوہ سب لوک آخرت وچ وی سارے اوہی ودھ نقصان چ پین والے نیں
  11,23,بیشک جیہڑے ایمان لیائے تے اوہناں نیک عمل کیتے تے اپنے رب تائیں عاجزی کیتی، اوہو ای جنت دے سنگی نیں، اوہدے وچ ہمیش ای رہن والے نیں
  11,24,دونواں ٹولیاں (کافر، مومن) دی مثال انج اے جینویں انّھا نالے ڈورا، تے ویکھن والا نالے سنن والا، بھلا مثال وچ دونویں برابر نیں؟ کیہہ فیر تسی نصیحت نئیں پھڑ دے
  11,25,تے بلاشبہ یقینا اسیں نوح نوں اوہدی قوم وَل گھلّیا بیشک میں تہانوں کھلم کھلا ڈران والا آں
  11,26,ایہہ پئی تسی اللہ باہجھ کسے دی عبادت نہ کرو۔ بیشک میں تہاڈے اُتے اک دردناک دن دے عذاب توں ڈر دا آں
  11,27,"فیر اوہدی قوم دے وڈیریاں جنھاں کفر کیتا آکھیا : اسیں تینوں نئیں ویکھدے پر اپنے ورگا اک بشر ای تے اسیں تینوں نئیں ویکھدے پئی اوہناں لوکاں سوا کسے تیری پیروی کیتی ہووے جیہڑے ساڈے ظاہری رائے والے کَمی کمین نیں، تے نہ اسیں ویکھدے آں پئی تہانوں ساڈے تے کوئی فضیلت ہووے سگوں اسیں تہانوں جھوٹھا گمان کر دے آں"
  11,28,"اوس( نوح) آکھیا: میریئے قومے! بھلا تسی سوچو جے میں اپنے رب ولوں واضح (ہدایت تے) آں تے اوہنے مینوں اپنے کولوں رحمت (نبوت) عطا کیتی ہووے، فیر تسی اوہدے توں انّھے رہے، بھلا اسیں دَھکے نال تہاڈے گلے اوہنوں چمیڑ دیواں گے جدوں کہ تسی اوہنوں ناپسند کر دے ہووو"