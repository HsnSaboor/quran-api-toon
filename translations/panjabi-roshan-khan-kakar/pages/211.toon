quran[5]{c,v,t}:
  10,21,"تے جدوں اسیں تنگی اپڑن توں بعد ایہناں (کافراں) نوں کوئی رحمت چکھانے آں تداں ساڈیاں آیتاں وچ اوہناں لئی کوئی چال ہوندی اے ، آکھ دیؤ: اللہ ودھ کے ترکھا اے چال وچ۔ بیشک ساڈے گھلے ہوئے (فرشتے) لکھدے جاندے نیں، جو تسی فریب کردے ا و"
  10,22,اوہو ای اے جیہڑا تہانوں خشکی تے سمندر وچ چلاندا اے، ایتھوں تیکر پئی جدوں تسی بیڑیاں وچ ہوندے او تے اوہ اوہناں (سواراں) نال سُدھ ہوا تے چلدیاں نیں تے اوہ ایہدے نال خوش ہوندے نیں، (تاں) ایہناں تے طوفانی بُلّہ اؤندا اے تے ٹھلاں اوہناں تے ہرپاسیوں چڑھ آوئندیاں نیں تے ا وہ یقین کر لیندے نیں واقعی اوہ (طوفان وچ) گھیرے گئے نیں (تاں) اللہ نوں پکار دے نیں عقیدہ اوسے لئی خالص کردیاں ہویاں یقیناً جے توں سانوں ایس توں کَڈھ دیویں اسیں لازمی شکر گزاراں وچوں ہوواں گے
  10,23,فیر جدوں اوس نے اوہناں نوں بچا دتا جَدے ای اوہ دھرتی تے ناحق سرکشی کرن لگ پیندے نیں۔ لوکو! تہاڈی سرکشی بس تہاڈیاں جاناں تے (وبال) وے دنیا دی حیاتی دے فیدے لئی، مڑ کے تُساں ساڈے ول ای پرتنا اے فیر اسیں تہانوں جتلاواں گے جیہڑے تسی عمل کردے سی
  10,24,دنیا دی حیاتی دی مثال بس اوس پانی وانگوں اے جنھوں اسیں اسمان توں اتاریا، فیر اوہدے نال زمین دا سبزہ رَل مل گیاجیہدے وچوں انسان تے چوپائے کھاندے نیں، ایتھوں تیکر پئی جدوں دھرتی نے اپنی رونق پھڑ لئی تے چنگی طرحاں سج دھج گئی تے اوہدے مالکاں سمجھیا پئی واقعی اوہ ایس (فصل وڈھن) تے مختار نیں تے ساڈا حکم راتیں یا دِنے آ گیا، فیر اسیں اوہنوں وڈھ بنا چھڈیا، جینویں اوتھے کل ہے ای نئیں سی ، اُنجے اسیں پنی آیتاں (نشانیاں) کھول کے دسدے آں سوچ وچار کرن والے لوکاں لئی
  10,25,تے اللہ سلامتی دے گھر (جنت) ول بلاندا اے، تے اوہ جنھوں چاہندا اے سدھے رستے وَل ہدایت دیندا اے