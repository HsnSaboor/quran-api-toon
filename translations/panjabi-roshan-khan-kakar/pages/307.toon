quran[13]{c,v,t}:
  19,26,سو توں کھا تے پی تے اکھ ٹھنڈی رکھ، فیر جے توں بندیاں چوں کسے نوں ویکھیں تاں اوہنوں آکھ دیویں، بیشک میں رحمٰن لئی روزے دی نذر منّی اے، سو اَج میں کسے انسان نال ہرگز گل نئیں کراں گی
  19,27,"فیر اوہ اوس (بچے) نوں نال چُک کے اپنے لوکاں وَل لے آئی، اوہ کہن لگے: اے مریم! بلاشبہ یقیناً توں بوہت عجیب کم کیتا اے"
  19,28,نی ہارون دیئے بھینے! نہ تیرا پئیو بھیڑا بندہ ہوندا سی تے نہ تیری ماں ای بدکارن سی
  19,29,"فیر اوہنے اوس (بال) ول اشارہ کیتا، اوہ کہن لگے: اسیں ایہدے نال کینویں گل کرئیے جیہڑاکُچھڑ دا بال اے؟"
  19,30,"اوہ بول پیا: بیشک میں اللہ دا بندہ آں، اوہنے مینوں کتاب دتی اے تے مینوں نبی بنایا اے"
  19,31,تے اوہنے مینوں برکت والا بنایا جتھے وی میں ہونواں، تے مینوں نماز تے پاکیزگی دی تاکید کیتی اے جدوں تیکر میں جیوندا رہواں
  19,32,تے اپنی ماں نال نیک سلوک کرن دی تے اوہنے مینوں سرکش بدبخت نئیں بنایا
  19,33,تے خاص سلامتی اے میرے تے جیس دن میں جمیا، تے جیس دن میں مراں گا، تے جیس دن میں جیوندا (کرکے) اٹھایا جاواں گا
  19,34,اوہ وے عیسیٰ پُتر مریم دا، (ایہو ای) حق دی گل جیہدے وچ اوہ لوک شک کردے نیں
  19,35,اللہ دی شان نئیں پئی اوہ کوئی بیٹا بناوے، اوہ پاک اے، جدوں اوہ کسے کم دا فیصلہ کر لیندا اے فیر اوہدے لئی بس (ایہو ای) آکھدا اے، ہوجا، فیر اوہ ہو جاندا اے
  19,36,تے بیشک اللہ ای میرا رب تے تہاڈا رب اے، سو تسی اوہدی ای عبادت کرو ایہو ای سدّھی راہ وے
  19,37,فیر اوہ ٹولے آپو وچ پاٹ گئے سو اوہناں لئی ہلاکت اے جنھاں اک وڈھے دن دی حاضری توں انکار کیتا
  19,38,اوہ کِنّے سنن والے ہون گے تے کنّے ویکھن والے ہون گے، جیس دیہاڑے اوہ ساڈے کول آؤن گے! پر اج ایہہ ظالم کھلی گمراہی وچ نیں