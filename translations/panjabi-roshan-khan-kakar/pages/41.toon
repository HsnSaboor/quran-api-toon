quran[4]{c,v,t}:
  2,249,"فیر جدوں طالوت لشکراں سنے چھڈ نکلیا، اوہنے آکھیا: بیشک اللہ تہانوں اک نہر نال آزمائون والا اے۔ سو جنھے ایہدے وچوں (پانی) پیتا فیر اوہ میرے وچوں نئیں تے جنھے اوہ نہ چکھیا فیر بیشک اوہ میرے وچوں اے۔ پر جو اک چُلو بھر لوے اپنے ہتھ نال کوئی لپ (تے حرج نئیں) فیر اوہناں وچوں کجھ نوں چھڈ کے ساریاں اوس (نہر) چوں (پانی) پی لیاء، فیر جدوں اوہنے تے اوہناںلوکاں نے جیہڑے اوہدے نال ایمان لیائے اوس (نہر) نوں پار کر لیا ، اُوہناں آکھیا: اج ساڈے وچ جالوت تے اوہدے لشکراں نال لڑن دی طاقت نئیں۔ (تے) جیہڑے ایس گل دا یقین رکھدے سن پئی واقعی اوہ اللہ نال ملن والے نیں اوہناں آکھیا کنیاں ای چھوٹیاں جماعتاںاللہ دے حکم نال وڈیاں جماعتاں تے غالب آگئیاں تے اللہ صبر کرن والیاں دے نال اے"
  2,250,"تے جدوں اوہ جالوت تے اوہدے لشکراں دے مقابل نکلے، اوہناں آکھیا: ساڈیا ربّا! ساڈے تے صبر ڈوہل تے ساڈے قدم ثابت رکھ تے ایس کافر قوم دے مقابل ساڈی مدد فرما"
  2,251,فیر اوہناں اللہ دے حکم نال اوہناں (کافراں) نوں ہرا دِتّا تے دائود نے جالوت نوں قتل کر دِتّا۔ تے اللہ نے اوس (دائود) نوں بادشاہی تے دانائی دِتی تے جنّا چاہیا اوہنوں سکھایا۔ تے جے اللہ دا لوکاں دے بعض (جتھے) نوں بعض راہیں ہٹاؤنا نہ ہوندا تے لازمی ساری زمین ویران ہو جاندی۔ تے پر اللہ جہاناں تے بڑے فضل والا اے
  2,252,اوہ اللہ دیاں آیتاں نیں اسیں حق نال تیرے اتے اوہناں نوں پڑھدے آں تے بیشک توں ضرور رسولاں چوں ایں ­