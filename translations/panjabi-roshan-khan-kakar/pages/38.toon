quran[4]{c,v,t}:
  2,234,تے تہاڈے وچوں جیہڑے لوک فوت ہو جاون تے اپنے پچھے بیبیاں چھڈ جاون تے اوہ اپنے آپ نوں اڈیک وچ رکھن۔ چار مہینے تے دس (راتاں) فیر جدوں اوہناں دی عِدّت مک جاوے تاں تہاڈا ایہدے وچ کوئی گناہ نئیں اوہ اپنی ذات (دے معاملے) وچ جو بقاعدہ کرن تے اللہ پوری طرحاں خبر رکھدا اے جو تسی عمل کر دے او
  2,235,تے ایس گل وچ تہاڈا کوئی گناہ نئیں پئی تسی (عِدّت وچ) جہیدے نال عورتاں نوں منگنی دا اشارہ دیؤ یا اپنے دلاں وچ لکائی رکھو۔ اللہ نوں پتا اے واقعی لازمی تسی اوہناں دا ذکر کرو گے تے پر اوہناں نال خفیہ وعدے نہ کرو سوائے ایہو پئی رواجی گل آکھو تے نکاح دی گنڈھ پکی نہ کرو ایتھوں تیکر پئی لکھیا حکم میعاد تک پہنچ جاوے۔ تے جان لؤ! واقعی اللہ نے جان دا اے جو کُجھ تہاڈے دِلاں وچ اے۔ سو اوہدے کولوں ڈرو تے جان لوئو واقعی اللہ حدوں بخشن والا بوہت بردبار اے
  2,236,تہاڈا کوئی گناہ نئیں جے تسی عورتاں نوں طلاق دے دیو (پئی) اجے تسی اوہناں نوں چھویا نہ ہووے یا اوہناں واسطے کوئی حق مہر متھیا ہووے تے اوہناں نوں کجھ فیدہ (توشہ لیڑے) دے دیو پجُ والے اُتے اُوہدی حیثیت مطابق اے تے تنگ دست تے اوہدی حیثیت مطابق بقاعدہ فیدہ پہنچاؤنا ایں (ایہہ) بھلائی کرن والیاں تے واجب اے
  2,237,تے جے تسی اوہناں نوںطلاق دے دیو ہتھ لائون توں پہلوں تے تسی اوہناں دے حق مہر مِتھ چکے او فیر جو تسی مِتھیا اوہدا اَدھ دینا لازم ہووے گا۔ سوائے پئی! اوہ عورتاں (مہر) بخش دین، یا اوہ (حق) چھڈ دیوے اے جیہدے ہتھ وچ نکاح دی گنڈھ اے، تے پئی تسی معاف کر دیو ایہہ (کم) تقوے دے بوہتا نیڑے وے۔ تے آپو وچ ا حسان کرنا نہ بُھلّو۔ بیشک اللہ جو تسی عمل کردے او خوب ویکھن والا اے