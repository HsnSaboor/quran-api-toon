quran[7]{c,v,t}:
  11,6,تے نئیں کوئی زمین تے چلّن والا (جاندار) پر اوہدا رزق اللہ دے ذمے وے، تے اوہ اوہدی ٹھہرن دی تھاں تے اوہدی سونپن دی تھاں نوں جان دااے۔سب کجھ کھلی کتاب وچ درج اے
  11,7,تے اوہو ای اے جنھے آسماناں تے زمین نوں چھے دناں وچ بنایا ، تے اوہدا عرش پانی تے سی، تاں جے اوہ تہانوں ازمائے پئی تہاڈے وچوں کیہڑا عملوں بوہتا چنگا اے۔ تے (اے نبی!) جے تسی آکھو پئی بیشک تہانوں مرن توں بعد دوبارہ اٹھایا جاوے گا (تاں) جنھاں کفر کیتا اوہ لازمی کہن گے ایہہ تے کُھلے جادو سوا کجھ نئیں
  11,8,تے جے اسیں اوہناں توں گنتی دی مدت لئی عذاب ٹال دیئے اوہ (کافر) لازمی کہن گے کیہڑی شئے اوہنوں ڈکیا ہویا اے؟ خبردار! جیس دیہاڑے اوہ (عذاب) اوہناں تے آوے گا اوہناں توں ہٹایا نئیں جانا۔ تے اوہناں نوں اوہ شئے گھیر لَوے گی جیہدا اوہ مزاخ اڈائوندے سی
  11,9,تے یقیناً جے اسیں انسان نوں اپنی رحمت چکھائیے، مڑ کے اوہ اوہدے کولوں کھوہ لیئے بیشک لازمی اوہ بوہت مایوس ، بے حد ناشکرا ہو جاندا اے
  11,10,"تے یقینا جے اسیں اوہنوں تنگی اپڑن توں مگروں آسودگی چکھائیے تے اوہ لازمی کہوے گا: میرے تے سارے دلِدّر دور ہوگئے ، بیشک اوہ اتران والا پھونڈی اے"
  11,11,پر جنھاں صبر کیتا تے صالح عمل کیتے اوہ، اوہناں ساریاں لئی بڑی بخشش تے بوہت وڈا اجر اے
  11,12,فیر (اے نبی!) شاید توں اوس وچوں کجھ چھڈن والا ایں جیہڑی وحی تیرے ول کیتی جاندی اے تے تیرا سینہ ایس گلوں گُھٹدا ہووے پئی اوہ کہن گے ایہدے تے کوئی خزانہ کیوں نئیں اتریا یا ایہدے نال کوئی فرشتہ کیوں نئیں آؤندا، بیشک توں تے دبکائون والا ایں تے اللہ ہر شئے تے کفائت کرن والا اے