quran[5]{c,v,t}:
  9,107,تے اوہ لوک جنھاں اک مسجد بنائی نقصان اپڑان تے کفر کھلارن تے مومناں وچکار تفرقہ پاؤن تے ٹھاہربنائون اوس بندے لئی جیس ایس توں پہلوں اللہ تے اوہدے رسول نال جنگ کیتی۔ تے اوہ لازمی قسماں کھان گے پئی ساڈا ارادہ اچھائی دے سوا کُجھ نئیں سی۔ تے اللہ گواہی دیندا اے پئی بیشک اوہ سراسر جھوٹے نیں
  9,108,اے نبی!) تسی ایس (مسجد ضرار) وچ کدی وی کھڑے نہ ہونا،یقینا اوہ اک مسجد (قبا) جیہدی نیہہ پہلے دن توں ای تقوے تے رکھی گئی اے بوہتی حقدار اے پئی تسی ایہدے وچ کھڑے ہووو، ایہدے وچ ایسے مرد نیں جیہڑے پسند کردے نیں پئی اوہ خوب پاک رہن، تے اللہ خوب پاک رہن والیاں نوں پسند کردا اے
  9,109,بھلا فیر اوہ بندہ جنھے اپنی عمارت دی نیہہ اللہ دے تقوے (خوف) تے رضا تے رکھی، بہتر اے یا اوہ بندہ جنھے اپنی عمارت دی نیہہ اک کھوکھلی ڈِگھ دے کنڈھے تے رکھی؟ فیر اوہ اوہنوں دوزخ دی اگ وچ لے ڈگی تے اللہ ظالم لوکاں نوں ہدایت نئیں دیندا
  9,110,وہناں دی اوہ عمارت جیہڑی اوہناں اُساری سی اوہناں دے دلاں وچ بے قراری نئیں ہٹائے گی پر ا یہہ پئی اوہناں دے دل ٹوٹے ٹوٹے ہو جان۔ تے اللہ سب کُجھ جانن والا، بڑی حکمت والا اے
  9,111,بیشک اللہ نے مومناں کولوں اوہناں دیاں جاناں تے اوہناں دے مال خرید لئے نیں ایس بدلے چ پئیواقعی اوہناں لئی جنت اے۔ اوہ اللہ دی راہ وچ لڑ دے نیں، فیر اوہ قتل کردے نیں تے قتل ہو جاندے نیں، ایہہ اوہدے ذمے سچا وعدہ اے تورات تے انجیل تے قرآن وچ ،تے اللہ توں ودھ کے اپنے عہد نوں پورا کرن والا کیہڑا اے؟سو تسی اپنے ایس سودے تے خوشیاں منائو جیہڑا تسی اوہدے (اللہ) نال مکایا، تے اوہ اوہی بوہت وڈی جِت اے