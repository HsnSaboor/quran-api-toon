quran[8]{c,v,t}:
  3,141,نالے (اِنج) اللہ ایمان والیاں نوں پاک صاف کر دے تے کافراں نوں مٹا دیوے
  3,142,بھلا تسی ایہہ سوچی بیٹھے او پئی تسی (سدھے) جنت وچ جا وڑوگے حالاں اجے اللہ نے (ایہہ) جانچیا نئیں جنھاں تہاڈے وچوں اللہ دے رستے وچ جہاد کیتا نالے ثابت قدم رہن والیاں دی جانچ کرے
  3,143,تے بلاشبہ یقیناً تسی موت (شہادت) دی تمنا کردے سو، ایس توں پہلاں پئی اوہنوں ملو، سو تسی بلاشبہ اوہنوں ویکھ لیا تے تسی سب اکھیں ویکھدے سی
  3,144,تے نئیں اے محمد ﷺ سوائے اک رسول دے بلاشبہ ایہدے توں پہلوں کئی رسول ہو گزرے۔ بھلا فیر جے اوہ فوت ہو جان یا قتل کر دتے جان (تاں) تسی اپنیاں اڈیاں تے پرت (مرتد ہو) جاؤ گے؟ تے جیہڑا اپنیاں دونواں اڈیاں تے پھر جاوے تاں اوہ کدی وی اللہ دا کُجھ نئیں وگاڑ سکے گا۔ تے اللہ شکرکرن والیاں نوں چھیتی جزا دیوے گا
  3,145,تے کِسے جی لئی ممکن نئیں پئی اللہ دے حُکم بِنا مر جائے، اجل دا ویلا لکھ رکھیا اے تے جو کوئی دنیا دا بدلہ چاہوے اسیں اوہنوں اوہدے وچوں کُجھ دے دیندے آں تے جیہڑا آخرت دا ثواب چاہندا ہووے اسیں اوہنوں اوہدے وچوں دیواں گے تے اسیں شکرکرن والیاں نوں چھیتی صلہ دیواں گے
  3,146,تے کِنے ای نبی سن جنھاں نال رل کےبوہت سارے گرہواں نے جہاد کیتا۔ فیر اوہناں نوں اللہ دی راہ وچ جیہڑیاں مصیبتاں اپڑیاں اوہناں نے ہمت نہ ہاری تے نہ کمزور پئے تے نہ اوہ (کافراں دے) تَھلے لگے تے اللہ صبر کرن والیاں نوں پسند کردا اے
  3,147,"تے قول اوہناں دا کجھ نئیں سی سوائے پئی آکھن لگے: ساڈیا ربّا! سانوں ساڈے گناہ معاف کر دے تے ساڈے کماں وچ ساڈے کولوں ہوئی زیادتی نوں وی تے ساڈے پیر جما دے تے کافر دشمن دے مقابل ساڈی مدد فرما"
  3,148,فیر اللہ نے اوہناں نوں دنیا دا صلہ دتّا تے آخرت دے ثواب دی خوبی، تے اللہ نیکو کاراں نوں پسند کردا اے