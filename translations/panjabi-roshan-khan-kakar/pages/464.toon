quran[9]{c,v,t}:
  39,48,تے اوہناں لئی اوہناں دے اوہناں ( عملاں) دیاں برائیاں ظاہر ہوجان گئیاں جیہڑے اوہناں کمائے تے اوہناں نوں اوہ (عذاب) گھیر لَوے گا جہدا اوہ مذاخ اڈاندے ہوندے سن
  39,49,"فیر جدوں انسان نوں کوئی تکلیف اپڑ دی اے اوہ سانوں پکار دا اے، مڑ کے جدوں اسیں اپنے ولوں اوہنوں کوئی نعمت عطا کردینے آں اوہ کہندا اے : مینوں تے ایہہ بس میری سوجھ پاروں ملی اے، (نئیں) بلکہ اوہ تے اک ازمائش اے، پر اوہناں دے بوہتے نئیں جان دے"
  39,50,بلاشبہ اوہی گل اوہناں وی آکھی سی جیہڑے اوہناں توں پہلوں ہوئے، فیر اوہناں دے کم نہ آیا جو اوہ کماندے ہوندے سی
  39,51,فیر اوہناں جو بداعمالیاں کمایاںاوہدے وبال بھُگتے تے ایہناں وچوں جنھاں ظلم کیتا ، چھیتی اوہناں تے وی اوہناں دے کماں دے وبال پین گے، تے اوہ (اللہ نوں) ہرگز عاجز کرن والے نئیں
  39,52,بھلا تے اوہناں نوں پتا نئیں واقعی اللہ جیہدے لئی چاہوے رزق کھلا کردا اے، تے تنگ کردا اے، بیشک اوہدے وچ ایمان والے لوکاں لئی بوہت ساریاں نشانیاں نیں
  39,53,"اے نبی) آکھ دیؤ: او میرے امتیو! جنھاں اپنیاں جاناں تے وادھا کیتا اے! اللہ دی رحمت توں مایوس نہ ہوناں، بیشک اللہ سب دے سب گناہ بخش دیندا اے، بناشک اوہ , اوہی بخشن ہار، بوہت رحم والا اے"
  39,54,تے تسی اپنے رب ولّے رجوع کرو تے اوہدے فرمانبردار بن جاؤ ایس توں پہلوں پئی تہاڈے تے عذاب آ جاوے، مڑکے تہاڈی مدد نہ کیتی جاوے گی
  39,55,تے تسی چنگی طرحاں پیروی کرو جیہڑی (وحی) تہاڈے رب ولّوں تہاڈے ول اتاری گئی اے ایس توں پہلے پئی تہاڈے تے اچانک عذاب آ جاوے تے تہانوں پتا وی نہ لگے
  39,56,"پئی کوئی بندہ کہوے: ہائے افسوس! اوس تے جیہڑی میں اللہ دی جناب وچ کوتاہی کیتی، تے بیشک میں وی مذاخ اڈان والیاں وچوں سی"