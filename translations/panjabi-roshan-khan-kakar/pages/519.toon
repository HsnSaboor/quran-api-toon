quran[20]{c,v,t}:
  50,16,تے بلاشبہ یقیناً اساں انسان نوں پیدا کیتا، تے اسیں اوہناں نوں جان دے آں جو بے تکیاں اوہدا نفس پاؤندا اے، تے اسیں (اوہدی) شہ رگ توں وی بوہتے اوہدے نیڑے آں
  50,17,جدوں دو لَین (لکھن) والے لَے لیندے نیں، جیہڑے اوہدے سجے پاسے تے کھبے پاسے بیٹھے نیں
  50,18,اوہ کوئی وی گل مونہوںنئیں کڈھ دا پر اوہدے کول اک راکھا (لکھن لئی) تیار ہوندا اے
  50,19,تے موت دی سختی حق نال آوے گی اوہ اے (موت) جیہدے کولوں توں نسدا سی
  50,20,تے صور وچ پھوکیا جاوے گا، اوہی عذاب دے وعدے دا دیہاڑا اے
  50,21,تے ہر جان آوے گی، اوہدے نال اک ہِکن والا تے اک گواہی دین والا ہووے گا
  50,22,بلاشبہ یقیناً توں ایہدے توں بڑی غفلت وچ سی فیر اسیں تیرے توں تیرا پردہ ہٹا دتا۔ سو اج تیری نگاہ بڑی تیز اے
  50,23,"تے اوہدا سنگی (فرشتہ) کہوے گا: ایہہ وے اوہ (کھاتہ) جیہڑا میرے کول تیار اے"
  50,24,"حکم ہووے گا:) تسی دونویں ہر وڈے نا شکرے بڑے ضدی نوں دوزخ وچ سٹ دیو"
  50,25,جیہڑا خیر توں ڈکن والا، حد ٹپن والا، (دین چ )شکی اے
  50,26,اوہ جنھے اللہ نال کوئی دوجا معبود بنایا ، سو تسی دونویں اوہنوں سخت عذاب وچ سٹ دیو
  50,27,"اوہدا سنگی (شیطان) کہے گا: ساڈیا ربّا! میں ایہنوں سرکش نئیں بنایا سی پر اوہ (خود) پرلے درجے دی گمراہی وچ سی"
  50,28,"(اللہ) فرمائے گا: تسی میرے کول جھگڑا نہ کرو، حالاں میں پہلوں ای تہاڈے ول ڈراوے دا پیغام گھل چکیا سی"
  50,29,میرے کول گل بدلی نئیں جاندی، تے میں بندیاں اُتے کدی وی ظلم توڑن والا نئیں
  50,30,"(چیتے کرو!) جیس دیہاڑے اسیں جہنم نوں آکھاں گے: بھلا توں بھر گئی ایں؟ تے اوہ کہوے گی: کیہہ کجھ ہور(وی) ہے؟"
  50,31,تے جنت پرہیزگاراں دے نیڑے کیتی جاوے گی، (اوہ) کجھ دور نئیں ہووے گی
  50,32,"(آکھیا جاوے گا): ایہہ وے اوہ جیہدا تہاڈے نال وعدہ کیتا جاندا سی، ہر رجوع کرن، راکھی کرن والے لئی"
  50,33,جیہڑا رحمٰن کولوں بن ویکھے ڈر گیا تے اوہ رجوع کرن والا دل لے کے آیا
  50,34,تسی ایس جنت وچ سلامتی نال داخل ہو جائو، اوہی ہمیشگی دا دیہاڑا اے
  50,35,اوہناں لئی اوس چ جو کجھ چاہون گے ہووے گا، تے ساڈے کول ہور وی اے