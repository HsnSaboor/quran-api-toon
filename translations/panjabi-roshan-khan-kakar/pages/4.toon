quran[8]{c,v,t}:
  2,17,اوہناں دی مثال اوس بندے ورگی اے جنھے اگ بالی فیر جدوںاوہنے جو آل دوالا چانن کر دتّا( تے )اللہ اوہناں دا نور لے گیا تے اوہناں نوں ہنیریاں وچ چھڈ دتا اوہ ویکھدے نئیں
  2,18,اوہ ڈورے نیں، گونگے نیں، انّھے نیں سو کدی وی نئیں پرتن گے
  2,19,یا جیویں اسمان توں وردا بدّل اوہدے وچ کئی ہنیرے تے گرج تے بجلی اے اوہ کڑاکے دار بجلیاں توں موت کولوں ڈردیاں اپنیاں اُنگلاں اپنے کنّاں وچ تُن لیندے نیں تے اللہ کافراں نوں گھیرن والا اے
  2,20,لگدا پئی بجلی اوہناں دے دیدے لے نٹھے، جدوں وی اوہناں تے چانن کردی اے، اوہدے وچ ٹُرن لگ پیندے نیں تے جدوں اوہناں تے ہنیرا کردی اے، کھلو جاندے نیں تے جے اللہ چاہندا تے ضرور اوہناں دی سماعت تے اوہناں دے دیدے لے جاندا۔ بیشک اللہ ہر چیز تے پوری طرحاں قادر اے
  2,21,او لوکو! اپنے رب دی عبادت کرو جنھے تہانوں پیدا کیتا تے اوہناں نوں وی جیہڑے لوک تہاڈے توں پہلے سن تاں جے تسی بچ جائو
  2,22,جنھے تہاڈے لئی زمین نوں وچھونا بنا یا تے آسمان نوں چھت (بنایا) تےاسمان توں پانی وسایا فیر اوہدے راہیں کڈھے کئی پھل تہاڈے لئی روزی۔ سو تسی کسے نوں اللہ دے ہم پلہ نہ ٹھہراؤ حالاں تسی سب جان دے او
  2,23,تے جے تسی ایس (قرآن) بارے شک وچ او جیہڑا اَساں اپنے بندے تے اتاریا تاں تسی ایہدے ورگی اک سورت ای لے کے آئو تے اللہ دے علاوہ اپنے حمائتی وی بلا لَو جے تسی سچے او
  2,24,فیر جے تسی (ایہہ) نہ کیتا تے نہ کدی تسی کر سکو گے فیر بچو اوس اگ توں جیہدا بالن انسان تے پتھر نیں (اوہ) کافراں واسطے تیار کیتی گئی اے