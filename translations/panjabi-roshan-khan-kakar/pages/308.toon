quran[13]{c,v,t}:
  19,39,تے تسی ایہناں نوں پچھتاوے دے دیہاڑے توں ڈراؤ جدوں ہر معاملہ نبیڑیا جاوے گا، تے اوہ اُکیّ غفلت وچ نیں، نالے اوہ سب ایمان نئیں لیائوندے
  19,40,بیشک اسیں ای دھرتی دے وارث ہوواں گے نالے جیہڑے ایہدے اُتے (وسدے) نیں، تے ساڈے ای وَل اوہ پرتائے جان گے
  19,41,تے کتاب وچ ابراہیم دا ذکر کرو، بناشک اوہ بوہت سچیارا نبی سی
  19,42,"جدوں اوہنے اپنے پیو نوں آکھیا: میرے ابّا جی! توں اوس شئے دی عبادت کیوں کردا ایں جیہڑی نہ سنے، نہ ویکھے تے نہ تیرا کُجھ سوارے"
  19,43,میرے ابّا جی! بیشک میرے کول اوہ علم آیا اے جیہڑا تیرے کول نئیں آیا، سو توں میری پیروی کر، میں تینوں سدھی راہ وکھاواں گا
  19,44,میرے ابا جی! توں شیطان دی پوجا نہ کر،بیشک شیطان مڈھوں ای رحمٰن دا وڈا نافرمان اے
  19,45,ابّا جی ! بیشک میں ڈردا آں پئی تینوں رحمٰن ولوں عذاب آن پُجے، فیر توں شیطان دا سنگی ہوجانویں
  19,46,"اوہ کہن لگا: اے ابراہیم! بھلا توں میرے خداواں ولوں منہ پھیرن والا ایں ؟ ضرور جے توں باز نہ آیا میں تینوں لازمی سنگسار کر دیواں گا، تے توں مینوں مدتیں چھڈ جا"
  19,47,"ابراہیم آکھیا: (بس) تینوں سلام اے میں تیرے لئی اپنے رب کولوں بخشش منگاں گا، بیشک اوہ میرے تے سد ا بوہت مہربان اے"
  19,48,تے میں وکھ ہویا تہاتھوں تے جنھاں نوں تسی اللہ توں وکھ پکاردے او، تے میں اپنے رب نوں پکاردا آں، امید اے پئی میں اپنے رب نوں پکار کے محروم نہ رہواں گا
  19,49,فیر جدوں اوہ وکھ ہو گیا اوہناں توں تے جنھاں نوں اوہ اللہ توں علاوہ پوجدے سن، اسیں اوہنوں اسحاق تے یعقوب دتے تے اسیں ہر اک نوں نبی بنایا
  19,50,تے اسیں اوہناں نوں اپنی رحمت چوں اک حصہ دتا ، تے اوہناں نوں بوہت اُچی سچی ناموری عطا کیتی
  19,51,تے کتاب وچ موسیٰ دا ذکر کرو، بیشک اوہ چُنیا ہویا سی تے نبی رسول سی