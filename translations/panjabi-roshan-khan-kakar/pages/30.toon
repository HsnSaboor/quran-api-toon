quran[6]{c,v,t}:
  2,191,تے اوہ جتھے ٹکرن تسی اوہناں نوں قتل کر دیو تے اوہناں نوں کڈھ دیو جھتوں اوہناں تہانوں کڈھیا تے فتنہ قتل نالوں بوہتا سخت (گناہ) اے تے تسی اوہناں نال مسجدِ حرام دے نیڑے نہ لڑو۔ ایتھوں تیکر اوہدے وچ اوہ تہاڈے نال لڑن۔ فیر جے اوہ تہاڈے نال لڑن تاں تسی اوہناں نوں قتل کرو۔ کافراں دی ایہو ای سزا اے
  2,192,فیر جے اوہ (لڑائی توں) رُک جان تے بیشک اللہ بخشن والا، بڑا رحم والا اے
  2,193,تے اوہناں نال جنگ کرو ایتھوں تیکر پئی کوئی فتنہ (باقی) نہ رہوے تے دین اللہ لئی (خالص) ہوجاوے۔ فیر جے اوہ باز آ جان تاں ظالماں توں اڈ کسے تے زیادتی (جائز) نئیں۔
  2,194,حرمت والے مہینے دا بدلہ حرمت والے مہینے (دی پابندی) وچ اے۔ تے حرمتاں اک دوسری دا بدلہ نیں۔ سو جیہڑا تہاڈے تے زیادتی کرے فیر تسی اوہدے تے اونھی ای زیادتی کرو جنھی اوہنے تہاڈے تے کیتی۔ تے اللہ کولوں ڈرو تے سمجھ لؤو پئی واقعی اللہ پرہیز گاراں نال اے
  2,195,تے تسی اللہ دے رستے وچ خرچ کرو تے اپنے ہتھیں ہلاکت وچ نہ پوئو۔ تے نیکی کرو۔ بیشک اللہ نیکی کرن والیاں نوں دوست رکھدا اے
  2,196,تے تسی حج تے عمرہ اللہ لئی پورا کرو فیر جے تہانوں (راہ وچ) روک دتّا جاوے تاں قربانی چوں جو پُجے (قربان کر لو) تے اپنے سِر نہ منائو ایتھوں تیکر پئی قربانی اپنی قربان گاہ تے اپڑ جاوے ۔ فیر تہاڈے وچوں جیہڑا بیمار ہووے یا اوہنوں سِر دا دکھ ہووے (تے وال منا لَوے) تاں فدیے وچ روزے رکھے یا صدقہ دیوے یا قربانی کرے فیر جدوں تہانوں امن مل جاوے ( پہلے مکے پہنچ جاؤ) تے تہاڈے وچوں جنھے حج (دے احرام) تیکر عمرے دا فیدہ چکیا تاں اوہ جو (ڈنگر) پُجّے قربان کر دیوے۔ فیرجنہوں نہ پجےتاں تِن دن دے روزے حج دوران رکھے تے ست اوس ویلے جدوں تسی گھریں مڑ آئو، اوہ پورے (دن) نیں۔ اوہ حکم اوہدے لئی اے جیہدے گھر والے مسجدِ حرام دے نیڑے نہ رہندے ہوون۔ تے تسی اللہ کولوں ڈرو نالے جان لوئو واقعی اللہ ڈاہڈی پکڑوالا اے