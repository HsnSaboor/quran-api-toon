quran[10]{c,v,t}:
  30,6,ایہہ اللہ دا وعدہ اے، اللہ اپنے وعدے دے خلاف نئیں کردا تے پر بوہتے لوک نئیں جان دے
  30,7,اوہ تے دنیا دی حیاتی چوں ظاہرہ جان دے نیں، تے اوہ سارے آخرت توں اُکّا غافل نیں
  30,8,تے بھلا اوہناں اپنے دلاں وچ غور نئیں کیتا پئی اللہ نے نئیں پیدا کیتا اسماناں تے زمین نوں تے جو کجھ اوہناں دونواں وچکار اے پر حق نال متھے ہوئے ویلے تیکر۔ تے بیشک بہت سارے لوک اپنے رب دے پیشی دے یقیناً منکر نیں
  30,9,تے بھلا اوہ دھرتی وچ ٹُرے پھرے نئیں، فیر اوہ دھیان کردے پئی اوہناں دی اخیر کینویں ہوئی جیہڑے ایہناں توں پہلوں سن۔ اوہ ایہناں نالوں طاقت وچ زیادہ سخت سن، تے اوہناں زمین نوں واہیا تے اوہنوں آباد کیتا اوس توں ودھ جنّاں اوہناں آباد کیتا سی، تے اوہناں دے رسول اوہناں کول کھلیاں نشانیاں لے کے آئے سن، فیر اللہ (انج دا) نئیں سی پئی اوہناں تے ظلم کردا، تے پر اوہ خود اپنیاں جاناں تے ظلم کردے سن
  30,10,مڑ کے جنھاں لوکاں مندا کیتا سی اوہناں دی اخیر وی مندی ای ہوئی، پئی اوہناں اللہ دیاںآیتاں دا انکار کیتا، تے اوہ اوہناں نال مذاخ کردے ہوندے سن
  30,11,اوہ اللہ ای مخلو ق دا مڈھ بنھدا اے، مڑ اوہنوں دوہرائے گا، مڑ کے اوہدے ول ای تسی پرتائے جائو گے
  30,12,تے جیس دیہاڑے قیامت برپا ہووے گی مجرم لوک مایوس ہو جان گے
  30,13,تے اوہناں دے شریکاں (معبوداں) وچوں کوئی اوہناں دا سفارشی نئیں ہووے گا تے اوہ آپ وی اپنے شریکاں دے منکر ہو جان گے
  30,14,تے جیس دیہاڑے قیامت برپا ہووے گی اوس دیہاڑے اوہ (مومن تے کافر) وکھو وکھ ہو جان گے
  30,15,تاں پر اوہ جیہڑے ایمان لیائے تے اوہناں نیک عمل کیتے اوہ باغ (بہشت) وچ خوش رکھے جان گے