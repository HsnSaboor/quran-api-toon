quran[12]{c,v,t}:
  67,1,بوہت برکت والی اے اوہ(ہستی) جیہدے ہتھ وچ ساری بادشاہی اے تے اوہ ہر شئے تے پوری طرحاں قادر اے
  67,2,جنھے موت تے حیاتی نوں پیدا کیتا تاں جے اوہ تہانوں آزماوے پئی تہاڈے وچوں کیہڑا عمل چ بوہتا چنگا اے تے اوہ ای سب تے غالب، بڑا بخشن والا اے
  67,3,اوہ جنھے ست اسمان اپر تھلّے کرکے پیدا کیتے۔ توں رحمٰن دے پیدا کیتے وچ کوئی کسر نئیں ویکھیں گا، فیر نگاہ مار کیہہ تینوں کوئی رخنہ نظر اوندا؟
  67,4,مڑ کے (وار وار) نگاہ مار (تیری) نظر زِچ ہو کے تیرے ول پرت آوے گی نالے تھکی ٹٹی ہووے گی
  67,5,تے بلاشبہ یقیناً اساں دنیائی اسمان نوں چراغاں نال سجایا اے تے اوہناں نوں شیطاناں نوں مار نساؤن دا ہتھیار بنایا تے اوہناں لئی اساں بھڑکدی اگ دا عذاب تیار کیتا ہویا اے
  67,6,تے اوہناں لئی جیہڑے اپنے رب دے منکر ہوئے، جہنم دا عذاب اے، تے اوہ بھیڑا ٹکاناں اے
  67,7,جدوں اوہ اوہدے وچ سُٹے جان گے اوہدا (کھوتے وانگر) ہینگنا سُنن گے تے اوہ جوش مار دی ہووے گی
  67,8,"ایہہ جاپے گا پئی اوہ غصے نال پاٹ جاوے۔ جدوں وی کوئی ٹولہ اوہدے وچ سٹیا جاوے گا، اوہدے دربان اوہناں کولوں پچھن گے: بھلا تہاڈے کول کوئی ڈرائون والا نئیں سی آیا؟"
  67,9,"اوہ کہن گے: کیوں نئیں! بلاشبہ ڈرائون والا ساڈے کول آیا سی، فیر اسیں جھٹلایا تے اسیں کہیا اللہ نے کوئی شے نئیں اتاری، نئیں جے تسی پر بوہت وڈی گمراہی وچ"
  67,10,"تے اوہ کہن گے: کِتے اسیں سُندے ہوندے یا سمجھ توں کم لیندے اَسیں بھڑکدی اگ والیاں چوں نہ ہوندے"
  67,11,فیر اوہ اپنا گناہ منّن گے، سو بھڑکدی اگ والیاں لئی (رحمت توں) دوری اے
  67,12,بیشک جیہڑے لوک بن ویکھے اپنے رب کولوں ڈر دے نیں، اوہناں لئی بخشش تے بوہت وڈا اجر اے