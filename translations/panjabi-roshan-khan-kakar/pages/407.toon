quran[8]{c,v,t}:
  30,25,تے اوہدیاں نشانیاں وچوں اے پئی اسمان تے زمین اوہدے حکم نال قائم نیں، مڑ کے جدوں اوہ تہانوں زمین وچوں اِکّو سَدّا سّدے گا تسی جھٹ (باہر) نکل پؤو گے
  30,26,تے اسماناں تے زمین وچ جو کوئی وی نیں اوہدے ای نیں، سارے اوہدا ای حکم منن والے نیں
  30,27,تے اوہو ای اے جیہڑا مخلوق دا آغاز کردا اے، مڑ کے اوہو ای اوہنوں دہرائے گا، تے ایہہ اوہدے لئی بوہتا سوکھا اے، تے اسماناں تے زمین وچ سب توں اُچیّ شان اوہدی اے، تے اوہو ای سب تے غالب، بڑی حکمت والا اے
  30,28,اوہنے تہاڈے لئی تہاڈے وچوں اک مثال بیان کیتی اے کیہہ اوہناں(غلاماں) وچوں جنھاں دے مالک تہاڈے سجے ہتھ نیں کوئی ساجھی ہے؟ جیہڑی اسیں تہانوں روزی پہنچائی اے فیر تے تسی سب اوہدے وچ سانویں ہوجائو، (کیہہ) تسی اوہناں کولوں انج ڈردے اوہ جینویں آپو وچ اک دوجے توں ڈردے او، اسیں اُوداں ای اوہناں سمجن والے لوکاں لئی کھول کھول کے آیتاں بیان کردے آں
  30,29,سگوں جنھاں ظلم کیتا اوہ علموں بغیر اپنیاں خواہشاں پچھے ٹرے، فیر اوہنوں کیہڑا ہدایت دے سکدا اے جنھوں اللہ پُٹھے راہے لا دتا ہووے؟ تے اوہناں لئی کوئی امدادی نئیں
  30,30,سو (اے نبی!) تسی اک پاسے دے ہو کےاپنا مونھ اوس دین لئی سِدّھا رکھو، اللہ دی اوس فطرت مطابق جیہدے تے اوہنے سب لوکاں نوں پیدا کیتا، اللہ دی تخلیق کس طرح بدلنا (جائز) نئیں، اوہو ای سدھا دین اے، تے پر بوہتے لوک نئیں جان دے
  30,31,اوہدے ول ای رجوع کردیاں ہویاں تے اوہدے کولوں ڈردے رہو، تے نماز قائم رکھو، تے تسی مشرکاں وچوں نہ ہو جائو
  30,32,اوہناں وچوں جنھاں اپنے دین نوں ٹوٹے ٹوٹے کر لیا، تے اوہ کئی دھڑے بن گئے، ہر ٹولہ جو اوہناں کول اے اوہدے تے خوش نیں