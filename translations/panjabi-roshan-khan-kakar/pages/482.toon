quran[8]{c,v,t}:
  41,47,"قیامت (آون) دا علم اوہدے ول ای پرتیندا اے، تے کوئی میوے اپنے شگوفیاں وچوں نئیں نکلدے تے نہ کوئی مادی حاملہ ہوندی اے تے نہ اوہ جمدی اے پر اوہدے علم نال ای۔ تے جیس دیہاڑے اوہ اوہناں نوں سدّے گا: کتھے نیں میرے شریک؟ اوہ کہن گے: اسیں تینوں آگاہ کر چھڈیا (پئی) اج ساڈے وچوں کوئی ایہدی گواہی دین والا نئیں"
  41,48,تے کُھس جان گے اوہناں توں اوہ جنھاں توں اوہ ایس توں پہلوں فریاد کردے ہوندے سن تے اوہ یقین کرلین گے، اوہناں لئی نسّن دی کوئی تھاں نئیں
  41,49,انسان بھلیائی منگن توں نئیں اَک دا تے جے اوہنوں کوئی خرابی آن پھڑے فیر اوہ مایوس، اُکا بے آسا ہوجاندا اے
  41,50,"تے یقیناً جے تکلیف اپڑن توں بعدوں اسیں اوہنوں اپنی طرفوں رحمت دا مزہ چکھائیے اوہ لازمی کہندا اے: ایہہ میرا حق اے، تے میں نئیں سمجھدا پئی قیامت قائم ہون والی اے، تے جے واقعی مینوں میرے رب ول پرتایا گیا بیشک اوہدے کول میرے لئی لازمی بھلائی ہووے گی، فیر اسیں اوہناں کافراں نوں ضرور جتلاواں گے جو کجھ اوہ عمل کردے رہے، تے اسیں اوہناں نوں سخت عذاب چوں ضرور چکھانواں گے"
  41,51,تے جدوں اسیں انسان تے احسان کردے آں تے اوہ منہ پھیر لیندا اے تے اپنا پاسا پرَاں پھیر جاندا اے،تے جدوں اوہنوں خرابی ٹوہندی اے فیر (لمیّ) چوڑی دعا والا ہوجاندا اے
  41,52,"آکھ دیؤ: بھلا تسی ویکھو جے ایہہ (قرآن) اللہ دی طرفوں ہووے مڑ کے تسی اوہدے مُنکر ہوئے؟ تاں اوس (بندے) توں ودھ گمراہ کیہڑا اے جیہڑا (حق توں) دور چلا جاوے"
  41,53,چھیتی اسیں اوہناں نوں اپنیاں نشانیاں دنیا دے کنڈھیاں وچ تے خود اوہناں دیاں جاناں وچ وکھاواں گے، ایتھوں تیکر پئی اوہناں تے کھل جاوے گا پئی واقعی ایہہ (قرآن) حق اے، تے بھلا ایس گل لئی تیرا رب کافی نئیں پئی اوہ واقعی ہر شئے تے گواہ اے؟
  41,54,خبردار! بیشک اوہ لوک اپنے رب اَگے پیشی بارے شک وچ نیں۔ خبردار! بیشک اوہ ہر شئے نوں گھیرن والا اے