quran[8]{c,v,t}:
  34,32,اوہ جیہڑے متکبّر ہوئے اوہناں لوکاں نوں جیہڑے ماڑے سمجھے جاندے سن کہن گے، بھلا اسیں تہانوں ہدایت توں ڈکیا سی اوس توں بعد جد اوہ تہاڈے کول آگئی سی؟ سگوں تسی ای مجرم سو
  34,33,"تے جیہڑے ماڑے سجھے جاندے سن اوہ متکبّر ہون والیاں نوں کہن گے: (نئیں!) سگوں (تہاڈیاں) رات تے دن دیاں چالاں نے ای (سانوں ڈکیا سی) جدوں تسی سانوں حکم دیندے سی ایہہ پئی اسیں اللہ نال کفر کریئے تے اوہدے لئی ہم پلہ بنائیے تے اوہ ندامت چھپائون گے جدوں عذاب (ساہمنے) ویکھن گے، تے اسیں اوہناں دیاں دھوناں وچ طوق پاء دیاں گے جنھاں کفر کیتا سی ،اوہناں نوں نئیں بدلہ ملسی سوائے جیہڑے اوہ کم کردے رہے"
  34,34,"تے اسیں کسے وستی وچ وی کوئی ڈراؤن والا (رسول) نئیں گھلیا پر اوتھے دے سوکھے لوکاں اوہی کہیا: بیشک جیس شئے نال تہانوں گھلیا گیا اے اسیں اوہدے منکر آں"
  34,35,"تے اوہناں کہیا: اسیں مال تے اولاد وچ ودھیرے آں، تے سانوں عذاب نئیں دتّا جاوے گا"
  34,36,"آکھ دیؤ: بیشک میرا رب جہدے لئی چاہوے رزق کھلا کردا اے تے اوہ تنگ کر دیندا اے پر لوکاں چوں بوہتے نئیں جان دے"
  34,37,تے تہاڈے مال تے تہاڈی اولاد انج دے نئیں جیہڑے تہانوں ساڈے ہاں قربت وچ نیڑے کر دین پر (مقرب اوہ اے) جیہڑا ایمان لیایا تے اوہنے نیک عمل کیتے تے اوہی نیں جنھاں لئی دونا بدلہ اے، اوس پاروں جو اوہناں عمل کیتے تے اوہ بالاخانیاں وچ بے خوف ہون گے
  34,38,تےجیہڑے لوک ساڈیاں آیتاں وچ سانوں ہراؤن دی کوشش کردے نیں اوہو ای عذاب وچ حاضر کیتے جان گے
  34,39,"آکھ دیؤ: بیشک میرا رب اپنے بندیاں وچوں جہدے لئی چاہوے رزق کھلا کر دیندا اے تے (جہدے لئی چاہوے )اوہ اوہدے لئی تنگ کر دیندا اے، تے تسی جیہڑی شئے وی خرچ کردے او فیر اوہ اوہدی تھاں ہور دیندا اے، تے اوہ روزی دین والیاں چوں سب توں بہتر اے"