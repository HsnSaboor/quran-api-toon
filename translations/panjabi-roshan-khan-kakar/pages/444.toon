quran[16]{c,v,t}:
  36,55,بیشک جنت والے اج عیش رُجھے ہون گے
  36,56,اوہ سب نالے اوہناں دیاں بیبیاں چھانواں ہیٹھ تختاںاُتے تکیے لا کے بیٹھے ہون گے
  36,57,اوہناں لئی اوس چ (ہر قسم دے) میوے ہون گے تے اوہناں لئی اوہ ہووے گا جو اوہ منگن گے
  36,58,بوہت مہربان رب ولوں سلام آکھیا جاوے گا
  36,59,تے اوئے مجرمو! اج وکھرے ہوجائو
  36,60,آدم دی اولادے! بھلا میں تہانوں تاکید نئیں سی کیتی پئی تسی شیطان دی پوجا نہ کرنا، بناشک اوہ تہاڈا کُھلا دشمن اے
  36,61,تے ایہہ پئی تسی میری ای بندگی کرنا ایہو سدھا رستہ اے
  36,62,تے بلاشبہ یقیناً اوہنے تہاڈے وچوں لوکاں دی بوہت ساری جماعت نوں پٹھے راہ لایا، بھلا فیر تسی نئیں سو سمجھدے؟
  36,63,ایہہ اوہ جہنم اے جیہدا تہانوں وعدہ دتا جاندا سی
  36,64,اج ایہدے وچ سڑو بدلہ جیہڑا تسی کفر کردے ہوندے سی
  36,65,اج اسیں اوہناں دے مونہواں تے مہر لاء دیواں گے، تے اوہناں دے ہتھ ساڈے نال گلاں کرن گے، تے اوہناں دے پیر اوہدی گواہی دین گے جو کجھ اوہ کماندے سن
  36,66,تے جے اسیں چاہندے تے ضرور اوہناں دیاں اکھاں مَٹا دیندے فیر اوہ رستے نوں نسن تاں اوہ کِتھوں ویکھن گے۔
  36,67,تے جے اسیں چاہندے ضرور اوہناں دیاں شکلاں اوہناں دی تھاں تے ای وگاڑ دیئے فیر اوہ نہ اگے چل سکن تے نہ اوہ پچھے مڑ سکن گے
  36,68,تے جیس بندے نوں اسیں (لمّی) عمر دیئے اسیں اوہنوں بناوٹ وچ پُٹھا (زور توں کمزور) کردینے آں بھلا فیر اوہ سمجھدے نئیں؟
  36,69,تے اسیں ایس (رسول) نوں شعر آکھنا نئیں سکھایا تے نہ ایہدے لائق سی، نئیں اوہ پر سراسر نصیحت تے واضح قرآن
  36,70,تاں جے اوہ اوہنوں ڈراوے جیہڑا زندہ اے تے کافراں تے (عذاب دی) گل ثابت ہوجاوے