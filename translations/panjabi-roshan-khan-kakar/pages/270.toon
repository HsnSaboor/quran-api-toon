quran[8]{c,v,t}:
  16,27,"مڑ کے قیامت دیہاڑے اوہ اوہناں نوں رسوا کرے گا تے آکھے گا: کتھے نیں میرے شریک جنھاں بارے تسی اک دوجے نال جھگڑ دے سو؟ جنھاں نوں علم دتّا گیا سی کہن گے: بیشک اج دی ساری رسوائی تے بدبختی کافراں اُپر اے"
  16,28,"اوہ لوک جنھاں نوں فرشتے قبض کردے نیں پئی اوہ اپنے آپ تے ظلم کر ن والے ہوندے نیں، تاں اوہ نیوں جاندے نیں پئی اسیں تے کوئی بھیڑا کم نئیں سی کردے۔ (فرشتے آکھدے نیں:) کیوں نئیں! بیشک اللہ خوب جانن والا اے جیہڑے تسی عمل کردے سی"
  16,29,سو تسی جہنم دے بوہیاں وچ وڑ جاوُ، ایہدے وچ ہمیش رہن والے او۔ فیر یقیناً بھیڑا ٹکاناں اے تکبّر کرن والیاں دا
  16,30,"تے(جدوں) مُتقیاں نوں پچھیا جاندا اے کیہہ اے جیہڑا تہاڈے رب اتاریا؟ اوہ آکھدے نیں: خیر۔ جنھاں لوکاں بھلیائی کیتی اوہناں لئی ایس دینا وچ وی وڈی بھلیائی اے تے آخرت دا گھر تے کِتے چنگا اے تے لازمی برکت والا گھر اے پرہیز گاراں دا"
  16,31,باغ ہمیشی جنہاں وچ اوہ داخل ہوَن گے، اوہناں ہیٹھوں نہراں وگدیاں نیں، اوتھے اوہناں لئی ہووے گا جو اوہ چاہن گے۔ اللہ اُنجے پرہیز گاراں نوں جزا دیندا اے
  16,32,"جنھاں نوں فرشتے (ایس حالیں) قبض کردے نیں پئی اوہ (برائی توں) پاک ہوندے نیں آکھدے نیں: تہاڈے تے سلام، تسی جنت وچ داخل ہو جاؤ اوس بدلے جیہڑے تسی عمل کردے سو"
  16,33,اوہ (کافر) نئیں اڈیک رہے سوائے ایہہ پئی اوہناں کول فرشتے آؤن یا تہاڈے رب دا حکم آوے۔ اوداں ای ایہناں توں پہلے لوکاں کیتا سی۔ تے اللہ نے اوہناں تے ظلم نئیں کیتا، تے پر اوہ آپ اپنیاں جاناں تے ظلم کردے رہے
  16,34,فیر اوہناں جو کیتا سی اوہدے بُرے نتیجے اوہناں بھگتے، تے اوہناں نوں اوس عذاب گھیر لیا جیہدا اوہ مذاخ اڈاندے سن