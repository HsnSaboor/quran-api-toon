quran[9]{c,v,t}:
  10,34,"آکھو: بھلا تہاڈے (بناوٹی) شریکاں وچوں کوئی ہے وے جیہڑا مخلوق نوں مڈھوں پیدا کردا، مڑ کے اوہنوں دوبارہ بنائے ؟آکھو: اللہ ای مخلوق نوں مڈھوں پیدا کردا اے مڑ کے اوہنوں دوہرائے گا، سو تسی کدھر بہکائے جاندے او؟"
  10,35,"پُچھو: بھلا تہاڈے شریکاں وچوں کوئی ہے وے جیہڑا حق ول رستہ وکھاندا ہووے؟ آکھو:اللہ ای حق لئی رستہ وکھاندا اے، فیر بھلا جیہڑا حق دی ہدایت دیندا اے بوہتا حقدار اے پئی اوہدی گل مَنّی جاوے یا اوہ جیہڑا آپ (حق دی) ہدایت تے نئیں جد تائیں اوہنوں ہدایت نہ دتی جاوے ؟ فیر تہانوں کیہہ ہوگیا تسی کس طرحاں دے فیصلے لاگو کر دے او؟"
  10,36,تے اوہناں کافراں وچوں بوہتے نئیں پچھے ٹردے پرگمان دے، بیشک حق دے مقابلے وچ گمان کُجھ وی کم نئیں آ ؤندا۔ بیشک اللہ خوب جانن والا اے جو کجھ اوہ کردے نیں
  10,37,تے ایہہ قرآن کدی وی انج دا نئیں پئی غیر اللہ ولّوں گھڑ لیا جاوے،تے سگوں ایہہ اوہناں دی تصدیق اے جو ایہدے ساہمنے (موجود) اے تے الکتاب (صحیفہ، فرض، حکم، اندازہ) دی تفصیل، ایہدے وچ بھورا شک نئیں رب العالمین ولوں اے
  10,38,"کیہہ اوہ کہندے نیں پئی ایس (رسول) ایہنوں گھڑ لیا اے؟ آکھ دیؤ: فیر تسی ایہدے ورگی اک سورت ای لے آؤ تے غیر اللہ چوں جنھوں تہاڈی واہ لگے بلا لؤ، جے تسی سچے او"
  10,39,بلکاں اوہناں انج دی شئے دا انکار کیتا جنھوں اوہ اپنے علم نال گھیر نہ سکے حالاں اجے تیکر اوہدی اصل حقیقت وی اوہناں کول نئیں سی آئی، اوسے طرحاں اوہناں (وی) جھٹلایا جیہڑے ایہناں توں پہلوں سن، فیرتکو ظالماں دی اخیر کینویں دی ہوئی!
  10,40,تے ایہناں وچوں بعضے نیں جیہڑے ایس (قرآن ) تے ایمان لیائوندے نیں تے بعضے جیہڑے ایہدے تے ایمان نئیں لیائوندے۔ تے تیرا رب فساد کرن والیاں نوں بوہتا جان دا اے
  10,41,"تے جے اوہ تہانوں جھٹلائون فیر آکھ دیؤ: میرا عمل میرے نال تے تہاڈا عمل تہاڈے نال۔ میرے کماں توں تُسی چھُٹے ڈُھکے تے اوہناں توں جو عمل تسی کردے او میں چُھٹا ڈُھکا"
  10,42,تے ایہناں وچوں بعضے اوہ نیں جیہڑے تہاڈے ول کن لائوندے نیں، فیر بھلا تسی ڈوریاں نوں سنا سکدے او تے بھانویں اوہ نہ سمجھدے ہوَن؟