quran[14]{c,v,t}:
  19,12,فرمایا اے یحییٰ کتاب نوں ہمت نال پھڑ، تے اساں اوہنوں نِکّے ہوندیاں ای دانائی دے دتی سی
  19,13,تے اپنے کولوں شفقت تے پاکیزگی (دِتی)، تے اوہ بڑا متقی سی
  19,14,تے اپنے ماں پیؤ نال چنگا سلوک کرن والا سی تے اوہ سرکش ، نافرمان نئیں سی
  19,15,تے اوہدے تے سلامتی اے جیس دن اوہ جمیا، تے جیس دن اوہ مرے گا تے جیس دن اوہ جیوندا کرکےاٹھایا جاوے گا
  19,16,تے ایس کتاب وچ مریم دا ذکر کرو، جدوں اوہ اپنے گھر والیاں کولوں چڑھدے تھارے وکھری ہوئی
  19,17,فیر اوہنے اوہناں اگے اک پڑدہ تان لیاء فیر اوس گھڑی اسیں اوہدے کول اپنا روحانی (فرشتہ) گھلّیا، تے اوہ اوہدے اگے کامل بندے دا روپ بن آیا
  19,18,"اوس (مریم) آکھیا: بیشک میں تیرے کولوں رحمٰن دی پناہ منگدی آں، جے توں ڈرن والا ایں"
  19,19,فرشتے آکھیا میں تے صرف تیرے رب دا گھلّیا ہویا آں، پئی تینوں عطاء (ہبہ) کراں اک بوہت ای سُتھرا پتر
  19,20,"اوہ کہندی: مینوں پتر کنج ہووے گا، جد مینوں کسے بشر ہتھ نئیں لایا تے نہ میں بدکارن آں"
  19,21,اوس فرشتے آکھیا اُنج ای اے، تیرے رب فرمایا اوہ میرے واسطے سوکھا اے تے پئی اسیں ایہنوں لوکاں لئی اک نشانی تے اپنے ولّوں اک مہربانی بنائیے تے ایہہ مڈھوں ای طے شدہ امر اے
  19,22,فیر اوہ اوہدے نال حاملہ ہوگئی، فیر اوس (حمل) نوں لے کے اک دوراڈی تھاں وکھری ہو گئی
  19,23,"فیر جمانی پیڑ اوہنوں کھجور دے اک پور ول لے آئی، (تے) کہندی: ہائے افسوس! میں ایس توں پہلوں ای مر جاندی تے بھُلی وِسری (اوہلے) ہوندی-"
  19,24,فیر اوس (فرشتے) اوہدے ہیٹھ توں واج ماری پ ئی جھورا نہ کر، تیرے رب نے تیرے ہ یٹھ اک ندی وَگا دتی اے
  19,25,تے توں کھجور دا پور اپنے ول ہلا، اوہ تیرے تے تازہ پکیّاں ہوئیاں کھجوراں ڈیگے گا