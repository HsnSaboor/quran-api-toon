quran[5]{c,v,t}:
  2,84,تے جدوں اسیں تہاڈے توں پکاّ عہد لیا پئی تسی (آپس وچ) اپنے خون نئیں وگاؤ گے۔ تے نہ خود اپنیاں نوں اپنے گھراں وچوں کڈھو گے مڑکے تسی مَنّ لیا تے تسی سب گواہ جے
  2,85,مڑ تسی ایہو ای لوک جے جیہڑے اپنیاں نوں قتل کر دے او تے اپنیاں وچوّں اک فریق نوں اوہناں دے گھراں وچوں وی کڈھ دیندے او۔ تُسی اوہناں دے خلاف اِک دوجے دی مدد گناہ تے زیادتی نال کر دے او۔ تے جے اوہ تہاڈے کول قیدی ہو کے آؤن تُسی اوہناں دا فدیہ دیندے او حالاں اوہ تہاڈے تے اوہناں دا کڈھنا ا ی حرام سی۔ کیہہ فیر تُسی کتاب دےکجھ حصّے نوں مَنّ دے او تے بعض دا انکار کر دے او؟ فیر تہاڈے وچوں جیہڑا بندہ اوہ کم کرے گا اوہدی سزا ایہدے علاوہ کوئی نئیں پئی دنیاوی حیاتی وچ خواری تے قیامت دیہاڑے اوہ ڈاہڈے عذاب ول موڑ ے جان گے تے اللہ اوس توں ہر گز غافل نئیں جو تسی عمل کر دے او
  2,86,اوہی لوک نیں جنھاں دنیاوی حیاتی آخرت دے وٹے مُل لے لئی سو نہ تے اوہناں تے عذاب ہَولا کیتا جاوے گا تے نہ اوہناں دی مدد کیتی جاوے گی
  2,87,تے بلاشبہ یقیناً اسیں موسیٰ نوں کتاب دتی تے اوس توں بعد اساں ہیٹھ اُتاں کئی رسول گھلّے۔ تے اساں عیسیٰ مریم جائے نوں واضح دلیلاں (معجزے) دتیاں تے اوہنوں روح القدس (جبریل) نال تائید بخشی کیہہ فیر جدوں تہاڈے کول کوئی رسول اوہ (ہدایت) لیایا جنھوں تہاڈے جی نئیں سی چاہندے تے تُسی متکبر ہوئے فیر تُسی اک گروہ نوں جھٹلایا تے اک گروہ نوں قتل کر دیندے او
  2,88,"تے اوہناں آکھیا: ساڈے دل غلافاں وچ نیں، (نئیں) سگوں اوہناں دے انکار دی وجہ توں اللہ نے اوہناں تے پھٹکار پائی اے۔ سو بوہت گھٹ جو ایمان لیائوندے نیں"