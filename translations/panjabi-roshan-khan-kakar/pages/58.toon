quran[9]{c,v,t}:
  3,62,بیشک ایہہ لازماً اوہی سچی گل اے تے کوئی معبود نئیں اللہ دے باہجھ تے بیشک اللہ یقیناً اوہی سبھناں تے غالب بڑی حکمت والا اے
  3,63,فیر وی جے اوہ (مباہلے توں) منہ موڑن تاں بیشک اللہ فسادیاں نوں خوب جانن والا اے
  3,64,"آکھ دیؤ: کتاب والیو! آئو ایسی گل ول جیہڑی ساڈے وچکار تے تہاڈے وچکار سانجھی (مسلّم) اے، پئی اسیں اللہ دے سوا کسے دی عبادت نہ کرئیے تے کسے شئے نوں اوہدے نال شریک نہ بنائیے تے نہ ساڈا کوئی کسے نوں اللہ دے باہجھوں رب بنائے، فیر جے اوہ پھر جان تاں آکھ دیؤ: گواہ رہو پئی واقعی اسیں اسلام دے منن والے آں"
  3,65,کتاب والیو! تسی ابراہیم بارے کیوں جھگڑا کردے او؟ حالاں نئیں اتاریاں گئیاں تورات تے انجیل پر اوہدے مگروں، بَھلا فیر تہانوں سمجھ نئیں پئی آؤندی
  3,66,یاد رکھو! تسی ایہہ لوک جے پئی تسی اوس گل وچ جھگڑا کیتا جیہدا تہانوں کُجھ علم سی فیر تسی اوس شئے بارے کیوں جھگڑدے او جیہدا تہانوں ذرا وی علم نئیں؟ تے اللہ جان دا اے حالاں تسی سب نئیں جان دے
  3,67,ابراہیم نہ یہودی سی تے نہ ای نصرانی تے سگوں اوہ حقّی حاجی مسلم سی تے اوہ مشرکاں وچوں نئیں سی
  3,68,بیشک ابراہیم دے بوہتے نِگدے لوک ضرور اوہو ای نیں جنھاں اوہدی پیروی کیتی، تے ایہہ نبی تے ایمان لیاؤن والے، تے اللہ مومناں دا مددگار اے
  3,69,کتاب والیاں وچوں اک ٹولے تمنّا کیتی کِتے تہانوں گمراہ کر دین تے اوہ اپنے آپ توں سوا کسے نوں گمراہ نئیں کرن لگے تے اوہناں نوں شعور نئیں
  3,70,کتاب والیو! تسی اللہ دیاں آیتاں نال کیوں کفر کر دے جے حالاں تسی آپ ای (سچائی دی) گواہی دیندے او