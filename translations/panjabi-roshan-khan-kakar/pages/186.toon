quran[6]{c,v,t}:
  8,70,اے نبی! جیہڑے قیدی تہاڈے ہتھاں چ نیں ، اوہناں نوں آکھ دیؤ، جے اللہ تہاڈے دِلاں وچ بھلیائی جان لوے گا تے تہانوں ایس نالوں کِتے چنگا دیوے گا جیہڑا (فدیہ کرکے) تہاڈے کولوں پھڑیا اے تے تہانوں بخش دیوے گا تے اللہ بوہت بخشن والا بہت رحم والا اے
  8,71,تے جے اوہ تہاڈے نال خیانت دا ارادہ کرن فیر بلاشبہ اوہ ایس توں پہلوں اللہ نال خیانت کر ہٹے نیں، فیر اوہنے اوہناں تے قابو دے دتا تے اللہ سب کجھ جانن والا، بڑی حکمت والااے
  8,72,بیشک جیہڑے ایمان لیائے،تے اوہناں ہجرت کیتی تے اپنے مالاں تے اپنیاں جاناں نال اللہ دے رستے وچ جہاد کیتا تے جنھاں (مہاجراں نوں) تھاں دتی تے مدد کیتی، اوہی اک دوجے دے سجن نیں۔ تے جیہڑے ایمان (تے) لے آئے پر اوہناں ہجرت نئیں کیتی، اوہناں دی سجنائی چوں تہاڈے لئی کوئی شئے نئیں ایتھے تیکر پئی اوہ ہجرت کرن۔ تے جے اوہ تہاڈے کولوں دین دی خاطر مدد منگن فیر تہاڈا مدد کرنا واجب اے، سوائے اوس قوم دے خلاف پئی تہاڈے وچکار تے اوہناں وچکار کوئی معاہدہ ہووے تے تُسی جیہڑے عمل کردے او اللہ خوب ویکھن والا اے
  8,73,تے جنھاں کفر کیتا اوہ آپس وچ اک دوجے دے سجن نیں۔ (مسلمانو!) جے تُسی ایہہ نہ کرو گے تے زمین وچ فتنہ تے وڈا فساد مچے گا
  8,74,تے جیہڑے ایمان لیائے تے اوہناں ہجرت کیتی تے اللہ دی راہ وچ جہاد کیتا تے جنھاں نے(مہاجراں نوں ) تھاں دتی تے مدد کیتی اوہو ای سب سچے مومن نیں، اوہناں لئی بخشش تے وافر روزی اے
  8,75,تے جیہڑے بعد وچ ایمان لیائے تے اوہناں ہجرت کیتی تے تہاڈے نا ل رل کے جہاد کیتا فیر اوہ وی تہاڈے وچوں نیں تے اللہ دی لکھت وچ (خون دے) رشتے دار( آپس وچ) اک دوجے (دی میراث) دے بوہتے حقدار نیں۔ بیشک اللہ ہر شئے نوں خوب جانن والا اے