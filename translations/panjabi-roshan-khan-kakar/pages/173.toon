quran[8]{c,v,t}:
  7,171,"تے جدوں اساں اوہناں اتے پہاڑ چُک کھلاریا جیویں واقعی اوہ اک تنبو ہووے، تے اوہناں گمان کیتا پئی واقعی اوہ اوہناں تے ڈھن والا اے۔ (اسیں آکھیا:) ایس (تورات) نوں جیہڑی اسیں تہانوں دتی، گھُٹ کے پھڑ لؤ تے جو کُجھ ایہدے وچ اے اوہنوں یاد رکھو تاں جے تُسی بچ جاؤ"
  7,172,"تے (یاد کرو) جدوں تیرے رب نے بنی آدم توں اوہناں دیاں پشتاں وچوں اوہناں دی نسل کڈی تے اوہناں نوں آپ اپنیاں جاناں تے گواہ بنایا (تے پُچھیا:) بھلا میں تہاڈا رب نئیں؟ اوہناں کہیا: کیوں نئیں! اسیں گواہی دینے آں۔ متاں تُسی قیامت دیہاڑے ایہہ آکھو بیشک اسیں تے ایس توں غافل سی"
  7,173,یا آکھو پئی شرک صرف ساڈے توں پہلوں ساڈے وڈکڑیاں کیتا سی تے اسیں اوہناں توں مگروں اِک نسل ساں، فیر بھلا توں سانوں اوس کمّوں تباہ کردا ایں جیہڑا باطل والیاں کیتا سی؟
  7,174,تے اُنجے اسیں آیتاں کھول کھول کے بیان کردے آں، تے شاید اوہ پرت ا ٓ ؤن
  7,175,تے (اے نبی!) اوہناں نوں اوس بندے دی گل سناؤ جنھوں اساں اپنیاں نشانیاں دتیاں سن فیر اوہ اوہناں چوں کنی کترا گیا فیر شیطان اوہدے مگر ہویا، سو اوہ ( آپی )گمراہاں وچ جا رلیا
  7,176,تے جے اسیں چاہندے تے اوہناں (آیتاں) راہیں لازمی اُپر چک دیندے پر اوہ دھرتی ول پسّر گیا تے اپنی (نفسی) خواہش پچھے لگ گیا، سو اوہدی مثال اوس کُتے ورگی اے پئی جے تُوں اوہنوں تراہیں اوہ زبان کڈھ ہفدا اے یا توں اوہنوں چھڈ دیویں (فیر وی) زبان کڈھ ہفدا اے، اوہی مثال اوہناں لوکاں دی اے جنھاں ساڈیاں آیتاں دا انکار کیتا، سو (اے نبی!) تُسی ایہہ قصہ سنا دیو، شاید اوہ سوچ وچار کرن
  7,177,اوہناں لوکاں دی بھیڑی مثال اے جنھاں ساڈیاں آیتاں دا انکار کیتا تے اوہ اپنیاں جاناں تے ظلم کردے رہے
  7,178,جنھوں اللہ ہدایت دیوے، سو اوہو ای ہدایت والا اے تے جنھوں گمراہ کر دیوے فیر اوہی لوک خسارہ چکن والے نیں