quran[6]{c,v,t}:
  2,225,اللہ تہاڈیاں بے ہودہ قسماں تے تہانوں نئیں پھڑے گا پر اوہ تہانوں اوہدے تے پھڑ لئے گا کیہڑا تہاڈے دلاں کمایا۔ تے اللہ بوہت بخشن والا، وڈے حوصلے والا اے
  2,226,اوہناں لئی جیہڑے اپنیاں بیویاں دے نیڑے جان توں قسم کھا لیندے (چاہی دا) پئی اوہ چار مہینے اڈیکن۔ فیر جے اوہ پرت آون تاں بیشک اللہ بوہت بخشن والا، بہت رحم والا اے
  2,227,تے جے اوہناں طلاق دا پکّا ارادہ کر لیا تاں بیشک اللہ سب کجھ سنن والا سب کجھ جانن والا اے
  2,228,تے طلاق والیاں اپنے تائیں تِن حیض توں پاکی تیکر اڈیکی رکھن تے اوہناں لئی حلال نئیں پئی اللہ نے اوہناں دے رحماں وچ جو کُجھ پیدا کیتا اے اوہنوں لکائون۔ جے اوہ اللہ تے آخرت دے دیہاڑے تے ایمان رکھدیاں نیں تے اوہناں دے سائیں جے اِصلاح دی نیت رکھدے ہوون اُس (عدت) وچ اوہناں نوں پرتا لَین دے بوہتے حقدار نیں۔ تے ویہار مطابق عورتاں لئی مرداں تے اوہو جئے ای حق نیں جینویں مرداں لئی عورتاں تے نیں۔ تے مرداں نوں اوہناں تے اک مرتبہ اے تے اللہ سب تے غالب کمال حکمت والا اے
  2,229,اوہ طلاق (رجعی) دو شُداں (واری) اے فیر دستور (شرعی) نال روک لینا اے یا احسان نال چھڈ دینا ایں۔ تے تہاڈے لئی جائز نئیں پئی تسی اوہناں نوں جو دتّا سی اوہدے وچوں کُجھ واپس لؤو۔ سوائے پئی دونواں نوں ڈر ہووے پئی اوہ دونویں اللہ دیاں حداں نوں قائم نہ رکھ سکن گے۔ فیر جے تہانوں ڈر ہووے پئی اوہ دونویں اللہ دیاں حداں قائم نہ رکھ سکن گے فیر اوہناں دونواں دا کوئی گناہ نئیں جو عورت ایس وچ چھڈوائی دے دیوے (خلع لئی) اوہ اللہ دیاں حداں نیں سو اوہناں توں اگے نہ ٹپو۔ تے جیہڑا اللہ دیاں حداں توں اگے ودھے تاں اوہو سبھے ظالم نیں
  2,230,فیر جے اوہ (بندہ) اوہنوں (پکّی) طلاق دے دیوے تاں اوہدے مگروں اوہ اوہدے لئی حلال نئیں ایتھوں تیکر پئی اوہ اوس توں علاوہ (کسے ہور) بندے نال ویاہ کرے۔ فیر جے اوہ وی اوہنوں طلاق دے دیوے فیر (پہلیاں) دونواں دا کوئی گناہ نئیں پئی آپس وچ رجوع کر لین جے اوہ دونویں خیال کرن پئی اللہ دیاں حداں قائم رکھن گے۔ تے اوہ اللہ دیاں حداں نیں۔ اوہ اوہناں لئی بیان کردا اے جو لوکیں علم رکھ دے نیں