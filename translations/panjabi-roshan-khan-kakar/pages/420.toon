quran[7]{c,v,t}:
  33,16,"دس دیؤ: جے تسی موت کولوں یا قتل ہوَن توں نسوّ تہاڈا نسنا تہانوں ہرگز فیدہ نئیں دیوے گا، تے تد تہانوں نئیں فیدہ دتا جاوے گا پر بوہت گھٹ"
  33,17,"آکھ دیؤ: کیہڑا اے جیہڑا تہانوں اللہ کولوں بچا سکے جے اوہ تہاڈے نال کسے مندے دا ارادہ کرے یا اوہ تہاڈے تے مہر کرنی چاہوے؟ تے اوہ اللہ توں اڈ اپنے لئی نہ کوئی حامی پائون گے تے نہ کوئی مددگار"
  33,18,"بلاشبہ اللہ اوہناں نوں جان دا اے جیہڑے تہاڈے وچوں (جہاد توں) ڈکن والے نیں تے اوہناں نوں وی جیہڑے اپنے بھرانواں نوں کہندے نیں: ساڈے کول آجائو، تے اوہ لڑائی وچ گھٹ ای آئوندے نیں"
  33,19,اوہ تہاڈے بارے بڑے کنجوس نیں، فیر جدوں خوف (دا ویلا) آئے تے تسی اوہناں نوں ویکھدے او پئی اوہ تہاڈے ول انج ویکھ دے نیں(پئی) اوہناں دیاں اکھیاں ایویں بھوندیاں نیں جینویں اوہ بندہ جہدے تے موت دی غشی پئی ہووے، فیر جدوں خوف جاندا رہوے تے مال (غنیمت) دے لالچی بن کے ترکھّیاں زباناں نال تہانوں دکھ دیندے نیں، اوہ لوک ایمان لیائے ای نئیں، سو اللہ نے اوہناں دے عمل برباد کردتّے، تے اوہ اللہ اگے بوہت سوکھا اے
  33,20,اوہ سمجھدے نیں پئی (اجے تیکر) لشکر نئیں گئے، تے جے لشکر چڑھ آئون اوہ تمنا کرن گے افسوس کِتے! اوہ واقعی بدّوآں وچ جنگلیں جا وسّے ہوندے (اوتھے) تہاڈیاں خبراں پُچھدے رہندے، تے جے اوہ تہاڈے وچ حاضر ہوندے فیر اوہ نہ لڑدے پر تھوڑے
  33,21,بلاشبہ یقیناً تہاڈے لئی اللہ دےرسولﷺ وچ ہمیش توں بہترین نمونہ رہیا اے، اوس بندے لئی جیہڑا اللہ (نال ملاقات) تے آخرت دیہاڑے دی آس رکھدا اے، تے بوہت زیادہ اللہ دا ذکر کردا اے
  33,22,"تے مومناں جدوں لشکر ویکھے (تاں) کہن لگے: ایہہ تے اوہو ای اے جیہدا اللہ تے اوہدے رسول نے سانوں وعدہ دتا سی، تے اللہ تے اوہدے رسول سچ آکھیا سی، تے ایس شے نے اوہناں نوں ایمان تے فرمانبرداری وچ ہور ودھا دتا"