quran[9]{c,v,t}:
  25,12,جدوں اوہ اوہناں (مجرماں) نوں بوہت دور تھاؤں ویکھے گی تے اوہدی سخت غصّے والی تے کھوتے ورگی واج سنن گے
  25,13,تے جدوں اوہ، آپو وچ مُشکاں کس کے اوہدی کسے تنگ تھاں وچ سٹے جان گے، تے اوہ اوتھے ہلاکت (موت) نوں واجاں مارن گے
  25,14,"(آکھیا جاوے گا:) تسی اج اک ہلاکت نوں نہ پکارو سگوں بوہت ساریاں ہلاکتاں نوں واجاں مارو"
  25,15,"آکھ دیؤ: بھلا ایہہ (عذاب) بوہتا چنگا اے یا ہمیش دی جنت جیہدا پرہیز گاراں نال وعدہ کیتا گیا اے؟ اوہ اوہناں لئی صلہ تے ٹکاناں ہووے گا"
  25,16,اوہدے وچ اوہناںساریاں لئی ہووے گا جو اوہ چاہن گے، سدا (اوتھے) رَہن والے، ایہہ تہاڈے رب ذمے وعدہ اے جیہڑا منگیا ہویا اے
  25,17,"تے جیس دیہاڑے اللہ اوہناں نوں تے جنھاں نوں اوہ اللہ نوں چھڈکے پوجدے نیں، کٹھیاں کرے گا، فیر پچھے گا: بھلا تسی میرے ایہناں بندیاں نوں پُٹھے راہے لایا سی یا اوہ آپے ای راہ توں بہک گئے سن؟"
  25,18,"اوہ کہن گے: توں پاک ایں! ساڈے لئی مناسب نئیں سی پئی اسیں تیرے علاوہ ہور چارہ ساز بنائوندے، تے پر تُوں اوہناں نوں فائدہ دِتّا، تے اوہناں دے پیؤ دادے نوں وی، ایتھے تیکر پئی اوہ (تیرا) ذکر بھُل گئے، تے اوہ تباہ ای ہَون والےلوک سن"
  25,19,اللہ فرماوے گا) فیر بلاشبہ اوہناں تہانوں اوہناں گلاں وچ جو تسی آکھدے سی جھٹلا دتا، سو نہ تسی (عذاب) ٹالن دی واہ رکھدے او تے نہ کسے مدد دی ،تے تہاڈے وچوں جیہڑا بندہ ظلم (شرک) کرے گا تے اوہنوں اسیں وڈا عذاب چکھانواں گے
  25,20,تے اے نبی!) اساں تیرے توں پہلے نئیں رسول گھلّے رسول پر، بیشک اوہ سارے لازمی کھانا کھاندے سن تے بازاراں وچ ٹُردے پھِردے سن، تے اساں تہانوں اک دوجے لئی ازمائش بنایا، بھلا تسی صبر کردے او ، تے تیرا رب ہمیش توں سب کجھ ویکھن والا اے