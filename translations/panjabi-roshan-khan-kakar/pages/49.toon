quran[4]{c,v,t}:
  2,283,تے جے تسی سفر وچ ہووو تے تہانوں لکھن والا کوئی نہ لبھّے فیرقبضے لئی (کوئی شئے) گہنے رکھو ۔ فیر جے تہاڈے وچوں کوئی دوجے تے اعتبار کر لَوَے فیر جیس بندے تے اعتبار کیتا گیا ہووے اوہنوں چاہیدا اے پئی دوجے دی امانت واپس پرتا دیوے۔ تے چاہیدا اپنے رب ، اللہ کولوں ڈرے۔ تے تسی گواہی نہ لُکائو تے جیہڑا بندہ اوہنوں چھپائے گا تے بیشک اوہدا دل گناہ گار اے۔ تے جیہڑے عمل تسی کردے او اللہ اوہناں توں پورا جانن والا اے
  2,284,اسماناں تے زمین وچ جو کُجھ اے(سب) اللہ دا ای اے۔ تے جو تہاڈے جِیاں وچ اے جے تسی ظاہر کرو یا اوہنوں لُکائو اللہ تہاڈے کولوں اوہدا حساب لَوَے گا۔ فیر بخشے گا جنھوں اوہ چاہوے گا تے جنھوں چاہوے گا سزا دیوے گا تے اللہ ہر شئے تے پوری طرحاں قادر اے
  2,285,"رسول ایمان لیایا اوس (ہدایت) اُتے جیہڑی اوہدے رب ولوں اوہدے تے نازل کیتی گئی اے۔ تے سبھے مومن وی، سارے ایمان لیائے اللہ اُتّے، تے اوہدیاں فرشتیاں تے اوہدیاں کتاباں تے اوہدے رسولاں اُتّے (اوہ آ کھدے نیں:) اسیں اوہدے رسولاں وچوں کسے اک وچکار ویفرق نئیں کردے۔ تے اوہ آ کھدے نیں: اسیں (حکم) سنیا تے قبول کیتا۔ ساڈیا ربّا! اسیں تیری بخشش چاہندے آں تے اسیں تیرے ول ای پرت جانا ایں"
  2,286,اللہ کسے نفس تے اوہدی برداشت توں اڈ تکلیف نئیں دیندا۔ کسے جیہڑی (نیکی) کمائی اوہدے ای لئی (فیدہ) اے تے جیہڑی اوہنے (بدی) سمیٹی اوہدا (وبال) وی اوہدے سِر ای اے۔ ساڈیا ربّا! جے ساڈے کولوں بُھل ہو جاوے یا اسیں کھنج جائیے، سانوںنہ پھڑیں۔ ساڈیا ربّا! تے ساڈے تے ایہو جہیا بھار نہ رکھیں جینویں توں ساڈے توں پہلے لوکاں تے بھار رکھیا سی۔ ساڈیا ربّا! تے جس بھار دی اسیں سہار نئیں رکھدے اوہ ساڈے کولوں نہ چکوا۔ تے ساتھوں درگزر فرما، تے سانوں بخش دے، تے ساڈے تے رحم فرما، توں ای ساڈا مولا ایں۔ سو کافر لوکاں دے مقابل ساڈی مدد فرما