quran[28]{c,v,t}:
  26,84,تے پچھوں آئون والیاں وچ میرا چنگا ناواں جاری رکھ
  26,85,تے مینوں نعمتاں والی جنت دے وارثاں چوں بنا
  26,86,تے میرے پیو نوں بخش دے، بیشک اوہ بھٹکے ہویاں وچوں سی
  26,87,تے میری رسوائی نہ کرنا جیس دیہاڑے لوک دوبار ہ زندہ کیتے جان گے
  26,88,جیس دیہاڑے نہ کوئی مال فیدہ دیوے گا تے نہ ای پُتر
  26,89,پر جیہڑا کوئی اللہ کول سلامتی والے (شرک، بدعت توں پاک )دِل نال آیا
  26,90,تے جنت پرہیز گاراں دے نیڑے کیتی جاوے گی
  26,91,تے بھڑکدی اگ نوں گمراہواں لئی ظاہر، کردتّا جاوے گا
  26,92,"تے اوہناں نوں آکھیا جاوے گا: کِتھے نیں اوہ جنھاں نوں تسی پوجدے ہوندے سو"
  26,93,اللہ توں اڈ؟ بھلا اوہ (بندے) تہاڈی امداد کرسکدے نیں یا اوہ اپنا بچا کرسکدے نیں؟
  26,94,فیر اوہ سب تے (سب) گمراہ اوس (دوزخ) وچ مُوہدے سُٹے جان گے
  26,95,تے ابلیس دے سارے لشکر وی
  26,96,"اوہ کہن گے: جدوں کہ اوہ سب اوتھے جھگڑ رہے ہون گے"
  26,97,اللہ دی سَونہہ ! بیشک اسیں ای یقیناً کھلی گمراہی وچ سی
  26,98,جدوں اسیں تہانوں رب العالمین دے سانواں ٹھہراندے سی
  26,99,تے سانوں مجرماں دے سوا کسے پُٹھے راہے نئیں لایا سی
  26,100,سو نئیں اے ساڈے لئی کوئی سفارش کرن والا
  26,101,تے نہ کوئی جگری یار
  26,102,سو افسوس! کدے سانوں واقعی پرتن دا اک موقع ملے فیر اسیں مومناں وچوں ہوجائیے
  26,103,بیشک ایہدے وچ ضرور اک نشانی اے، تے اوہناں وچوں بوہتے ایمان لیائون والے نئیں
  26,104,تے بیشک تہاڈا رب یقیناً اوہو ای اے بوہت غلبے والا بوہت رحم والا
  26,105,نوح دی قوم نے پیغمبراں نوں جھٹلایا
  26,106,"جدوں اوہناں نوں اوہناں دے بھراء نوح آکھیا: بھلا تسی (اللہ کولوں) ڈردے نئیں او؟"
  26,107,بیشک میں تہاڈے لئی امانت دار پیغمبر آں
  26,108,سو تسی اللہ کولوں ڈرو تے میرے آکھے لگو
  26,109,تے میں تہاڈے کولوں ایس تے کوئی اجر نئیں منگدا، نئیں میرا اجر پر رب العالمین دے ذمّے
  26,110,سو تسی اللہ کولوں ڈرو تے میرے آکھے لگو
  26,111,"اوہناں کہیا: بھلا اسیں تیرے تے ایمان لیائیے، حالاں تیری پیروی تے حقیر لوکاں کیتی اے"