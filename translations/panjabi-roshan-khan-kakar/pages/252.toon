quran[10]{c,v,t}:
  13,19,بھلا فیر اوہ بندہ جیہڑا جان دا اے پئی واقعی جو کجھ تہاڈے رب ولوں تہاڈے تے اتاریا گیا اے اوہو ای حق اے اوہ اوہدے ورگا (ہو سکدا) اے جیہڑا انّھا اے نصیحت صرف عقل والے ای پھڑ دے نیں
  13,20,جیہڑے اللہ دا عہد پورا کردے نیں تے اقرار نئیں توڑدے
  13,21,تے جیہڑے اوہ شئے جوڑدے نیں جنھوں اللہ نے حکم دتّا، پئی ملایا جائے تے اوہ اپنے ربّ کولوں ڈردے نیں تے مندے کھاتے توں گھبراندے نیں
  13,22,تے جنھاں اپنے رب دا چہرہ طلب کرن لئی صبر کیتا تے نماز قائم رکھی تے ساڈے پہنچائے ہوئے رزق وچوں اوہلے تے کھلم کھلا خرچ کیتا تے اوہ بریائی نوں بھلیائی نال ٹالدے نیں، اوہناں ای لوکاں لئی عاقبت دا گھر اے
  13,23,سدا رہن دے باغ نیں جنھاں وچ اوہ داخل ہون گے، تے اوہ وی جیہڑے اوہناں دے پیؤ دادے تے اوہناں دیاں بیویاں تے اوہناں دی اولاد وچوں نیک ہوئے۔ تے فرشتے ہر دروازیوں اوہناں نوں ملن گے
  13,24,"آکھن گے:) تہاڈے تے سلامتی ہووے (ایہہ) تہاڈی ثابت قدمی دا بدلہ اے سو عاقبت دا گھر کیا خوب اے"
  13,25,تے جیہڑے لوک اللہ دا عہدمعاہدے توں بعدتوڑ دیندے نیں تے اوہ شئے کٹ دے نیں جنھوں اللہ نے حکم دتّا پئی اوہنوں ملایا جائے ، تے اوہ دھرتی وچ فساد پاؤندے نیں، اوہ لوک نیں جنھاں لئی پھٹکار اے تے اوہناں واسطے بوہت مندا گھر اے
  13,26,اوہ اللہ جہیدے لئی چاہوے رزق کُھلا کر دیندا اے تے تنگ کر دیندا اے۔ تے اوہ (کافر) دُنیا دی حیاتی تے مہلرے نیں، حالاں دنیا دی حیاتی آخرت دے مقابل تھوڑے جہے توشے دے سوا کجھ نئیں
  13,27,"تے کافر کہندے نیں: اوہدے رب ولّوں اوہدے تے کوئی (وڈی) نشانی کیوں نئیں اتاری گئی؟ آکھ دیؤ: بیشک اللہ جنہوں چاہوے گمراہ کردا اے تے اپنے وَل ہدایت اوہنوں دیندا اے جیہڑا اوہدے وَل رجوع کرے"
  13,28,اوہ جیہڑے ایمان لیائے تے اوہناں دے دِل اللہ دی یاد نال اطمینان پاؤندے نیں، سن لؤ! اللہ دی یاد نال ای دِلاں نوں اطمینان ملدا اے