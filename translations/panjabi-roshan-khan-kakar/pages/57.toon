quran[9]{c,v,t}:
  3,53,ساڈیا ربّا! اسیں اوہدے تے ایمان لیائے جیہڑا توں اتاریا تے اسیں رسول دی پیروی کیتی سو سانوں (حق دی) گواہی دین والیاں نال لکھ لے
  3,54,تے اوہناں (عیسٰی دے قتل دی) چال چلی تے اللہ نے وی چال چلی تے اللہ سب چال چلن والیاں توں بہتر اے
  3,55,"جد اللہ فرما دِتا: اے عیسیٰ! بلاشبہ میں تیرے ساہ پورے کرساں تے تینوں اپنے ول اُٹھائون والا آں تے اوہناں توں جنہاں کفر کیتا تینوں (تہمتوں) پاک کرن والا آں، تے جنھاں تیری پیروی کیتی اوہناں نوں قیامت تیکر اوہناں تے اُپر رکھاں گا، جنھاں کفر کیتا مڑکے تسی میرے ول ای پرتنا ایں۔ فیر میں تہاڈے وچکار اوس گل دا فیصلہ کر دیواں گا جیس وچ تسی اختلاف کردے سو"
  3,56,فیر پر جنھاں کفر کیتا اوہناں نوں میں دنیا تے آخرت وچ ڈاہڈے عذاب دی سزا دیواں گا تے اوہناں لئی کوئی مدد گار نہ ہووے گا
  3,57,تے رہے اوہ جیہڑے ایمان لیائے تے نیک کم کیتے فیر اوہ اوہناں نوں اوہناں دے پورے اجر دیوے گا۔ تے اللہ ظالماں نوں پسند نئیں کردا
  3,58,اے نبی!) اوہ اے جو اسیں تیرے اگے پڑھ سنا رہے آں آیتاں تے حکمت بھری نصیحت چوں
  3,59,بیشک عیسیٰ دی مثال اللہ نیڑے آدم دی مثال ورگی اے۔ اوہنے اوہنوں مِٹی چوں( پُتلا)پیدا کیتا مڑکے اوہنوں آکھیا ہوجا ، تے اوہ ہو گیا
  3,60,ایہہ) حق اے تیرے رب ولوں، سو توں شک کرن والیاں وچوں نہ ہونا
  3,61,"فیر تیرے تے علم آون توں بعد جیہڑا کوئی ایس بارے تیرے نال جھگڑا کرے فیر کیہہ دیو: چلو اسیں سدّ لئیے اپنے بالاں نوں تے تہاڈے بالاں نوں تے عورتاں اپنیاں نوں تے تہاڈیاں عورتاں نوں تے خود اسیں تے خود تسی وی مڑکے گڑگڑا کے دعا کرئیے سو جھوٹھیاں تے اللہ دی لعنت پائیے"