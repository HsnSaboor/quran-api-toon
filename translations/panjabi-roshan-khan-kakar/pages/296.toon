quran[7]{c,v,t}:
  18,21,"تے انج اسیںاوہناںنوں مطلع کر دتّا، (تاں) پئی اوہ جان لین واقعی اللہ دا وعدہ سچا اے تے واقعی قیامت ، ایہدے وچ کوئی شک نئیں۔ جدوں (لوک) اوہناں بارے آپس چ آپو وچ جھگڑ رہے سن، فیر اوہناں آکھیا: اوہناں تے اک عمارت بنادیو، اوہناں دا رب اوہناں نوں زیادہ جان دا اے تے جنھاں اوہناں دے معاملے تے غلبہ پایا، اوہ بولے اسیں اوہناں تے ضرور اک مَسیت بناواں گے"
  18,22,"چھیتی (کجھ لوک) آکھن گے: تن نیں اوہناں دا چوتھا اوہناں دا کُتا اے۔ تے (کجھ دوجے) آکھن گے: پنج نیں، اوہناں دا چھیواں اوہناں دا کُتا اے، انّھے وٹّے ماردیاں تے آکھن گے: اوہ ست نیں اوہناں وچوں اٹھواں اوہناں دا کُتّا اے، تسی آکھ دیؤ: میرا رب ای اوہناں دی گِنتری نوں زیادہ جان دا اے، اوہناں نوں نئیں جان دے پربوہت تھوڑے ای، سو تسیـ اوہناں بارے بحث نہ کرو سوائے سرسری بحث دے۔ تے تسی اوہناں بارے ایہناں (کتابیاں) وچوں کسے کولوں فیصلہ نہ منگو"
  18,23,"تے توں کسے شئے بارے کدی ایہہ نہ آکھ:پئی میں ایہنوں کل کرن والا آں"
  18,24,"پر ایہہ پئی اللہ چاہوے۔ تے اپنے رب نوں یاد کر جدوں بھل جاویں تے آکھو: امید اے پئی میرا رب مینوں ایہدے تو بوہت نیڑے بھلیائی دی ہدایت دیوے گا"
  18,25,تے اوہ اپنی غار وچ تن سو ورہے رہے تے ہور نوں (ورھے) ودھ
  18,26,"آکھ دیؤ: اللہ خوب جانن والا اے جنھاں (چر) اوہ رہے، اسماناں تے دھرتی دا غیب اوہدے کول ای اے اوہ کیا خوب دیکھن والا تےکیا خوب سنن والا اے! اوہدے سوا اوہناں لئی کوئی وی مدد گار نئیں، تے نہ اوہ اپنے حکم وچ کسے نوں شریک کردا اے"
  18,27,تے تسی اوہدی تلاوت کرو جو کجھ تیرے رب دی کتاب وچوں تیرے ول وحی کیتا گیا اے، اوہدیاں گلاّں نوں کوئی بدلن والا نئیں، تے تہانوں اوہدے سوا ہر گز کوئی پناہ دی تھاں نہ ملے گی