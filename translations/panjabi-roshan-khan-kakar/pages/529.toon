quran[21]{c,v,t}:
  54,7,اوہناں دیاں اکھاں نیویاں ہون گیاں قبراں وچوں انج نکلن گے جینویں و اقعی اوہ کھلریاں ہویاں ٹڈیاں ہون
  54,8,"اوہ بلائون والے ول عاجزی نال تِرکھے ہون گے۔ کافر کہن گے: ایہہ بڑا اوکھا دن اے"
  54,9,"اوہناں توں پہلوں نوح دی قوم نے جھٹلایا سی، سو اوہناں ساڈے بندے نوں جھٹلایا تے آکھیا: دیوانہ اے، تے جھڑک دتا گیا"
  54,10,فیر اوہنے اپنے رب اگے فریاد کیتی واقعی میں عاجز آیا، سو توں ای بدلہ لے
  54,11,فیر اسیں زور و زور ورھن والے پانی نال اسمان دے بوہے کھول دِتّے
  54,12,تے اسیں زمین نوں چشمیاں نال پاڑ دتا، فیر سارا پانی (رُل کے) ہو گیا اوس کم لئی، جیہدا فیصلہ ہو چکیا سی
  54,13,تے اسیں اوس (نوح) نوں پھٹیاں تے میخاں والی (بیڑی )تے سوار کیتا
  54,14,ساڈی اکھاں ساہمنے چل رہی سی، اوس بندے دے بدلےلئی جیہدا انکار کیتا گیا سی
  54,15,تے بلاشبہ یقیناً اسیں اوس (بیڑی) نوں اک نشانی بنا چھڈیا، فیر بھلا ہے کوئی یاد دلان والا؟
  54,16,فیر میرا عذاب تے میرا ڈرائونا کیسا سی؟
  54,17,تے بلاشبہ یقیناً اسیں قرآن نوں نصیحت لئی آسان کیتا اے،فیر بھلا ہے کوئی یاد دلان والا؟
  54,18,قومِ) عاد نے جھٹلایا فیر میرا عذاب تے میرا ڈرائونا کیسا سی؟ *
  54,19,بیشک اسیں اوہناں تے اک دائمی نحوست والے دیہاڑے تیز ہنیری گھلی
  54,20,اوہ لوکاں نوں انج چُک چُک سٹدی سی جینویں اوہ کھجور دے مڈھوں پُٹے موچھے ہون
  54,21,فیر میرا عذاب تے میرا ڈرائونا کیسا سی؟
  54,22,تے بلاشبہ یقیناً اسیں قرآن نوں نصیحت لئی آسان کیتا اے فیر بھلا ہے کوئی یاد دلان والا؟
  54,23,قوم) ثمود نے ڈرائون والیاں نوں جھٹلایا -
  54,24,تاں آکھن لگے بھلا اسیں اپنے وچوں ای اک کلّے بندے دے مگرلگ جائیے ۔ بیشک اسیں تے تد ضرور گمراہی تے پاگل پن وچ ہونواں گے _
  54,25,بھلا ساڈے وچوں ایہدے تے ای ذکر اتاریا گیا (نئیں) سگوں اوہ بوہت جھوٹھا متکبّر اے
  54,26,ہن کل ای اوہناں نوں پتا لگ جاوے گا پئی کون بوہت جھوٹھا متکبّر اے؟
  54,27,بیشک اسیں اوہناں دی ازمائیش لئی اوٹھنی گھلّن والے آں، سو (اے صالح!) توں اوہناں نوں اڈیک تے صبر کر