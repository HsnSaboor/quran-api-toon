quran[18]{c,v,t}:
  98,8,اوہناں دا صلہ اوہناں دے رب کول ہمیشگی دے باغ نیں جنھاں دے ہیٹھ نہراں وگدیاں نیں اوہ اوہناں وچ ہمیش ریہن گے، اللہ اوہناں توں راضی تے اوہ اوہدے توں راضی، اوہ اوہدے لئی اے جیہڑا اپنے رب توں ڈر گیا
  99,1,جدوں زمین (اخیری) تھرتھرائی جاوے گی اوہدا تھرتھرانا
  99,2,تے زمین اپنے بھار کڈھ باہر کرے گی
  99,3,"تے انسان کہوے گا: ایہنوں کیہہ ہو گیا؟"
  99,4,اوس دیہاڑے اوہ اپنیاں خبراں دسّے گی
  99,5,ایس توں پئی واقعی تیرے رب اوہنوں وحی کیتی ہووے گی
  99,6,اوس دیہاڑے لوک وکھ وکھ ہو کے پرتن گے تاں جے اوہناں نوں اوہناں دے عمل وکھالے جان
  99,7,فیر جیہڑا ذرّہ برابر بھلیائی کرے گا، اوہنوں ویکھ لوے گا
  99,8,تے جیہڑاذرّہ برابر بدی کرے گا، اوہنوں ویکھ لوے گا
  100,1,قسم اے ڈھڈتے سینے چوں واج کڈھدے بھجدے(گھوڑیاں) دی
  100,2,فیر سُم مار کے چنگیاڑیاں کڈھن والیاں دی!
  100,3,فیر تڑ کے حملہ کرن والیاں دی!
  100,4,فیر اوہدے نال گھٹا اڈائوندے نیں
  100,5,فیر اوہ اوہدے نال وڈے جتھے وچکار جا گھسدے نیں
  100,6,بیشک انسان اپنے رب دا یقیناً بڑا ناشکرا اے
  100,7,تے بیشک اوہ اوس گل تے یقیناً (خود وی) گواہ اے
  100,8,تے بیشک اوہ مال دی چاہت وچ یقیناً بوہت سخت اے
  100,9,بھلا فیر اوہ جان دا نئیں جدوں قبراں وچ جیہڑے اٹھا دتے جان گے