quran[13]{c,v,t}:
  36,28,تے اسیں اوہدے مگروں اوہدی قوم تے اسمان توں کوئی لشکر نئیں اتاریا تے نہ اسیں اتارن والے سی
  36,29,اوہ تے نئیں سی پر ا ِکو چانگر، فیر اوسے دم اوہ سارے بُجھ کے رہ گئے
  36,30,ہائے افسوس بندیاں اُتے! اوہناں کول کوئی وی رسول نئیں سی آؤندا پر اوہ اوہدا مذاخ اڈائوندے ہوندے سن
  36,31,بھلا اوہناں ویکھیا نئیں پئی اسیں اوہناں توں پہلاں کِنیّاں نسلاں تباہ کردتیّاں؟ واقعی اوہ اوہناں کول پرت کے نئیں آئوندے
  36,32,تے نئیں ہین کوئی پرسب دے سب ساڈے رو برو حاضر کیتے جان گے
  36,33,تے اوہناں لئی اک (وڈی) نشانی مردہ زمین اے، اسیں اوہنوں زندہ کیتا تے اسیں اوہدے وچوں اناج کڈھیا، فیر اوہدے وچوں ای اوہ کھاندے نیں
  36,34,تے اسیں (زمین) وچ کھجوراں تے انگوراں دے کئی باغ بنائے تے اسیں اوہناں وچ چشمے وگا دتے
  36,35,تاں پئی اوہ اوہدے پھلاں وچوں کھان حالاںاوہ (سب) اوہناں دے ہتھاں نئیں بنایا، بھلا فیر اوہ شکر نئیں ادا کردے؟
  36,36,پاک اے اوہ (ہستی ) جنھے سب دے سب جوڑے بنائے، اوہناں چوں جنھاں نوں زمین اگاندی اے تے خود اوہناں (بندیاں) دے اپنے وی، تے اوہناں (شیواں) دے وی جنھاں نوں نئیں اوہ جان دے
  36,37,تے اک نشانی اوہناں لئی رات اے اسیں اوہدے اتوں دِن نوں کھچ اتار دے آں فیر اچانک اوہ ہنیرے وچ رہ جاندے نیں
  36,38,تے سورج اپنے ٹکانے (تے اپڑن) لئی چلدا ریہندا اے، اوہ سب تے غالب، سب کجھ جانن والے دا اندازہ اے
  36,39,تے چن اوہدیاں اسیں منزلاں متھیاں نیں ایتھوں تیکر پئی اوہ کھجور دی پرانی ڈاہل وانگر ہو جاندا اے
  36,40,نہ سورج نوں لائق اے پئی اوہ چن نوں جا پائے تے نہ رات ای دن توں پہلوں آسکدی اے تے سارے (اپنے اپنے) مداروچ تردے پھردے نیں