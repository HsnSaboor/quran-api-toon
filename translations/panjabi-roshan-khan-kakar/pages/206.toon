quran[5]{c,v,t}:
  9,118,تے اوہناں تِناں تے وی جنھاں دا فیصلہ پچھے کر دتا گیا سی، ایتھوں تیکر پئی جدوں زمین کھلی ہون دے باوجود اوہناں تے تنگ ہو گئی تے اوہناں تے اپنیاں جاناں (وی) تنگ ہو گئیاں، تے اوہناں یقین کر لیا پئی اللہ (دے غضب) کولوں کوئی پناہ دی تھاں نئیں پر اوہدی طرفے ، مڑ کے اللہ نے اوہناں تے مُڑ مہربانی فرمائی تاں جے اوہ توبہ کرن۔ بیشک اللہ اوہی مڑ مڑ توبہ قبول کرن والا، بڑا رحم والا اے
  9,119,ایمان والیو! اللہ کولوں ڈرو تے سب سچے لوکاں نال ہو جاؤ
  9,120,مدینے والیاں تے اوہناں دے آل دوالے رہن والے دیہاتیاں دا حق نئیں سی پئی اوہ (جہاد وچ) اللہ دے رسول توں پِچھے رہندے تے نہ ایہہ پئی اوہدی جان نالوں اپنیاں جاناں نوں ودھ عزیز رکھدے اوہ ایس لئی پئی واقعی اوہناں نوں اللہ دے رستے وچ نہ کوئی پیاس تے نہ کوئی تھکاوٹ تے نہ کوئی بھُکھ اپڑ دی اے تے نہ اوہ کوئی ایسی تھاں پچھاڑ دے نیں جیہڑی کافراں نوں غصہ دلائے تے نہ اوہ کسے دشمن توں کوئی کامیابی پائوندے نیں، پر اوہدے بدلے اوہناں لئی اک نیک عمل لکھیا جاندا اے بیشک اللہ نیکی کرن والیاں دا اجر ضائع نئیں کردا
  9,121,تے نئیں اوہ خرچ کردے کوئی خرچہ چھوٹا تے نہ وڈھا تے نہ اوہ کوئی وادی طے کر دے پر اوہ (سارا) اوہناں لئی لکھیا جاندا اے، تاں جے اللہ اوہناں نوںاوہناں دا بوہت ودھیا اجر دیوے جو اوہ عمل کردے نیں
  9,122,تے مومناں لئی ایہہ ممکن نئیں پئی اوہ سب دے سب نکل کھڑے ہون، تے کیوں نہ اوہناں چ ہر گروہ وچوں اک جماعت دین وچ سمجھ پیدا کرن لئی نکلے؟ تے تاں جے اپنے قبیلے نوں خبردار کرن جدوں اوہ اوہناں وچ واپس پرتن شاید اوہ بچ جان