quran[5]{c,v,t}:
  13,1,المرٰ ، (اے نبی!) ایہہ کامل کتاب دیاں آیتاں نیں، تے جو تیرے تے تیرے رب ولوں اتریا اوہ حق اے، تے پر بوہتے لوک ایمان نئیں لیاؤندے
  13,2,اوہ اللہ اے جنھے اسمان اُچے کر دتے بغیر تھماں دے جنھاں نوں تسی ویکھدے او، مڑ کے اوہنے عرش تے استوا فرمایا، تے اوہنے سورج تے چن نوں آہرے لایا، ہر اک مقررہ معیادتک گردش کر رہیا اے۔ اوہ کم دی تدبیر کردا اے، (اپنیاں) نشانیاں کھول کھول کے دَسدا اے، تاں جے تسی اپنے رب دے پیشی تے یقین کرلو
  13,3,تے اوہو ای اے جنھے زمین وچھائی تے اوہدے وچ پہاڑ تے ندیاں بنائیاں، تے اوہدے وچ سب میویاں چوں اک اک جوڑا دو دو قسم دا بنایا، اوہ ر ات نال دِن نوں ڈھک دا اے۔ بیشک اوہدے وچ سوچ وچار کرن والے لوکاں لئی لازمی نشانیاں نیں
  13,4,تے زمین وچ اک دوجے نال مِلے ہوئے وکھو وکھ قطعے نیں، تے انگوراں دے باغ تے فصلاں تے کھجوراں دے رُکھ نیں، تنے جڑویں تے( بعضے)بے جڑویں (یک تنے) ساریاں نوں اِکّو پانی لگدا اے، تے اسیں اوہناں وچ بعضاں نوں بعضاں تے پھلاں دی لذت وچ وڈیائی دینے آں، بیشک اوہدے وچ عقلمند لوکاں لئی ضرور نشانیاں نیں
  13,5,تے جے تسی حیران ہووو فیر اوہناں دا عجب کہنا (ایہہ) وے (پئی) بھلا جدوں اسیں مٹی ہوجانواں گے کیہہ بیشک اسیں ضرور نویں جنم وچ ہوواں گے؟ اوہی لوک نیں جیہڑے اپنے رب دے منکر ہوئے، تے اوہی نیں جنہاں دیاں دھوناں وچ طوق ہوَن گے، تے اوہی دوزخ دے سنگی نیں، ایہدے وچ ہمیش رہن والے نیں