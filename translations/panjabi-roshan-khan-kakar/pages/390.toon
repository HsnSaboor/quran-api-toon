quran[8]{c,v,t}:
  28,36,"فیر جدوں موسیٰ ساڈیاں کھلیاں نشانیاں نال اوہناں کول اپڑیا تے اوہ بولے: نئیں ایہہ پر گھڑیا ہویا جادو اے تے اسیں اپنے اگلے پیؤ دادیاں وچ تے ایہہ کجھ نئیں سی سنیا"
  28,37,تے موسیٰ آکھیا! میرا رب اوہنوں بوہتا جان دا اے جیہڑا اوہدے ولوں ہدایت لے کے آیا تے اوہنوں وی جیہدے لئی اے اوس گھر دی چنگی اخیر۔ بیشک ظالم نجات نئیں پائوندے
  28,38,"تے فرعون کہیا: اوئے سردارو! میں تے اپنے علاوہ تہاڈا کوئی خدا نئیں جان دا، سو اوئے ہامان! توں میرے لئی مٹی تےاگ بال، فیر میرے لئی اک اچّا محل بنا تاں جے میں موسیٰ دے خدا ول جھاتی ماراں، تے بیشک میں ضرور اوہنوں جھوٹھیاں وچوں گمان کر داں آں"
  28,39,تے اوہ (فرعون) تے اوہدے لشکر زمین (مصر) وچ ناحق وڈے بن بیٹھے، تے اوہناں گمان کیتا ہویا سی پئی واقعی اوہ ساڈے ول پرتائے نئیں جان گے
  28,40,فیر اسیں اوہنوں تے اوہدیاں فوجاں نوں پھڑ لیا، فیر اسیں اوہناں نوںسمندر وچ وگایا، سو ویکھو اوہناں ظالماں دی اخیر کینویں ہوئی
  28,41,تے اساں اوہناں (لوکاں) نوں انج دا آ گو(پیشوا) بنا دتا جیہڑے جہنم ول پکار دے سن، تے قیامت دیہاڑے اوہناں دی (کوئی) مدد نئیں کیتی جاوے گی
  28,42,تے اساں ایس دنیا وچ لعنت اوہناں دے پچھے لا دتی، تے قیامت دیہاڑے اوہ دفع دور کیتے گئیاں چوں ہوَن گے
  28,43,تے بلاشبہ یقیناً اساں اگلیاں نسلاں تباہ کرن توں مگروں موسیٰ نوں کتاب دتی اوہ لوکاں لئی بصیرتاں والی تے ہدایت تے رحمت سی، شاید اوہ نصیحت منّن