quran[10]{c,v,t}:
  30,51,تے جے اسیں (اجیہی) ہوا گھل دیئے، فیر اوہ اوس(فصل) نوں پیلی پَیندی ویکھن، اوس توں مگروں اوہ لازمی ناشکری کرن لگن
  30,52,سو (اے نبی!) بیشک توں مُردیاں نوں نئیں سنا سکدا، تے نہ توں ڈوریاں نوں (اپنی) پکار سنا سکدا ایں جدوں اوہ کنڈ بھواں کے مڑ جاون
  30,53,تے نہ تسی انھّیاں نوں اوہناں دی گمراہی توں ہدایت ول لیاء سکدے او تسی نئیں سنا سکدے پر اوہناں نوں جیہڑے ساڈیاں آیتاں تے ایمان لیائوندے نیں، سو اوہو ای فرمانبردار نیں
  30,54,اوہ اللہ اے جنھے تہانوں کمزوری (دی حالت) وچ پیدا کیتا، مڑ کے اوہنے کمزوری توں مگروں زور دِتا، مڑ کے اوہنے زوروں پِچھے کمزوری تے بڑھاپا دتا، اوہ جو چاہوے پیدا کردا اے، تے اوہ سب کجھ جانن والا، قدرت والا اے
  30,55,تے جیس دیہاڑے قیامت قائم ہووے گی، مجرم قسماں کھان گے پئی اوہ (دنیا وچ) اک گھڑی بھر دے سوا نئیں رہے اُوداں ای اوہ پھیرے جاندے رہے
  30,56,"تے اوہ جنھاں نوں علم تے ایمان دتّا گیا اوہ آکھن گے: بلاشبہ یقیناً تسی اللہ دی کتاب وچ اٹھائے جان دے دیہاڑے تیکر ٹھہرے رہے، فیر ایہہ ای ٹھالن دا دیہاڑا ا ے، پر تسی (حق) نئیں جان دے سو"
  30,57,فیر جنھاں لوکاں ظلم کیتا سی اوس دیہاڑے اوہناں دی معذرت کوئی فیدہ نہ دیوے گی، تے نہ اوہناںسب توں معافی منگوائی جائے گی
  30,58,"تے بلاشبہ یقیناً اسیں ایس قرآن وچ لوکاں لئی ہر طرحاں دی مثال بیان کر دتی اے، تے یقیناً جے تسی اوہناں کول کوئی نشانی لیائو (تاں وی) جنھاں کفر کیتا اوہ لازمی کہن گے: تسی سب نئیں او پر جھوٹے"
  30,59,اُنجے ای اللہ اوہناں دے دلاں تے مہر لا دیندا اے جیہڑے نئیں جان دے
  30,60,"سو تسی صبر کرو: بیشک اللہ دا وعدہ سچا اے، تے یقین نہ کرن والے لوک تینوں ہولا (بے صبر) نہ کر دین"