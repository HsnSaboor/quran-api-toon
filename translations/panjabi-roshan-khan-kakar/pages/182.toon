quran[5]{c,v,t}:
  8,41,تے جان رکھو واقعی جیہڑا وی غنیمت دا مال تہانوں ملے، فیر بیشک اوہدا پنجواں حصہ اللہ لئی تے رسول لئی تے نزدیکی رشتے داراں لئی، تے یتیماں، تے مسکیناں، تے راہی (لئی اے)، جے تُسی ایمان لیائے او اللہ اُتے نالے جو (فرشتے) اسیں اپنے بندے تے نتارے (بدر) والے دن اتارے، جیس دن دو لشکر ٹکرائے سی، تے اللہ ہر شئے اتے پورا قادر اے
  8,42,جدوں تُسی (وادی دے) اُرلے کنارے تے سی تے اوہ سب (کافرـ) پرلے دندے تے سن تے قافلہ تہاڈے ہیٹھلے پاسے (اتر گیا) سی۔ تے جے تہاڈا آپو وچ (پِڑ)طے ہوندا تے متھے ویلے سر لازمی اگے پچھے ہو جا ندے تے پر (جیوں منظور) تاں پئی اللہ اوس امر نوں پورا کر ای دیوے جیہڑا ہو کے رہنا سی (پئی) جیہڑا مرے اوہ واضح دلیل نال مرے تے جہیڑا زندہ رہوے اوہ واضح دلیل نال (حق پچھان کے) جیوے، تے بیشک اللہ ضرور سب کجھ سنن والا، سب کجھ جانن والا اے
  8,43,(اے نبی!) جدوں اللہ تیرے سفنے وچ تینوں اوہ (کافر) تھوڑے وکھا رہیا سی تے جے اوہ تہانوں بوہتے وکھاندا تے تُسی لازمی ہمت ہار بہندے تے لازمی ایس معاملے بارے آپس وچ جھگڑ پیندے تے پر اللہ نے بچاء لیا۔ بیشک اوہ سینیاں دے بھیت خوب جانن والا اے
  8,44,تے جدوں تُسی آمو ساہمنے ہوئے تد اوہنے اوہناں (کافر) نوں تہاڈیاں نظراں وچ تھوڑا وکھایا تے تہانوں اوہناں دیاں نظراں وچ بوہت گھٹ کر دا سی تاں جے اللہ جیہڑا ہو کے رہنا سی اوس کم نوں نبیڑ ای دیوے۔ تے سارے معاملے اللہ ول ای پرتائے جاندے نیں
  8,45,ایمان لیائون والیو! جدوں کسے گروہ نال تہاڈا ٹکرا ہووے فیر پکے پیریں رہو تے اللہ نوں بوہت یاد کرو تاں جے تُسی مراد پا جاؤ