quran[7]{c,v,t}:
  39,41,بیشک اسیں تیرے تے (ایہہ) کتاب لوکاں لئی حق نال اتاری اے، فیر جنھے ہدایت پائی سو اپنے (ای) ذات لئی تے جیہڑا گمراہ ہویا، فیر بس اوہدے تے ای گمراہ ہووے گا تے تسی اوہناں دے ہر گز ذمہ دار نئیں
  39,42,اوہ اللہ روحاں نوں اوہناں دی موت ویلے قبض کردا اے تے اوہناں نوں وی جیہڑیاں نئیں مریاں اوہناں دی نیندر وچ فیر اوہ اوس نوں روک لیندا اے جیہدے تے اوہنے موت دا فیصلہ کیتا ہووے، تے دوجی نوں اک مِتھے ہوئے ویلے تیکر (پچھاں) گھل دیندا اے، بیشک ایہدے وچ سوچ وچار کرن والے لوکاں لئی ضرور نشانیاں نیں
  39,43,"کیہہ اوہناں اللہ دے سوا سفارشی بنا لئے نیں؟ آکھ دیؤ: بھلا اوہ بھاویں کسے شئے دے وی مالک نہ ہوَن تے نہ (کجھ) سمجھدے ہوَن"
  39,44,"آکھ دیو: کُل سفارش اللہ دے ای اختیار وچ اے، اسماناں تے زمین دی بادشاہی اوہدی ای اے، مڑکے تسی اوہدے ول ای پرتائے جائو گے"
  39,45,تے جدوں اوس اکلّے اللہ دا ذکر کیتا جاندا اے تے آخرت تے ایمان نہ رکھن والیاں دے دِل سوڑے پے جاندے نیں، تے جدوں اوہدے سوا (ہوراں) دا ذکر کیتا جاندا اے تد اوہ بوہت خوش ہو جاندے نیں
  39,46,"آکھ دیؤ: اے اللہ! اسماناں تے زمین دے پیدا کرن والیا! لُکے تے ظاہر نوں جانن والیا! توں ای اپنے بندیاں وچکار اوس شے دا فیصلہ کریں گا جیہدے وچ اوہ اختلاف کر دے رہندے سن"
  39,47,تے جے واقعی اوہناں لوکاں کول جنھاں ظلم کیتا اوہ کجھ ہووے جو زمین وچ اے سارا تے اوہدی مِثل اوہناں نال ہور وی ہووے، (تاں) اوہ قیامت دیہاڑے بھیڑے عذاب توں (بچن لئی) اوہنوں لازمی چھڈائی لئی دَین، تے اوہناں لئی اللہ ولّوں اوہ کجھ ظاہر ہو جاوے گا جہدا اوہ گمان وی نئیں سن کردے