quran[6]{c,v,t}:
  2,164,بیشک اسماناں تے زمین دے بنائون وچ تے رات تے دن دے بدلن وچ تے اوہناں کشتیاں وچ جیہڑیاں سمندر وچ اوہ شیواں لے کے چلدیاں نیں جیہڑیاں لوکاں نوں فہدہ دیندیاں نیں۔ نالے جیہڑا اللہ نے اسمان توں نازل کیتا پانی فیر اوس نال زمین نوں اوہدی موتوں (بنجر) بعد حیاتی (ہریالی) دتی۔ تے ہر قسم دے جانور اوس وچ کھلارے۔ تے ہواواں دے پھیر وچ تےاوس بدل وچ جیہڑا اسمان تے زمین وچ حکم داپابند اے، سمجھدار لوکاں لئی ضروربوہت نشانیاں نیں
  2,165,تے لوکاں وچوں کجھ اوہ نیں جیہڑے اللہ دے غیر، (ہستیاں) نوں ہم پلہ بناندے نیں۔ اوہ اوہناں نال اللہ دی چاہت ورگی ای چاہت کر دے نیں تے جیہڑے ایمان لیائے اوہ اللہ دی چاہت وچ کتِے ؤدھ نیں۔ تے جنہاں لوکاں ظلم کیتا کِتے اوہ ویکھ لین جدوں اوہ عذاب ویکھن گے (تاں جان لین گے) واقعی ساری دی ساری طاقت اللہ کول ای اے تے واقعی اللہ ڈاڈے عذاب والا اے
  2,166,جدوں اوہ (پیشوا) جنہاں دی پیروی کیتی گئی، اوہناں توں جیہڑے پچھے لگے بیزاری ظاہر کرن گے تے اوہ (دونویں) عذاب ویکھ لین گے، تے اوہناں دے آپس دے رشتے ٹٹ جان گے
  2,167,"تے جیہڑے پچھے لگے اوہ کہن گے: کتے واقعی سانوں مڑ کے اک واری جانا ہووے فیراسیں اوہناں توں اینویں ای بیزار ہوواں گے جینویں اوہ ساڈے کولوں بیزار ہوگئے نیں۔ اس طرحاں اللہ اوہناں دے عملاں نوں اوہناں تے حسرتاں بنا کے وکھائے گا۔ تے اوہ اگ وچوں کتن نئیں نکلن والے"
  2,168,لوکو! تسی زمین چ اوہناں شیواں وچوں کھائو جیہڑیاں پاکیزہ حلال نیں تے تسی شیطان دے کھُرے پچھے نہ ٹرو بیشک اوہ تہاڈا کھلا دشمن اے
  2,169,اوہ تے تہانوں بس بریائی تے بے حیائی دا حکم دیندا اے نالے پئی تسی اللہ دے ذمے اوہ گلاں جوڑو جیہڑیاں تسی نئیں جان دے