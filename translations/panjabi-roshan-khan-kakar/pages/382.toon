quran[8]{c,v,t}:
  27,56,"فیر اوہدی قوم دا ایہدے سوا کوئی جواب نئیں سی پئی اوہناں کہیا: لوط دی آل نوں اپنی دستی وچوں کڈھ دیو، بیشک ایہہ لوک بڑے پاک باز بن دے نیں"
  27,57,فیر اسیں اوہنوں تے اوہدے گھر والیاں نوں چھٹکارا دتّا، سوائے اوہدی بیوی دے، اسیں متھ لیا سی پئی اوہ پچھے رَہن والیاں وچوں ہووے گی
  27,58,تے اسیں اوہناں تے شراٹا مینہ ورھایا فیر ڈرائے گئے لوکاں تے (پتھراں دا) بوہت بھیڑا مینہ سی
  27,59,"اے نبی!) آکھ دیؤ: ساری تعریف اللہ لئی اے، تے اوہدے اوہناں بندیاں تے سلام اے جنھاں نوں اوہنے چُن لیاء (پچھو) بھلا اللہ بہتر اے یا وہ جنھاں نوں اے شریک ٹھہراندے نیں"
  27,60,بھلا کِنّے اسماناں تے زمین نوں پیدا کیتا تے تہاڈے لئی اسمان توں پانی اتاریا؟ فیر اسیں اوہدے توں اوہ بھاونے باغ اگائے اوہناں دے رُکھ اگانا تہاڈے وس وچ نئیں سی کیہہ اللہ دے نال کوئی (ہور) خدا ہے وے؟ (نئیں) سگوں اوہ سب برابری کرن والے نیں
  27,61,بھلا کِنّے زمین نوں ٹکن ٹھاہر بنایا، تے اوہدیاں دراڑاں دریا بنائے تے اوہدے لئی اوہنے پہاڑ بنائے، تے دو سمندراں وچکار روک بنائی کیہہ اللہ نال کوئی (ہور) خدا وی ہے؟ (نئیں!)سگوں اوہناں دے بوہتے نئیں جان دے
  27,62,بھلا کون لاچار دی فریاد قبول کردا اے جدوں او ہ اوہنوں پکار دا اے، تے اوہدا دکھ دور کردیندا اے، تے (کون) تہانوں زمین وچ جانشین بنائوندا اے؟ کیہہ اللہ نال کوئی (ہور) خدا اے؟ تسی گھٹ ای دھیان کردے او
  27,63,بھلا کون تہانوں خشکی تے سمندر دے ہنیریاں وچ راہے پاندا اے تے جیہڑا اپنی رحمت دے اگے خوشخبری دَیندیاں ہواواں گَھلّدا اے؟ کیہہ اللہ نال کوئی (ہور) خدا ہے وے؟ اللہ اوہناں توں بوہت اُچا اے جنھاں نوں اوہ شریک کر دے نیں'