quran[11]{c,v,t}:
  28,60,تے تہانوں جیہڑی وی شئے دتی گئی اے، تاں اوہ دنیا وی حیاتی دی ورتوں تے اوہدی زینت اے، تے جو کجھ اللہ کول اے اوہ چنگا تے بوہتا باقی رہن والا اے، بھلا فیر تسی سمجھدے نئیں
  28,61,بھلا فیر اوہ بندہ جنھوں اسیں وعدہ دتا چنگا وعدہ ، فیر اوہ اوس (وعدے) نوں مِلن والا اے، کیہہ اوس بندے ورگا اے جنھوں اسیں دنیا و ی حیاتی دا فیدہ ورتن دتا، مڑ کے اوہی قیامت دیہاڑے حاضر کیتے جان والیاں وچوں ہووے گا
  28,62,تے جِدّن اوہ اوہناں نوں بلاوے گا فیر پُچھے گا میرے اوہ شریک کتھے نیں جنھاں نوں تسی گمان کردے سو
  28,63,"اوہ لوک جنھاں تے (عذاب) دی گل ثابت ہو چکی، کہن گے: ساڈیا ربّا! ایہو ای اوہ لوک نیں جنھاں نوں اسیں گمراہ کیتا ، اسیں ایہناں نوں انج ای گمراہ کیتا جینویں اسیں (آپ) گمراہ ہوئے سی، اسیں تیرے ساہمنے بری ہون دا اعلان کر دے آں (پئی) اوہ ساڈی عبادت ای نئیں سن کردے"
  28,64,"تے آ کھیا جاوے گا: اپنے شریکاں نوں بلائو، فیر اوہ اوہناں نوں سدّن گے تے اوہ اوہناں نوں جواب نہ دَین گے، تے اوہ عذاب ویکھ لین گے،افسوس! کِتے واقعی اوہ ہدایت تے چلدے ہوندے"
  28,65,"تے جِدّن اوہ اوہناں نوں بلائے گا فیر فرمائے گا: تسی رسولاں نوں کیہہ جواب دتا سی؟"
  28,66,فیر اوس دیہاڑے اوہناں تے خبراں ھنیر ہو جان گئیاں، سو اوہ اک دوجے نوں پچھ نہ سکن گے
  28,67,فیر اوہ بندہ جنھے توبہ کیتی تے ایمان لیاندا تے اوہنے چنگے عمل کیتے، فیر امید اے پئی اوہ فلاح پائون والیاں وچوں ہوجاوے گا
  28,68,تے تیرا رب پیدا کردا ا ے جو چائوہندا اے تے چُن لیندا اے۔ اوہناں کول کدی کوئی اختیار نئیں، اللہ پاک اے تے اوہناں نالوں بوہت اُچا اے جنھاں نوں اوہ شریک بنائوندے نیں
  28,69,تے تیرارب جان دا اے جو کجھ اوہناں دے سینے لکائوندے نیں تے جو کجھ اوہ ظاہر کردے نیں
  28,70,تے اوہو ای اللہ اے، اوہدے سوا کوئی سچامعبود نئیں، دنیا تے آخرت وچ ساری تعریف اوہدے لئی اے، تے حکم وی اوسے دے ای نیں،تے اوہدے ول ای تسی پرتائےجائو گے