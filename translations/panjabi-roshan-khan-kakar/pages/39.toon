quran[8]{c,v,t}:
  2,238,سب نمازاں دی حفاظت کرو تے (خصوصاً) وِچلی نماز (عصر) دی تے اللہ ساہمنے فرمانبردار بن کے کھلوئوو
  2,239,فیر جے تہانوں ڈر ہووے تاں پیدل یا سوار ای (نماز پڑھ لؤو) فیر جدوں تسی بے خوف ہو جائو فیر اللہ نوں یاد کرو جیویں اوہنے تہانوں سکھایا جو تسی نئیں سی جان دے
  2,240,تے تہاڈے وچوں جیہڑے لوک فوت کیتے جان تے بیبیاں چھڈ جاون، اپنیاں بیبیاں واسطے وصّیت کرنا (لازم) اے اک ورھے تیکر خرچہ دین بغیر (گھروں) کڈھیاں۔ فیر جے اوہ آپ ای ٹُر جاون تاں تہاڈا کوئی گناہ نئیں اُس وچ جو بقاعدہ طور اوہ اپنی جاناں دے حق وچ کرن تے اللہ سبھناں تے غالب بڑی حکمت والا اے
  2,241,تے طلاق والیاں لئی وی ویہار نال فائدہ پہنچانا پرہیز گاراں تے واجب اے
  2,242,اللہ اُنج ای تہاڈے لئی اپنیاں آیتاں واضح فرماندا اے تاں جے تسی سمجھو
  2,243,"اے نبی!) بھلا تسی اوہناں لوکاں ول نئیں تکیا جیہڑے موتوں ڈردے اپنے گھراں توں نکلے تے اوہ ہزاراں سن فیر اللہ نے اوہناں نوں آکھیا: مر جائو! مڑ کے اوہناں نوں زندہ کر دتّا۔ بیشک اللہ لوکاں تے بڑا فضل والا اے پر اکثر لوک شکر ادا نئیں کر دے"
  2,244,تے تسی اللہ دے رستے وچ جنگ (جہاد) کرو تے جان لوؤ پئی اللہ واقعی سب کجھ سنن والا، خوب جانن والا اے
  2,245,کوئی ہے جیہڑا اللہ نوں قرض حسنہ ا دھار دیوے؟ تاں اوہ (اللہ) اوہ مال کئی گنا ودھا کے اوہنوں دیوے۔ تے اللہ ای تنگی کردا تے فراخی کردا اے۔ تے تسی اوہدے ول ای پرتائے جائو گے