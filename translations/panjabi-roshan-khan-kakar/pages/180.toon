quran[8]{c,v,t}:
  8,26,تے یاد کرو جدوں تُسی بوہت تھوڑے سی، زمین وچ ماڑے سمجھے جاندے سی، تُسی ایس گل توں ڈر دے سی پئی کِتے لوک تہانوں چا کھڑن فیر اوس تہانوں ٹکاناں دتا، تے اپنی نصرت راہیں تہاڈی تائید کیتی تے تہانوں حلال شیواں وچوں رزق دتا تاں جے تُسی (اوہدا) شکر کرو
  8,27,ایمان والیو! اللہ تے اوس رسول نال خیانت نہ کرو، تے (نہ) اپنی امانتاں وچ خیانت کروجد تسی جان دے او
  8,28,تے جان لو پئی واقعی تہاڈے مال تے تہاڈی اولاد سب فتنہ(ازمائش) نیں تے واقعی اللہ اوہدے ای کول وڈا اجر اے
  8,29,ایمان والیو! جے تُسی اللہ توں ڈرو تے اوہ تہانوں (حق باطل )نکھیڑن والی شےبنا دیوے گا تے تہاتھوں تہاڈیاں بریایاں لائہ دیوے گا تے تہانوں بخش دیوے گا تے اللہ وڈھے فضل والا اے
  8,30,تے (اے نبی!) جدوں اوہ لوک جنھاں کفر کیتا تہاڈے بارے چال چل رہے سن تاں جے اوہ تہانوں قید کر دین یا تہانوں قتل کردین یا تہانوں (مکے وچوں) کڈھ دین تے اوہ (خفیہ) چال چل رہے سن تے اللہ وی منصوبہ بنا رہیا سی تے اللہ ساریاں توں بہتر منصوبہ ساز اے
  8,31,تے جدوں اوہناں تے ساڈیاں آیتاں پڑھیاں جاندیاں نیں اوہ کہندے نیں، بلاشبہ اسیں سن لیا جے اسیں چاہیے تے انج (دا کلام) اسیں وی کہہ دیندے، نئیں ایہہ اگلیاں دیاں چلیاں اوندیاں بے سند باتاں
  8,32,"تے جدوں اوہناں آکھیا: اے اللہ! جے ایہہ (قرآن) ای تیرے دلوں حق اے فیر ساڈے تے اسمان توں پتھر ورھا دے یا ساڈے تے دردناک عذاب لے آ"
  8,33,تے اللہ ایسا نئیں پئی اوہناں نوں عذاب دیوے جد کہ تُسی وی اوہناں وچ (موجود) ہووُو، تے اللہ اوہناں نوں کدی عذاب دین والا نئیں جدوں کہ اوہ بخشش منگدے ہوون