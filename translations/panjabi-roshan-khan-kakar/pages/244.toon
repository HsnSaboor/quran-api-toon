quran[9]{c,v,t}:
  12,70,"فیر جدوں (یوسف) اوہناں دے سامان نال اوہناں نوں تیار کیتا تے پین والا پیالہ اپنے بھرا دے کجاوے وچ رکھ دتّا، مڑ کے اک ہوکا دین والے نے اعلان کیتا: اوئے قافلے والیو! بیشک تسی تے یقیناً چور او"
  12,71,اوہ کہندے ،تے اوہناں ول توجہ کیتی تہاڈی کیہڑی شئے گواچ گئی اے؟
  12,72,"اوہناں آکھیا: اسیں شاہی پیمانہ گوا بیٹھے آں تے جیہڑا اوہ لیائے اوہدے لئی لدّیا اوٹھ اے تے میں ایس چ ضامن آں"
  12,73,"اوہ کہن لگے: اللہ دی سَوں! بلاشبہ یقیناً تہانوں پتا اے، اسیں ایس ملک وچ گڑبڑ کرن لئی نئیں آئے تے نہ ای اسیں کدی چور سی"
  12,74,"اوہ کہندے: فیر اوس (چور) دی کیہہ سزا اے جے تسی جھوٹھے ہوئے؟"
  12,75,"اوہ کہن لگے: اوہدی سزا ایہہ وے (پئی) جیہدے کجاوے وچوں اوہ (پیالہ) ملے فیر اوہی (بندہ) اوہدا بدل اے۔ اسیں ظالماں نوں اوسے طرحاں سزا دینے آں"
  12,76,فیر اوس (یوسف) نے اپنے بھراء دی چھٹ (برتن دان) تَوں پہلوں اوہناں دے چھٹاں دی تلاشی شروع کیتی مڑ کے اوہنے اپنے بھراء دی چھٹ وچوں اوہ کڈھ لیاء، اُنجے اسیں یوسف لئی تدبیر کیتی، اوس بادشاہ دے قانون راہیں اپنے بھرا نوں نئیں سی رکھ سکدا پر جے اللہ چاہوے۔ اسیں جیہدے چاہیے درجے بلند کردے آں۔ تے ہر علم رکھن والے دے اُپر اک وسیع علم والا اے
  12,77,"اوہناں کہیا: جے ایہنے چوری کیتی فیر بلاشبہ ایہدے توں پہلوں ایہدے اک بھراء وی چوری کیتی سی، فیر یوسف نے اوہ (گل) اپنے جی وچ لُکا رکھی تے ایہہ اوہناں تے ظاہرنہ کیتی (تے جی وچ) آکھیا: تسی ہو ای فسادی اُکاتوں، تے اللہ بہتر جان دا اے جو تسی دسدے او"
  12,78,"اوہناں آکھیا: اے عزیز! بیشک ایہدا پیؤ بُڈھا وڈھیرا اے، سو ایہدی تھاں ساڈے وچوں کسے اک نوں رکھ لو۔ بیشک اسیں تینوں نیکی کرن والیاں چوں ویکھ رہے آں"