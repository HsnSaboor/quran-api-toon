quran[11]{c,v,t}:
  27,45,تے بلاشبہ یقیناً اسیں ثمود ول اوہناں دے بھراء صالح نوں گھلیا پئی اللہ دی عبادت کرو، فیر اوسے ویلے اوہ لوک دو دھڑے ہوکے جھگڑن لگ پئے
  27,46,"صالح آکھیا: میریئے قومے! تسی بھلیائی توں پہلوں بریائی (عذاب) کیوں چھیتی منگدے او؟ تسی اللہ کولوں بخشش کیوں نئیں منگ دے، تاں جے تہاڈے تے رحم کیتا جاوے"
  27,47,"اوہناں کہیا: اسیں تیرے تے تیرے ساتھیاں نال بد سگنی والے آں (صالح) آکھیا: تہاڈی بدسگنی (تے) اللہ کول اے سگوں تسی لوک اوجیہڑے ازمائے جا رہے او"
  27,48,تے اوس شہر وچ نوں سرغنے سن، اوہ زمین وچ فساد کھلاردے رہندے سی تے اصلاح توں کم نئیں سی لیندے
  27,49,اوہ آپو وچ اللہ دی قسم کھاکے بولے پئی اسیں لازمی اوہدے تے اوہدے گھر والیاں تے رات نوں ہلہ بول دیاں گے، مڑ کے اسیں ضرور اوہدے وارث نوں آکھاں گے اسیں اوہدے گھر والیاں دی تباہی ویلے اوتھے موجود نئیں سی، تے بیشک اسیں یقیناً سچے آں
  27,50,تے اوہناں اک چال چلّی، تے اساں وی اک چال چلی تے اوہناں نوں وچار تک نئیں سی
  27,51,فیر تسی ویکھو! اوہناں دی چال دی اخیر کینویں ہوئی، اساں واقعی اوہناں نوں تے اوہناں دی قوم ساریاں نوں تباہ کر دتّا
  27,52,سو اوہ نیں اوہناں دے گھر خالی پئے ہوئے، اوہناں دے ظلم پاروں ، بیشک اوہدے وچ ضرور اک نشانی اے اوہناں لئی جیہڑے جان دے نیں
  27,53,تے اساں ایمان والیاں نوں چھٹکارا دتّا تے اوہ (اللہ کولوں) ڈردے سن
  27,54,"تے لوط نوں جدوں اوہنے اپنی قوم نوں آکھیا: بھلا تسی بے حیائی (بدکاری) کردے او حالاں تسی ویکھدے او"
  27,55,کیہہ تسی بیشک اپنی شہوت پوری کرن لئی عورتاں چھڈ کے نڈیاں ولے ڈھکدے او؟ بلکاں تسی تے جاہل لوک او