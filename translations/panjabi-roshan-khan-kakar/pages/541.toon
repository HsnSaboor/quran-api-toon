quran[5]{c,v,t}:
  57,25,بلاشبہ یقیناً اسیں اپنے رسول واضح دلیلاں نال گھلّے تے اسیں اوہناں کول کتاب تے میزان اتاری تاں جے لوک انصاف تے قائم ریہن، تے اسیں لوہیا اتاریا، اوہدے وچ سخت لڑائی (دا سامان) تے لوکاں لئی بوہت سارے فیدے نیں، تے پئی اللہ اوہنوں پرکھ لَوے کیہڑا بن ویکھے اوہدی تے اوہدے رسولاں دی مدد کر دا اے۔ بیشک اللہ بڑے زوراں والا سب تے غالب اے
  57,26,تے بلاشبہ یقیناً اسیں نوح تے ابراہیم نوں (رسول بنا کے) گھلّیا تے اسیں اوہناں دونواں دی اولاد وچ نبوت تے کتاب رکھی فیر اوہناں وچّوں کجھ ہدایت پائون والے نیں تے اوہناں وچوں بوہتے نافرمان نیں
  57,27,مڑ کے اسیں اوہناں دے نقش قدم تے اگڑ پچھڑ اپنے رسول گھلّے، تے اسیں عیسیٰ مریم جائے نوں مگروں گھلیا، تے اسیں اوہنوں انجیل دتی، تے اسیں اوہناں دے دلاں وچ جنھاں اوہدی پیروی کیتی، نرمی تے مہربانی رکھ دتی، تے رہبانیت (کنارہ کشی) اوہناں دی اپنی کاہڈ سی، اسیں اوہناں تے اوہنوں فرض نئیں سی کیتا پر اللہ دی رضا مندی لبّھن، لئی (اوہناں) ایہہ کم کیتا فیر اوہناں ایہنوں نہ نبھایا جینویں اوہنوں نبھاؤن دا حق سی، فیر اسیں اوہناں وچوں ایمان لیائون والیاں نوں، اوہناں دا اجر دتا، تے اوہناں وچوں بوہتے نافرماں نیں
  57,28,لوکو جیہڑے ایمان لیائے ! تسی اللہ کولوں ڈرو، تے اوہدے رسول تے ایمان لیائو، اوہ تہانوں اپنی رحمت چوں دو حصّے دیوے گا، تے تہاڈے لئی انج دا نور پیدا کر دے گا تسی اوہدے راہیں چلدے رہو گے، تے اوہ تہانوں بخش دیوے گا، تے اللہ بخشن ہار، بوہت رحم والا اے
  57,29,تاں) پئی (خاص)اہل کتاب ایہہ نہ سمجھن پئی اوہ اللہ دے فضل وچوں کجھ اختیار نئیں رکھدے ، تے واقعی فضل اللہ دے ای ہتھ وچ اے اوہ جنھوں چاہندا اے ایہہ (فضل) عطا کر دا اے، تے اللہ بوہت وڈے فضل والا اے