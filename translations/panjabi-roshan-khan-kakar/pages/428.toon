quran[7]{c,v,t}:
  34,1,اللہ لئی اے سبھے تعریف جیہدا سب کجھ اے جو اسماناں وچ تے جو زمین وچ اے، تے آخرت وچ وی سب تعریف اوہدے لئی اے، تے اوہی بڑی حکمت والا بڑا خبردار اے
  34,2,اوہ جان دا اے جو کجھ زمین وچ داخل ہوندا اے تے جو کجھ اوہدے وچوں نکلد ا اے تے جو کجھ اسمان توں اُتردا اے تے جو کجھ اوہدے ول چڑھدا اے، تے اوہی بوہت رحم والا، بڑا بخشن والا اے
  34,3,"تے جنہاں کُفر کیتا، اوہناں آکھیا: ساڈے تے قیامت نئیں آوے گی، آکھ دیؤ: کیوں نئیں، میرے رب دی قسم جیہڑا غیباں نوں جان دا اے، اوہ تہاڈے تے لازمی آوے گی، اوہدے کولوں ذرہ بھر وی کوئی شئے اوہلے نئیں اسماناں وچ تے نہ زمین وچ تے اوس (ذرّے) توں نہ کوئی نِکّی تے نہ وڈی شئے اے پر کھلی کتاب وچ (درج) اے"
  34,4,تاں پئی اوہ(اللہ )اوہناں نوں بدلہ دیوے جیہڑے ایمان لیائے تے اوہناں چنگے کم کیتے اوہو ای لوک نیں جنھاں لئی سراسر بخشش تے وافر روزی اے
  34,5,تے جنھاں ساڈیاں آیتاں وچ (سانوں) عاجز کرن دی کوشش کیتی اوہناں لوکاں لئی دردناک عذاب دی سزا اے
  34,6,تے جنھاں نوں علم دتا گیا اوہناں نوں سُجھد ا اے پئی جو کجھ تیرے رب ولّوں اتاریا گیا اے اوہی حق اے، تے اوہ غلبے والے تعریف والے دا رستہ وکھاندا اے
  34,7,"تے جنھاں کفر کیتا آکھیا: بھلا اسیں تہانوں اک انج دا بندہ دسیّے جیہڑا تہانوں ایہہ خبر دیندا اے پئی جدوں تسی پھٹ کے پوری طرحاں ریزہ ریزہ کر دتے جائو گے بیشک تسیں ضرورتسی نویں سرے توں پیدا ہووے گے"