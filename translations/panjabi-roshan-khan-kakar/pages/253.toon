quran[6]{c,v,t}:
  13,29,اوہ جیہڑے ایمان لیائے تے نیک عمل کیتے اوہناں لئی خوشحالی تے ودھیا ٹکانا ں اے
  13,30,"اوسے طرحاں ای اساں تینوں ایسی اُمت وچ (رسول بناکے) گھلّیا بلا شبہ جیہدے پہلوں کئی اُمتاں لنگ ہٹیاں نیں، تاں جے تسی اوہناں نوں اوہ پڑھ کے سناؤ جو اساں تیرے ول وحی کیتا، تے اوہ سب رحمٰن دا انکار کردے نیں، آکھ دیؤ: اوہو ای میرا رب اے، اوہدے سوا کوئی حقّی معبود نئیں، اوہدے تے ای میں بھروسہ کیتا تے اوہدے ول ای میر ا پرتنا اے"
  13,31,تے جے واقعی کوئی ایسا قرآن ہوندا پئی ایہدے راہیں پہاڑ ٹورے جاندے یا ایہدےنال زمین پھٹ جاندی یا ایہدے نال مردے کلام کر دے (تاں وی ایہہ لوکی ناہ من دے)سگوں سارا معاملہ اللہ دے اختیار اے، بھلا فیر ایمان والے (نشانی توں) مایوس نئیں ہوئے پئی جے اللہ چاہندا تے سارے ای لوکاں نوں یقیناً ہدایت دیندا تے جنھاں کفر کیتا اوہناں دے کرتوتاں کارن سدا اوہناں تے اک نہ اک مصیبت اپڑدی رہوے گی، یا اوہناں دے گھراں دے لاگے (آبادی اُتے) اتردی رہوے گی، ایتھے تیکر پئی اللہ دا عہد آن پُجے۔ بیشک اللہ (اپنے) وعدے دے خلاف نئیں کردا
  13,32,تے بلاشبہ یقیناً تہاڈے توں پہلے کئی رسولاں نال ٹھٹا کیتا گیا، فیر میں کافراں نوں ڈِھل دتّی، مڑ کے اوہناں نوں میں پھڑ لیا، فیر میرابدلہ کیسا رہیا سی؟
  13,33,"بھلا فیر اوہ (اللہ) جیہڑا ہر جان تے نگاہ رکھدا اے جو اوہنے (عمل) کمایا، تے اوہناں اللہ دے شریک بنائے نیں۔ آکھ دیو: اوہناں سبھناں دے ناں تے لوُ، بھلا تسی اللہ نوں اوہ (نویں) خبر دیندے او جنھوں اوہ دھرتی وچ نئیں جان دا؟ یا ظاہری گلیں (تسی شریک ٹھہراندے او) سگوں کافراں لئی اوہناں دا فریب سنوار دتّا گیا اے، تے اوہناں نوں راہ (حق) تَوں ڈک دتّا گیا۔ تے جنھوں اللہ گمراہ کر دیوے فیر اوہدے لئی کوئی ہادی نئیں"
  13,34,اوہناں لئی دنیا دی حیاتی وچ اک عذاب اے تے آخرت دا عذاب تے یقیناً بوہت ای ڈاہڈا اے، تے اوہناں نوں اللہ (دے عذاب) کولوں بچان والا کوئی نئیں