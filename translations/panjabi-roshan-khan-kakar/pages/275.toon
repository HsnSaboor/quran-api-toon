quran[7]{c,v,t}:
  16,73,تے اوہ اللہ نوں چھڈ کے اوہناں نوں پوجدے نیں جیہڑے اسماناں تے دھرتی وچوں اوہناں لئی روزی دے کجھ وی مالک نئیں تے نہ اوہ اوہدی واہ رکھدے نیں
  16,74,سو تسی اللہ لئی مثالاں نہ بیان کرو۔ بیشک اللہ جان دا اے تے تسی سب نئیں جان دے
  16,75,اللہ نے اک مثال بیان کیتی اک غلام اے جیہڑا کسے دی ملکیت وچ اے جیہدے وس کوئی شئے نئیں، تے اک اوہ جنہوں اساں اپنے ولّوں روزی پہنچائی وافر رزق، فیر اوہی اوہدے وچوں اوہلے تے ظاہرہ خرچ کردا اے۔ بھلا اوہ دونویں اِکّو جیہے نیں؟ الحمدللہ، بلکاں اوہناں وچوں بوہتے نئیں جان دے
  16,76,تے اللہ نے اک (ہور) مثال دو بندیاں دی بیان فرمائی، اوہناں وچوں اک گونگا اے، اوہدے وس کوئی شئے نئیں ، تے اوہ اپنے مالک تے اک بوجھ اے، جتھے کِتھے وی اوہ اوہنوں گھلے اوہ کوئی خیر نئیں لیائوندا۔ بھلا اوہ اوس بندے ورگا ہوسکدا اے جیہڑا عدل دا حکم دیندا اے تے اوہ سدھے رستے تے وے؟
  16,77,تے اللہ دے ای کول اسماناں تے زمین دا غیب اے، تے قیامت دا معاملہ نئیں اے پر اکھ جھپکن وانگر یاں ایہدے نالوں وی نیڑے، بیشک اللہ ہر شئے تے پوری طرحاں قادر اے
  16,78,تے اللہ نے تہانوں تہاڈیاں مانواں دے ڈھڈاں وچوں ایس حال وچ کَڈھیا پئی تسی کُجھ وی نئیں سی جان دے ، تے اوہنے ای تہاڈے کَن تے اَکھاں تے دِل بنائے تاں جے تسی شکر کرو
  16,79,بھلا اوہناں پنچھیاں ول نئیں ویکھیا، اوہ اسمانی فضا وچ ونگارے گئے (اُڈ دے)نیں۔ اللہ دے سوا اوہناں نوں کوئی نئیں تھمدا۔ بیشک اُس وچ اوہناں لوکاں لئی ضرور نشانیاں نیں جیہڑے ایمان لیاوندے نیں