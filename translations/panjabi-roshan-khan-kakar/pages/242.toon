quran[11]{c,v,t}:
  12,53,تے میں اپنے نفس نوں بری نئیں کردا، بیشک نفس یقیناً برائی دا حکم دین والا اے پر جیہدے تے میرا رب رحم کرے بیشک میرا رب بے حد بخشن والا بڑا مہربان اے
  12,54,"تے بادشاہ آکھیا: اوہنوں میرے کول لیاؤ، میں اوہنوں اپنی ذات لئی خاص (مشیرچن ) لواں، فیر جدوں اوہنے اوہدے (یوسف) نال گل بات کیتی (تے) آکھیا: بیشک اج تَوں ساڈے کول مرتبے والا، امانتدار ایں"
  12,55,"(یوسف )آکھیا: مَینوں دھرتی دے خزانیاں (پیداواری گوداماں) تے مختار بنا دیؤ، بیشک میں پوری حفاظت کرن والا، بوہت جانن والا آں"
  12,56,تے اُنجے اسیں یوسف نوں اوس ولائت وچ اقتدار دتا، ایہدے وچ جھتے چاہندا تھاں بنائوندا اسیں اپنی رحمت نال جنھوں چاہیے اپڑا دینے آں، تے اسیں نیکی کرن والیاں دا اجر ضائع نئیں کر دے
  12,57,تے یقیناً آخرت دا اجر اوہناں لوکاں لئی کِتے بہتر اے جیہڑے ایمان لیائے تے ڈر دے رہے
  12,58,تے یوسف دے بھرا ٔ آئے فیر اوہدے نال ملاقات کیتی، سو اوہنے اوہناں نوں پچھان لیا، تے اوہ سب اوہدے توں ناواقف سن۔
  12,59,"تے جدوں اوہنے اوہناں نوں اوہناں دے (ضروری) سامان نال تیار کر دتا (تے) آکھیا: میرے کول اپنا اوہ بھرا لے کے آؤنا جیہڑا تہاڈے پئیو ولّوں اے۔ بھلا ویکھدے نئیں پئی میں ٹوپہ واقعی پورا دینا آں تے میں مہمانداری وی خوب کرداں"
  12,60,فیر جے تسی اوہنوں میرے کول نہ لیائے فیر تہاڈے لئی میرے کول نہ کوئی مِنتری ہووے گی ، تے نہ تسی میرے لاگے لگنا
  12,61,"اوہناں کہیا: اسیں ہن اوہدے پیؤ نوں اوہدے بارے آمادہ کراں گے تے بیشک اسیں ضرور کراں گے"
  12,62,"تے (یوسف) اپنے کارندیاں نوں آکھیا: ایہناں دی رقم ایہناں دے کجاویاں وچ رکھ دیؤ (پئی) شاید اوہنوں پچھان لین، جدوں اوہ گھر دیاں ول پرتن شاید اوہ واپس آون"
  12,63,فیر جدوں اوہ اپنے پیؤ کول واپس پہنچے، کہندے ساڈے ابّا جان! (اگے تَوں) ساڈے لئی ٹوپہ ڈک دِتّا گیا اے، فیر توں ساڈے نال ساڈے بھرا ء نوں گھل اسیں رَسد لیایئے تے بیشک اسیں لازمی ایہدی حفاظت کرن والے آں