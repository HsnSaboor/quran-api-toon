quran[14]{c,v,t}:
  20,38,جدوں اساں تیری ماں نوں اوہ الہام کیتا جیہڑا (ہن) وحی ہو رہیا اے
  20,39,پئی توں ایہنوں (موسیٰ) صندوق وچ پاء، فیر ایس (صندوق) نوں دریا وچ چھڈ دے، فیر دریا اوہنوں کنڈے نال لاء دیوے گا جنھوں میرا دشمن تے اوہدا دشمن پھڑ لئے گا، تے میں اپنے ولوں تیرے تے محبت پاء دتی تے پئی میریاں اکھاں سامنے توں پروان چڑھیں
  20,40,"جدوں تیری بھین چلدی آئی سی، فیر کہندی: بھلا میں تہانوں اوہدا دَساں جو ایہنوں پالے؟ فیر اسیں تینوں تیری ماں دَل پرتا دتا، تاں جے اوہدی اکھ ٹھنڈی رہوے، تے اوہ غم نہ کرےتے توں اک بندے نوں مار دتا سی فیر اسیں تینوں ایس غم توں چھٹکارا دتا، تے اساں تینوں اوکھی ازمائش ازمایا، فیر توں مدین والیاں وچ کئی ورہے رُکیا رہیا، مڑ کے اے موسیٰ! تُوں (مقدریں) اک تُل تے پورا آیا"
  20,41,تے میں تینوں اپنے(کم) لئی خاص تیار کیتا اے
  20,42,تُوں تے تیرا بھرا میریاں نشانیاں لے کے جاؤ تے تُسی دونواں میری یاد وچ ڈِھل نہ وکھانا
  20,43,جاؤ دونویں فرعون ول، بیشک اوہ باغی ہوگیا اے
  20,44,فیر تُساں دونواں اوہدے نال نری نال گل کرنا ، شاید اوہ نصیحت پھڑے یا ڈر جائے
  20,45,"دونواں آکھیا: ساڈیا ربّا! بیشک اسیںتے ڈردے آں پئی اوہ ساڈے نال وادھا کرے گا یا حدوں ٹپ جاوے گا"
  20,46,"فرمایا: تُسی دونویں نہ ڈرو، بیشک میں تہاڈے دونواں دے نال آں، میں سُندا تے ویکھدا آں"
  20,47,"سو تسی دونویں اوہدے کول جاؤ فیر آکھو: بیشک اسیں دونویں تیرے رب دے رسول آں، سو توں بنی اسرائیل نوں ساڈے نال گھل، تے اوہناں نوں عذاب نہ دے ، بیشک اسیں تیرے کول تیرے رب ولّوں وڈی نشانی لیائے آں، تے اوہدے تے خاص سلامتی اے جیہڑا ہدایت پچھے ٹُرے"
  20,48,اسیں بیشک، ساڈے ول وحی کیتی گئی اے پئی واقعی اوہدے تے عذاب اے جیس (حق نوں) جھٹلایا تے منہ وٹیا
  20,49,"اوس (فرعون) کہیا: اے موسیٰ! فیر تہاڈا دونواں دا رب کیہڑا اے؟"
  20,50,"اوس (موسیٰ) آکھیا:ساڈا رب اوہ اے جنھے ہر شئے نوں اوہدی شکل صورت بخشی، مڑ کے ہدایت دتی"
  20,51,"فرعون) کہیا: فیر اگلے زمانے دے لوکاں دا کیہہ حال رہیا؟"