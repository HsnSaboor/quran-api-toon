quran[13]{c,v,t}:
  43,61,تے بناشک اوہ (عیسیٰ) ضرور قیامت دی اک خبر اے، سو تسی اوس وچ شک نہ کرو، تے تسی میرے پچھے لگو، ایہو سِدّھی راہ اے
  43,62,تے شیطان تہانوں کِتے (سدھی راہ توں) ڈک نہ دیوے، بیشک اوہ تہاڈا کھلم کھلا دشمن اے
  43,63,"تے جدوں عیسیٰ کھلی نشانیاں (معجزے) لے کے آئے آکھے گا: بلاشبہ میں تہاڈے کول دانائی لے کے آیا آں نالے تہاڈے تے کجھ اوہ گلاں کھول دیواں جنھاں وچ تسی پاٹے ہوئے او، سو تسی اللہ کولوں ڈرو تے میرے آکھے لگو"
  43,64,بیشک اللہ ای میرا رب تے تہاڈا رب اے، فیر تسی اوسے دی عبادت کرو ایہو سدھی راہ اے
  43,65,فیر کئی گروہ آپس وچ پاٹ گئے سو جنھاں ظلم کمایا اوہناں لئی خرابی اے اک دردناک دن دے عذاب توں
  43,66,اوہ کجھ نئیں اڈیک رہے قیامت توں سوا پئی اچن چیتی اوہناں تے آن پوے تے اوہناں نوں خبر وی نہ ہووے گی
  43,67,اوس دیہاڑے سب جگری یار اک دوجے دے ویری بن جان گے سوائے متقیاں دے
  43,68,"(رب فرمائے گا:) میرے بندیو! تہاڈے تے اج کوئی خوف نئیں تے نہ تسی غم کرو گے"
  43,69,اوہ لوک) جیہڑے ساڈیاں ٓیتاں تے ایمان لیائے تے اوہ مسلم ہو رہے
  43,70,جنت وچ داخل ہو جائو، تسی تے تہاڈیاں بیویاں تسی خوش کیتے جاؤ گے
  43,71,اوہناں دوالے سونے دے تھال تے کاسے پھرائے جان گے، تے اوس (جنت) وچ اوہ شئے ہووے گی جنھوں جی چاہون گے تے اکّھاں للچاؤن گیاں، تے تسی سب سدا اوہدے وچ رہوُ گے
  43,72,تے (ایہو ای) اوہ جنت اے جیہدے تسی وارث بنائے گئے او اوہدے بدلے جیہڑے تسی عمل کردے رہے
  43,73,اوہدے وچ تہاڈے لئی بوہت سارے میوے ہوَن گے جنھاں چوں تسی کھائو گے