quran[15]{c,v,t}:
  21,58,فیر اوہنے اوہناں دے وڈّھے (بت) نوں چھڈ کے اوہناں (ساریاں) نوں ٹوٹے ٹوٹے کر چھڈیا، شاید اوہ اوہدے ول رجوع کرن
  21,59,"اوہ کہن لگے: کِنّے ساڈے خداواں دا ایہہ حال کیتا اے؟ بیشک اوہ لازمی ظالماں وچوں اے"
  21,60,"(بعض) کہن لگے: اسیں اک گھبرو نوں ایہناں نوں نِنددیاں سنیا سی، اوہنوں ابراہیم کہیا جاندا اے"
  21,61,"اوہناں کہیا: فیر تسی اوہنوں لوکاں دیاں اکھاں ساہمنے لے آؤ، شاید اوہ گواہ رہن"
  21,62,"اوہناں پچھیا: بھلا ساڈے خداواں نال توں ایہہ (سلوک) کیتا اے ابراہیما"
  21,63,"اوس (ابراہیم) آکھیا: سگوں ایہہ اوہناں دے ایس وڈھے کیتا (لگدا) اے، سو پُچھ لؤ ایہناں نوں جے اوہ بولدے نیں"
  21,64,"فیر اوہ اپنے دِلاں ول پرتے فیر کہن لگے: بیشک تسی آپ ای ظالم او"
  21,65,پھر(وہ) اپنے سراں پرَنے پُٹھے کر دتے گئے (کہندے) بلاشبہ یقیناً توں جان دا ایں پئی ایہہ بولدے نئیں
  21,66,"اوس (ابراہیم) آکھیا: کیہہ فیر تسی اللہ نوں چھڈ کے اوس شے دی عبادت کردے او جو نہ تہانوں کوئی فیدہ دیندی اے تے نہ تہانوں نقصان پہنچائوندی اے ؟"
  21,67,اف اے تہاڈے اتے نالے اوہناں تے جنھاں دی تسی عبادت کردے او اللہ توں اڈ، بھلا فیر تسی عقل نئیں رکھدے؟
  21,68,"اوہناں کہیا: ایس (ابراہیم) نوں ساڑ دیؤ تے اپنے خداواں دی مدد کرو جے تسی (کُجھ) کرن والے او"
  21,69,"اساں آکھیا: اے اگ! توں ابراہیم اتے سراسر ٹھنڈی تے سلامتی والی بن جا"
  21,70,تے اوہناں اوس نال چال چلن دا ارادہ کیتا فیر اساں اوہناں نوں ودھیرے گھاٹے والے کردتا
  21,71,تے اساں اوہنوں تے لوط نوں اوس زمین ول چھٹکارا دتا اوہ ، جیہدے وچ اساں جہاناں لئی برکت رکھی سی
  21,72,تے اساں اوہنوں اسحق بخشیا، تے یعقوب پوتا تے اساں سبھناں نوں نیکوکار بنایا