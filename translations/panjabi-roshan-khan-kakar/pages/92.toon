quran[5]{c,v,t}:
  4,87,اوہ اللہ، اوہدے سوا کوئی سچا معبود نئیں، اوہ لازمی تہانوں قیامت دیہاڑے تائیں کٹھیاں کرے گا، اوہدے (آئون) وچ بھورا شک نئیں۔ تے گل وچ کیہڑا اللہ توں ودھ سچا اے؟
  4,88,فیر تہانوں کیہہ ہویا اے پئی منافقاں بارے دو دھڑے (ہو گئے) او؟ حالاں اللہ نے ایس پاروں جو اوہناںکمایا اوہناں نوں الٹا کردتّا اے ۔ کیہہ تسی چاہندے او پئی اوہنوں رستے تے لے آئو جنھوں اللہ نے گمراہ کیتا اے تے جنھوں اللہ گمراہ کرے تاں اوہدے لئی تسی ہر گز کوئی رستہ نئیں پائو گے
  4,89,اوہ چاہندے نیں کِتے تسی وی کفر کرو جیویں اوہ کافر ہوئے فیر تسی برابر ہو جاؤ، سو تسی اوہناں وچوں دوست نہ بناؤ ایتھوں تیکر پئی اوہ اللہ دے رستے وچ ہجرت کرن، فیر جے اوہ (ہجرت توں) مونہہ پھیرن تاں اوہناں نوں پھڑو تے قتل کر دیؤ جتھّے تُسی اوہناں نوں لبھو، تے اوہناں وچوں کسے نوں اپنا دوست نہ بنائو تے نہ امدادی
  4,90,سوائے اوہ لوک جیہڑے اوس قوم نال جا ملے نیں پئی تہاڈے تے اوہناں وچکار معاہدہ ہو چکیا اے یا جیہڑے تہاڈے کول ایس حال وچ آؤن پئی اوہناں دے سینے تنگ ہوون پئی تہاڈے نال لڑن یا اپنی قوم نال۔ تے جے اللہ چاہندا اوہناں نوں ضرور تہاڈے تے چڑھا دیندا، فیر اوہ تہاڈے نال ضرور لڑ دے، سو جے اوہ تہاڈے کولوں جدا ہون فیر تہاڈے نال نہ لڑن، تے تہاڈے ول صلح دا پیغام گھلّن فیر اللہ نے تہاڈے لئی اوہناں تے (زیادتی دا) کوئی رستہ نئیں رکھیا
  4,91,ہن تسی اک ہورناں (منافق) نوں ویکھو گے جیہڑے چاہندے نیں پئی تہاتھوں وی امن نال رہن تے اپنی قوم توں وی امن نال رہن، (پر) جدوں کدی اوہ فساد ول پرتائے جاندے نیں اوہدے وچ پُٹھے ہو ڈگن، سو ایہو جئے لوک جے تہاڈے توں وَکھ نہ رہن تے (نہ) تہاڈے ول صلح دا پیغام گھلّن تے (نہ) لڑائی توں اپنے ہتھ ڈکن، فیر تسی اوہناں نوں پھڑو تے اوہناں نوں قتل کردیو جِتھّے کِتے وی تسی اوہناں نوں پا لوؤ۔ تے اوہ ای نیں جنھاں خلاف (ہتھ چکن دی) اسیں تہاڈے لئی کھلی دلیل بنادتی اے