quran[8]{c,v,t}:
  7,44,"تے جنت والے دوزخ والیاں نوں واج مارن گے پئی بلاشبہ ساڈے رب جیہڑا سانوں وعدہ دتا سی، اسیں اوہ حقی پایا فیر بھلا تُسی وی اوہ حقی پایا جیہڑا تہاڈے رب تہاڈے نال وعدہ کیتا سی؟ اوہ (دوزخی) کہن گے: ہاں، فیر اوہناں وچ اک اعلان کرن والا ہوکا لاوے گا پئی ظالماں تے اللہ دی پھٹکار اے"
  7,45,جیہڑے اللہ دی راہ توں ڈکدے تے اوہدے وچ ٹیڑھ لبھدے سی، نالے اوہ سب آخرت دا انکار کرن والے سی
  7,46,تے دونواں وچکار اک اوٹ ہووے گی، تے (اوہدے) ٹبیاں اُتّے کُجھ بندے ہر اک (جنتی تے دوزخی) نوں اوہناں دیاں علامتاں توں پچھانن گے، تے اوہ جنت والیاں نوں پکارن گے پئی تہاڈے تے سلام ہووے، اوہ اجے اوہدے وچ وڑے نہ ہون گے تے اوہ سب آس رکھن گے
  7,47,"تے جدوں اوہناں دیاں نگاہواں دوزخ والیاں وَل پھیریاں جان گیاں تے کہن گے:ساڈیا ربّا! توں سانوں ظالماں نال نہ رکھ"
  7,48,تے اعراف والے کُجھ مرداں نوں واج مارن گے جنھاں نوں اوہ اوہناں دیاں خاص علامتاں توں پچھان دے ہون گے، اوہ آکھن گے نئیں کم آیا تہاڈے جتھا تہاڈا تے نہ جیہڑا تُسی وڈّا بن دے سو
  7,49,بھلا ایہو ای اوہ لوک نیں جنھاں بارے تُسی قسماں کھاندے سی پئی اللہ اوہناں تے کُجھ رحمت نئیں پہنچائے گا؟ (حکم ہوئے گا) تُسی جنت وچ وڑ جاؤ، تہاڈے تے کوئی خوف نئیں تے نہ تسی غم کرو گے
  7,50,"تے اگ والے جنت والیاں نوں واج مارن گے پئی تُسی کُجھ پانی ساڈے ول وہا دیو یا اوس چوں جیہڑی اللہ تہانوں روزی پہنچائی اے، اوہ آکھن گے: بیشک اللہ نے ایہہ دونویں شیواں کافراں تے حرام کر دتیاں نیں"
  7,51,جنھاں لوکاں اپنے دین نوں کھیڈ تے تماشا بنا لیاء، تے دنیا دی حیاتی نے اوہناں نوں دھوکے وچ رکھیا، سو اسیں اج اوہناں نوں اونویں بھلا دیواں گے جیویں اوہناں اپنے ایس دن دی پیشی نوں بھلایا سی تے جیہڑا اوہ ساڈیاں آیتاں دا (جان کے) انکار کر دے ہوندے سن