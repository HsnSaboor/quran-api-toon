quran[9]{c,v,t}:
  21,73,تے اسیں اوہناں نوں امام بنایا، پئی ساڈے حکم نال (لوکاں نوں) ہدائیت کردے سن تے اساں اوہناں تے نیک کم کرن، نماز قائم رکھن تے زکوٰۃ دین دی وحی کیتی، تے اوہ ساڈے عبادت گزار (بندے) سن
  21,74,تے لوط ،اساںاوہنوں حکم (نبوت) تے علم دتا تے اسیں اوہنوں اوس بستی وچوں چھٹکارا دتا جیہڑی (بستی) گندے کم کردی سی بیشک اوہ بوہت بھیڑے نافرمان لوک سن
  21,75,تے اساں اوس (لوط) نوں اپنی رحمت وچ داخل کیتا، بیشک اوہ نیکو کاراں وچوں سی
  21,76,تے نوح نوں وی جدوں ایس توں پہلوں اوہنے (سانوں) پکاریا فیر اساں اوہدی دعا قبول کیتی، فیر اساں اوہنوں تے اوہدے کنبے نوں بوہت وڈے کرب توں چھٹکارا دتا
  21,77,تے اسیں اوہدی مدد کیتی اوس قوم دے مقابلے وچ جنھے ساڈیاں آیتاں دا انکار کیتا سی، بیشک اوہ بھیڑے لوک سن، سو اساں اوہناں ساریاں نوں کٹھے ڈوب مکایا
  21,78,تے (چیتے کرو) داؤد تے سلیمان نوں، جدوں اوہ دونویں اوس فصل بارے فیصلہ کر رہے سن جد رات نوں اوہنوں اِک قوم دیاں بکریاں چَر گئیاں سن، تے اسیں اوہناں دے فیصلے ویلے کول سی
  21,79,فیر اسیں اوہ (نیاں) سلیمان نوں سمجھا دتا، تے ہر اک نُوں اسیں حکم (نبوت) تے علم دتا سی، تے اساں داؤد لئی پہاڑاں نوں تابع کیتا ، اوہ تسبیح کر دے سن نالے پنچھی، تے (ایہہ) اسیں ای کرن والے سی
  21,80,تے اساں اوہنوں تہاڈے لئی زرہ بنائونی سکھائی، تاں جے تہانوں تہاڈی لڑائی (دی تکلیف) توں بچائے فیر بھلا تسی شکرگزار او؟
  21,81,(تے)سلیمان لئی تیز ہوا نوں اوہ اوہدے حکم نال اوس دھرتی ول چلدی سی جیہدے وچ اسیں برکت رکھی سی، تے اسیں ای ہر شئے نوں خوب جانن والے سی