quran[7]{c,v,t}:
  2,113,"تے یہودیاں کہیا نصرانی کسے شئے (دین) تے نئیں تے نصرانیاں کہیا: یہودی کسے شئے تے نئیں۔ حالاں اوہ دونویں (اسمانی) کتاب پڑھدے نیں۔ ایسے طرحاں جیہڑے لوک علم (یقین) نئیں رکھدے۔ اوہناں وی اوہناں جہی گل آکھی۔ فیر قیامت دے دیہاڑے اللہ اوہناں وچ اوس بارے فیصلہ کر دیوے گا، جیس (گل) وچ اوہ پاٹے ہوئے سی"
  2,114,تے اوس توں وڈا ظالم کون ہووے گا جنھے اللہ دیاں مسیتاں توں ڈکیا پئی اوہناں وچ اوہدا نام لیا جاوے تے اوہناں نوں اجاڑن دی کوشش کیتی۔ اوہناں نوں لائق نئیں اوتھے وڑنا پر ڈردیاں ہویاں۔ اوہناں لئی دنیا وچ خواری تے آخرت وچ وڈا عذاب اے
  2,115,تے چڑھدا تے لہندا اللہ دا ای اے فیر تسی جدھر رخ موڑو گے فیر اوہدر ای اللہ دا چہرہ اے اے۔ بیشک اللہ بوہت وسعت والا خوب جانن والا اے
  2,116,"تے اوہناں کہیا: اللہ نے اولاد بنا رکھی اے۔ اوہ (جھنجل توں) پاک اے سگوں اوسے دا (مال) اے جو کجھ اسماناں تے زمین وچ اے۔ سب دے سب اوہدے ای سدا فرماں بردار نیں"
  2,117,(اوہ) اسماناں تے زمین نوں مڈھوں بنائون والا اے۔ تے جدوں اوہ کسے کم دا فیصلہ کر لیندا اے فیر اوہنوں بس (ایہو) فرماندا اے ’ہوجا‘ تاں اوہ ہوجاندا اے
  2,118,"تے جیہڑے علم نئیں رکھدے اوہناں آکھیا: اللہ ساڈے نال کلام کیوں نئیں کردا؟ یا ساڈے کول کوئی نشانی (کیوں نئیں) آئوندی؟ ایسے طرحاں اوہناں ورگی گل اوہناں وی آکھی سی جیہڑے اوہناں توں پہلے سن۔ اوہناں دے دل آپو چ ملدے جُلدے نئیں۔ بلاشبہ اسیں یقین کرن والے لوکاں واسطے نشانیاں کھول کے رکھ دتّیاں نیں"
  2,119,یقیناً اسیں تہانوں حق نال خوشخبری دین والا تے ڈراؤن والا بھیجیا اے۔ تے تیرے کولوں دوزخ دے سنگیاں بارے نئیں پچھیا جاوے گا