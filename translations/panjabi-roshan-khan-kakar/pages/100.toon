quran[6]{c,v,t}:
  4,135,اے ایمان والیو! انصاف تے چنگی طرحاں ڈٹ جاون والے تے اللہ لئی گواہی دین والے بن جائو، بھانویں اوہ تہاڈی اپنی ذات یا ماپیاں تے رشتے داراں دے خلاف ہووے، بھاویں کوئی مالدار ہووے یا محتاج، فیر اللہ تہاڈے نالوں ودھ اوہناں دونواں تے حق رکھدا اے۔ سو تسی خواہش پچھے نہ لگو پئی موازنہ کرو۔ تے جے تسی وَل پا کے گل کرو یا (گواہی توں) مونھ موڑو فیر بیشک تسی جیہڑے عمل کردے او اللہ ہمیش توں خوب باخبر اے
  4,136,ایمان والیو! اللہ تے اوہدے رسول اتے نالے اوس کتاب تے ایمان لیائو جیہڑی اوہنے اپنے رسول تے (تھوڑی تھوڑی ) اتاری تے اوہ کتاب وی جو اوہنے پہلے توں اتاری۔ تے جیہڑا بندہ اللہ دا تے اوہدے فرشتیاں، تے اوہدیاں کتاباں ، تے اوہدے رسولاں تے آخرت دیہاڑے (دا) منکر ہووے فیر بلاشبہ اوہ بوہت دور دی گمراہی وچ جا بہکیا
  4,137,بیشک جیہڑے ایمان لیائے، مڑ اوہناں کفر کیتا، مڑ ایمان لے آئے مڑ کفر کیتا مڑ کے کفر وچ ودھ دے گئے، اللہ اوہناں نوں کدی وی نئیں بخشن لگا تے نہ اوہناں نوں ہدایت دا رستہ وکھا وے گا
  4,138,(اے نبی!) منافقاں نوں خوشخبری دیو (پئی) واقعی اوہناں لئی اک دردناک عذاب اے
  4,139,اوہ جیہڑے مومناں نوں چھڈ کے کافراں نوں سجّن بنائوندے نیں، کیہہ اوہ اوہناں کولوں ای عزت لبھدے نیں؟ فیر بیشک عزت تے ساری اللہ واسطے ای اے
  4,140,تے بلاشبہ اوہنے تہاڈے تے کتاب وچ اتاریا اے پئی جدوں تسی اللہ دیاں آیتاں سنو پئی اوہناں نال کفر کیتا جا رہیا ہووے تے اوہناں دا مزاخ اڈایا جا رہیا اے تاں تسی اوہناں دے کول نہ بیٹھو ایتھوں تیکر پئی اوہ ایہدے سوا کِسے ہور گلّے لگ پین، بیشک تسی وی تد اوہناں ورگے ہووُو گے، بیشک اللہ منافقاں تے کافراں ساریاں نوں دوزخ وچ اکٹھا کرن والا اے