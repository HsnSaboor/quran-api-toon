quran[9]{c,v,t}:
  17,50,"آکھ دیو: تسی پتھر یا لوہوا ہوجاوُ"
  17,51,"یا کوئی انج دی مخلوق جیہڑی تہاڈے سینیاں نوں وڈی لگدی ہووے۔ فیر اوہ تُرت کہن گے: کیہڑا سانوں دوبارہ پرتائے گا؟ آکھو: اوہو ای جنھے تہانوں پہلی واری پیدا کیتا، فیر اوہ تہاڈے ول (حیرانی نال) اپنے سر ہلاؤن گے تے کہن گے: اوہ کدوں ہووے گا؟ آکھ دیؤ: امید اے پئی نیڑے ای ہووے"
  17,52,جیس دیہاڑے اوہ (اللہ) تہانوں بلاوے گا فیر تسی اوہدی حمد کردیاں ہویاں تعمیل کرو گے تے خیال کرو گے پئی تسی نئیں سی رہے پر تھوڑا چِر
  17,53,تے میرے بندیاں نوں آکھ دیؤ پئی اوہ گل کرن جیہڑی سب توں چنگی ہووے، بیشک شیطان اوہناں وچکارپھوٹ پوندا اے، بیشک شیطان سدا توں انسان دا کھلا دشمن اے
  17,54,تہاڈا رب تہانوں بوہتا جان دا اے، جے اوہ چاہوے تے تہاڈے تے رحم کرے یاں چاہوے تے تہانوں عذاب دیوے تے اساں تینوں ایہناں تے وکیل بنا کے نئیں گھلّیا
  17,55,تے تیرا رب اوہناں نوںخوب جان دا اے جیہڑے اسماناں تے زمین وچ نیں تے بلاشبہ یقینا اسیں بعض نبیاں نوں بعض تے فضیلت بخشی تے اسیں دائود نوں زبور عطا کیتی
  17,56,"آکھ دیؤ: پکارو اوہناں نوں جنھاں نوں تسی اوہدے سوا (معبود ) گمان کیتا اے، فیر نہ اوہ تہاڈے ا تُوں کسے دکھ نوں ہٹاون دا کوئی اختیار رکھدے نیں تے نہ ای بدلن دا"
  17,57,اوہ ہستیاں جنھاں نوں ایہہ(ایہہ مشرک) فریاد کردے نیں اوہ خود اپنے رب ول وسیلہ(تقرب) ڈھونڈ دے نیں کون اونہاں وچوں بوہتے نیڑے نیں تے اوہ اوہدی رحمت دے امیدوارنیں تے اوہدے عذاب کولوں ڈردے نیں۔ بیشک تیرے رب دا عذاب ہمیش بڑی ترہن والی شے اے
  17,58,تے کوئی وستی ایسی نئیں پر اسیں قیامت دیہاڑے توں پہلاں اوہنوں ہلاک کرن والے آں یا اوہنوں سخت عذاب دی سزا دین والے آں ، ایہہ سدا توں کتاب (لوحِ محفوظ) وچ لکھیا ہویا اے