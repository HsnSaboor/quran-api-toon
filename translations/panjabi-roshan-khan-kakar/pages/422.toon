quran[5]{c,v,t}:
  33,31,تے تہاڈے وچوں جیہڑی اللہ تے اوہدے رسول دی فرمانبردار رہے تے نیک عمل کرے اسیں اوہنوں اوہدا اجر دو وار دیواں گے، تے اوہدے لئی اسیں وافر روزی تیار کیتی اے
  33,32,نبی دی بیویو! تسی عورتاں چوں کِسے اِک وانگر نئیں او، جے تسی تقوے توں کم لوو فیر (غیر محرم نال) نرمی نال گل نہ کرو پئی اوہ جیہدے دل وچ روگ اے للچاون لگ پوے، نالے چنگی گل کہو
  33,33,تے تسی اپنے گھراں وچ ٹکی رہو، تے پہلی جہالت دے زینت ظاہر کرنے وانگر زینت ظاہر نہ کرو تے نماز قائم رکھو، تے زکوٰۃ دیو ، تے اللہ تے اوہدے رسول دی فرمانبرداری کرو، اے اہل بیت! اللہ تے بس چاہندا اے پئی اوہ تہاڈے تَوں پلیتی دور کر دیوے،تے اوہ تہانوں چنگی طرحاں پاک کر دیوے پاک کرنا
  33,34,تے اوہ یاد رکھو تہاڈے گھراں وچ اللہ دیاں جیہڑیاں آیتاں تے حکمت دیاں گلاں (حدیثاں) پڑھیاں جاندیاں نیں، بیشک اللہ ہمیش بوہت بریکی والا، بوہت خبر والا اے
  33,35,بیشک مسلمان مرد تے مسلمان عورتاں، مومن مرد تے مومنہ عورتاں، فرماں بردار مرد تے فرمانبردار عورتاں، سچے مرد تے سچیاں عورتاں تے، صبر کرن والے مرد تے صبر کرن والیاں عورتاں تے، عاجزی کرن والے مرد تے عاجزی کرن والیاں عورتاں تے، صدقہ دین والے مرد تے صدقہ دین والیاں عورتاں تے، روزہ دار مرد تے، روزہ دار عورتاں تے اپنیاں شرم گاہواں دی راکھی کرن والے مرد تے راکھی کرن والیاں عورتاں، تے اللہ دا بوہتا ذکر کرن والے مرد تے ذکر کرن والیاں عورتاں، اوہناں سبھناں لئی اللہ نے بڑی بخشش تے بوہت وڈا اجر تیار کیتا ہویا اے