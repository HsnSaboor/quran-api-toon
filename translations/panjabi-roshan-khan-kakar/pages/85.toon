quran[7]{c,v,t}:
  4,38,تے اوہ جیہڑے لوکاں دے دکھاوے لئی اپنے مال خرچ کردے نیں۔ تے اوہ اللہ اُتے ایمان نئیں رکھدے تے نہ روز آخر اُتے، تے جیس بندے دا سنگی شیطان ہووے فیر اوہ بوہت بھیڑا سنگی اے
  4,39,تے ایہناں تے کیہہ لوہڑا سی جے اوہ اللہ تے روز آخر اُتے ایمان لے آئوندے، تے اللہ نے اوہناں نوں جو روزی دتی اوہدے وچوں خرچ کر دے؟ تے اللہ ہمیش اوہناں نوں ڈاہڈا جانن والا اے
  4,40,بیشک اللہ ذرہ برابر وی بے انصافی نئیں کردا، تے جے ہووے کوئی نیکی تہاڈی تے اوہ اوہنوں دُونا کر دے گا۔ تے اپنے کولوں وڈا ا جر دیوے گا
  4,41,فیر کنج (حال) ہووے گا جدوں اسیں ہر امت چوں اک گواہ لیانواں گے تے تینوں ایہناں ساریاں تے گواہ لیانواں گے؟
  4,42,اوس دیہاڑے اوہ لوک جنھاں کفر کیتا تے رسول دی نافرمانی کیتی چاوہن گے پئی (افسوس) کِتے مٹی اوہناں نال پَدھر کردتی جائے، تے اوہ اللہ کولوں کوئی گل لُکا ا نہ سکن گے
  4,43,ایمان لیاؤن والیو! تسی نماز دے نیڑے نہ جائو جد کہ تسی نشے وچ ہووُو، ایتھوں تیکر پئی تسی سمجھن لگو جو تسی کہندے او، تے نہ جُنبی ہوندیاں سوائے رستے لنگھدیاں ایتھوں تیکر (پئی) تسی غسل کر لؤو، تے جے تسی بیمار او یا سفر تے او۔ یا تہاڈے وچوں کوئی رفع حاجت توں آیا ہووے یا تسی عورتاں نال صحبت کیتی ہووے، فیر تہانوں پانی نہ لبھّے فیر پاک مٹی نال تیمم کر لؤو تاں اپنے مونہاں تے ہتھاں دا مَسح کر لؤو، بیشک اللہ سدا معاف کرن والابخشن ہار اے
  4,44,(اے نبی!) بھلا تسی اوہناں نوں نئیں ویکھیا جنھاں نوں کتاب دا اک حصہ دتا گیا؟ اوہ گمراہی خرید دے نیں تے چاہندے نیں پئی تسی وی واضح رستے توں بھٹک جاؤ