quran[9]{c,v,t}:
  25,3,تے اوہناں (مشرکاں) اوہدے کئی ہور خدا بنالئے نیں جیہڑے کوئی شئے پیدا نئیں کردے، تے اوہ (آپ) پیدا کیتے جاندے نیں، تے نئیں اوہ اختیار رکھدے اپنے نفساں لئی کسے مندے تے نہ چنگے دا، تے نہ موت دے مالک نیں تے نہ حیاتی دے، تے نہ دوجی واری اٹھان دے
  25,4,"تے جنھاں کفر کیتا آکھیا: ایہہ (قرآن) نئیں پر اِک جھوٹھ جنھوں ایس (نبی) نے گھڑ لیا اے، تے ایس (دے گھڑن) وچ دوجے لوکاں اوہدی امداد کیتی اے۔ سو بلاشبہ (اے نبی!) اوہ ظلم تے جھوٹھ تے اُتر آئے نیں"
  25,5,"تے اوہناں کہیا: (ایہہ) اگلے لوکاں دے بے اصل قصّے نیں (جیہڑے) اوہنے( اپنے لئی) لکھوائے نیں تاں، اوہ صبح تے شام اوہنوں سنائے جاندے نیں"
  25,6,"آکھ دیؤ: اَیہنوں اوہنے نازل کیتا اے جیہڑا اسماناں تے زمین دے بھیت جان دا اے، بیشک اوہ بوہت بخشن ہار بوہت رحم والا اے"
  25,7,"تے اوہناں کہیا: ایس رسول نوں کیہہ اے پئی جیہڑا کھانا کھاندا اے تے بازاراں وچ ٹُردا پھردا اے؟ اوہدے ول فرشتہ کیوںنہ اتاریا گیا پئی اوہدے نال ڈراؤن والا ہوندا؟"
  25,8,"یا اوہدے ول کوئی خزانہ اتاریا جاندا، یا اوہدا کوئی باغ ہوندا جیہدے وِچوں اوہ (پھَل) کھاندا، تے ظالماں (مومناں نوں) کہیا: تسی نئیں پچھے ٹُر دے پر اک جادو دے مارے بندے دے"
  25,9,ویکھ لئو! اوہناں تہاڈے لئی کس طرح دیاں مثالاں بیان کیتیاں نیں، سو اوہ گمراہ ہوگئے نیں، فیر اوہ رستہ نئیں پھڑ سکدے
  25,10,بوہت ای برکت والی ہستی اے پئی جے اوہ چاہوے تے تہاڈے لئی اُس توں ودھیا (شیؤاں) بنا دیوے، انج دے باغ جنھاں ہیٹھوں نہراں وگدیاں نیں نالے تہاڈے لئی کئی محل بنا دیوے
  25,11,سگوں اوہناں نے قیامت دا انکار کر چھڈیا، تے اسیں اوس بندے لئی جیہڑا قیامت دا انکار کرے، بھڑک دی اگ تیار کیتی ہوئی اے