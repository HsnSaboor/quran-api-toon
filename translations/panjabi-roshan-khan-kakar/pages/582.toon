quran[30]{c,v,t}:
  78,1,آپس وچ اوہ کاہدے بارے سوال کردے نیں؟
  78,2,( کیہہ) اوس وڈی خبر بارے
  78,3,جیہدے وچ اوہ سب آپو وچ پاٹے ہوئے نیں
  78,4,ہر گز نئیں! چھیتی اوہناں نوں پتا لگ جاوے گا
  78,5,مڑ ہرگز نئیں! ہُنے اوہ جان لین گے
  78,6,بھلا اسیں دھرتی نوں گہوارہ نئیں بنایا؟
  78,7,تے پہاڑاں نوں کِل (نئیں بنایا؟)
  78,8,تے اسیں تہانوں جوڑا جوڑا پیدا کیتا
  78,9,تے اسیں تہاڈی نیند نوں آرام (واسطے) بنایا
  78,10,تے اسیں رات نوں پردہ پوش بنایا
  78,11,تے اسیں دن نوں کمائون لئی بنایا
  78,12,تے اسیں تہاڈے اُتے ست مضبوط (اسمان) چُن دتے
  78,13,تے اسیں بھڑکدا چمکدا چراغ (سورج) رکھیا
  78,14,تے اسیں بدلاں وچوں بوہت زیادہ ورہن والا پانی اتاریا
  78,15,تاں جے اوہدے راہیں اناج تے سبزہ کڈھیے
  78,16,تے سنگھنے باغ (اگائیے)
  78,17,بیشک قیامت دا دن اک مقررہ وقت اے
  78,18,جیس دیہاڑے صور پُھوکیا جاوے گا فیر تسی ٹولیاں دے ٹولے چلے آئو گے
  78,19,تے اسمان کھول دتا جاوے گا فیر (اوہ) بوہے ای بوہے ہو جاوے گا
  78,20,تے پہاڑ ٹورے جان گے فیر اوہ سراب (پانی دا بھچولا) ہو جان گے
  78,21,بیشک دوزخ ہمیش توں اک گھات دی تھاں اے
  78,22,سرکشاں دا ٹکاناں اے
  78,23,اوہ اوہدے وچ مدّتاں ریہن گے
  78,24,اوہدے وچ نہ ٹھنڈ چکھن گے تے نہ کجھ پیوَن نوں
  78,25,سوائے بلدا پانی تے وگدی پیپ
  78,26,پورا پورا بدلہ دین لئی
  78,27,بیشک اوہناں نوں کسے حساب کتاب دی اُمید نئیں سی
  78,28,تے اوہناں ساڈیاں آیتاں دا انکار کیتا جھٹلانا
  78,29,تے اسیں ہر شئے نوں لکھ کے سانبھیا ہویا اے
  78,30,سو تسی (کیتے دا سواد) چکھو، سو اسیں تہانوں کسے شے چ نئیں ودھاندے عذاب سوا