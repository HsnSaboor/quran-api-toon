quran[8]{c,v,t}:
  35,31,تے (اے نبی!) اسیں جیہڑی وحی کتاب وچوں تیرے ول کیتی اے اوہو ای حق اے اوہناں (کتاباں) دی تصدیق کرن والی اے جیہڑیاں ایہدوں اگے نیں، بیشک اللہ اپنے بندیاں دی یقیناً خبر رکھن والا سب کجھ ویکھن والا اے
  35,32,مڑ کے اسیں اوہناں نوں ایس کتاب دا وارث کیتا جنھاں نوں اسیں اپنے بندیاں وچوں چن لیا، فیر کوئی تے اوہناں وچوں اپنی جان تے ظلم کرن والا اے تے کوئی اوہناں وچوں وچلی چالے چلدا، تے کوئی اوہناں وچ اللہ دی توفیق نال نیکیاں وچ اَگے ودھن والا اے، اوہی بوہت وڈا فضل اے
  35,33,سدا رہن دے باغ نیں جنھاں وچ اوہ داخل ہون گے، اوتھے اوہناں نوں سونے دے کنگن تے موتی پوائے جان گے، تے اوتھے اوہناں دے لیڑے ریشمی ہون گے
  35,34,"تے اوہ کہن گے: ساری تعریف اللہ لئی ای اے جنھے ساڈے توں غم ہٹا دتّا، بیشک ساڈا رب یقیناً بوہت بخشن والا، بڑا قدر پچھانن والا اے"
  35,35,اوہ جنھے اپنے فضل نال سانوں ہمیش رہن والے گھر وچ اتاریا، اوہدے وچ سانوں کوئی دکھ نئیں اپڑ دا، تے نہ اوہدے وچ سانوں کوئی تھکیواں ہوندا
  35,36,تے جنھاں لوکاں کفر کیتا اوہناں لئی جہنم دی اگ اے، ناں اوہناں دی قضا ہووے گی سو اوہ مر جان تے نہ اوہناں توں اوہدا عذاب ای ہولا کیتا جاوے گا، اسیں ہر ناشکرے نوں اُنجے بدلہ دینے آں
  35,37,"تے اوہ ایس (دوزخ) وچ چیکاں مارن گے ساڈیا ربّا! توں سانوں (ایتھوں) کڈھ، (ہن) اسیں چنگے کم کراں گے نہ کہ اوہ جیہڑے اسیں کردے سی، (اللہ فرماوے گا:) بھلا اسیں تہانوں اینی عمر نئیں سی دتی پئی اوہدے وچ جیہڑا بندہ نصیحت پھڑنا چائوہندا تے نصیحت پھڑ لیندا؟ تے تہاڈے کول خاص ڈراؤن والا وی آیا، فیر تسی (عذاب) چکھو، سو ظالماں دی مدد کرن والا کوئی نئیں"
  35,38,بیشک اللہ اسماناں تے زمین دیاں لکیاں شیؤاں جان دا اے، بیشک اوہ سینیاں دے بھیت خوب جان دا اے