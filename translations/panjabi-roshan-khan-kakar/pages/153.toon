quran[8]{c,v,t}:
  7,23,"اوہ دونویں بولے: ساڈیا ربّا! اسیں اپنیاں جاناں تے ظلم کیتا، تے جے توں سانوں نہ بخشیا تے توں ساڈے تے رحم (نہ) کیتا تے لازمی اسیں گھاٹا چُکن والیاں چوں ہو جاواں گے"
  7,24,"فرمایا: اتر جاوُ، (سارے) تہاڈا بعض بعضے دا ویری اے تے تہاڈے لئی زمین وچ اک ویلے تیکرٹکاناں تے فیدہ چُکنا اے"
  7,25,"فرمایا: تُسی ایہدے (زمین ) وچ جیو گے، تے ایہدے وچ ای تُسی مرو گے تے ایہدے وچوں ای تسی کڈھے جاؤ گے"
  7,26,ا ے آدم دی اولاد! بلاشبہ اسیں تہاڈے تے لباس اتاریا جیہڑا تہاڈے ستر لکائوندا نالے سنہپ وی اے۔ تے تقوے دا لباس اوہ سب توں ودھیا اے۔ اوہ اللہ دیاں نشانیاں وچوں اے خورے اوہ نصیحت پھڑن
  7,27,اے آدم دی اولاد! شیطان نہ تہانوں فتنے چے پا یوے جیویں اوہنے تہاڈے ماں پیؤ نوں جنت وچوں کڈھیا سی جد اوہنے اوہناں دونواں دے لیڑے دونواں توں لواہندا سی تاں جے اوہناں دونواں نوں دونواں دے ستر وکھائے ۔ بیشک اوہ تے اوہدا قبیلہ تہانوں ویکھدا اے جتھوں تُسی اوہناں نوں نئیں ویکھدے۔ بیشک اسیں شیطاناں نوں اوہناں لوکاں دے سنگی بنا دتا جیہڑے ایمان نئیں لیائوندے
  7,28,"تے جدوں اوہ کوئی بے حیائی کردے نیں، کہندے نیں: اسیں اپنے پیؤ دادے نوں ایسے تے ڈِٹھا تے اللہ سانوں ایہدا حکم دتا اے۔ (اے نبی!) آکھ دیؤ: بیشک اللہ بے حیائی دا حکم نئیں دیندا، کیہہ تُسی اللہ تے اوہ تہمت لائوندے او جو تُسی نئیں جان دے؟"
  7,29,"آکھ دیؤ: میرے رب انصاف (کرن) دا حکم دتّا اے، تے (پئی) ہر نماز ویلے اپنے مونھ سدھے (قبلہ رخ) رکھو، تےعقیدے نوں اوہدے لئی خالص کر دیاں ہویاں اوہنوں ای پکارو، جیویں اوہنے تہاڈی پہل کیتی (اینویں)مڑ پیدا ہوئو گے"
  7,30,اک ٹولے نوں اوہنے ہدایت دتی، تے اک ٹولے تے گمراہی ثابت ہو گئی اے، بیشک اوہناں اللہ نوں چھڈ کے شیطاناں نوں حمایتی پھڑ لیا اے، تے اوہ سمجھدے نیں (پئی) واقعی اوہ ہدایت والے نیں