quran[12]{c,v,t}:
  20,65,"جادوگر) کہندے: اے موسیٰ! بھاویں پئی توں سُٹ یا اسیں ہوئیے جو پہلوں سُٹن والے"
  20,66,موسیٰ آکھیا سگوں تسی سُٹّو، تے اچانک جاپن لگ پیا پئی واقعی اوہناں دے جادو کارن اوہناں دیاں رسیاں تے اوہناں دے سوٹے نس رہے نیں
  20,67,سو موسیٰ نے اپنے دل وچ جیویں خوف محسوس کیتا
  20,68,اساں آکھیا ڈر نہ توں، بیشک تو ں ای غالب ایں
  20,69,تےجو عاصا تیرے سجے ہتھ وچ اے اوہنوں سٹ دے، اوہ اوہنوں نگل جاوے گا جو اوہناں گھڑیا بیشک اوہناں جو بنایا جادوگر دا فریب اے، تے جادوگر جتھے وی آوے کامیاب نئیں ہوندا
  20,70,"فیر ڈگا دتے گئے جادوگر بے اختیار سجدہ کر دے، آکھن لگے: اسیں ہارون تے موسیٰ دے رب تے ایمان لیائے"
  20,71,"فرعون) آکھیا: بھلا تسی میری اجازت توں پہلوں ای ایہدے تے ایمان لے آئے او؟ بیشک ضرور ایہہ تہاڈا گُرو اے جنھے تہانوں جادو سکھایا، سو لازمی میں تہاڈے ہتھ تے پیر پُٹھے وڈھ دیاں گا، تے تہانوں کھجور دے ڈُھنڈاں تے ضرور پھاہے لاواں گا، تے بیشک تہانوں لازمی پتا لگ جاوے گا پئی ساڈے وچوں کیہدی سزا بوہتی سخت تے بوہت باقی رہن والی اے"
  20,72,"اوہ آکھن لگے: اسیں تینوں ہر گز اگے نہ جاناں گے اوہناں روشن دلیلاں تے جیہڑیاں ساڈے کول آ گئیاں تے اوس (ہستی) تے جنھے سانوں پیدا کیتا، سو نبیڑ جو توں نبیڑن والا، بس توں تے ایس دنیا دی حیاتی وچ ای فیصلہ کریں گا"
  20,73,بیشک اسیں اپنے رب تے ایمان لیائے آں تاں جے اوہ سانوں ساڈیاں خطاواں بخش دیوے تے اوہ جادو جہدے تے توں سانوں مجبور کیتا، تے اللہ ای بوہت بہتر تے سدا باقی رہن والا اے
  20,74,بیشک جیہڑا بندہ اپنے رب کول مجرم بن کے آوے گا فیر بیشک اوہدے لئی دوزخ اے جیہدے وچ نہ اوہ مرے گا تے نہ جیوے گا
  20,75,تے جیہڑا اوہدے کول مومن (بن کے) حاضر ہووے گا، بلاشبہ اوہنے چنگے کم کیتے ہوئے، سو ا اوہو ای نیں جناں لئی اُچے درجے نیں
  20,76,سدا بہارباغ نیں جنھاں ہیٹھ نہراں وگدیاں نیں، اوہ اوہناں وچ سدا رہن والے نیں تے اوہی اوہدا بدلہ اے جیہڑا پاک ہویا