quran[30]{c,v,t}:
  87,16,سگوں تسی دنیاوی حیاتی نوں اگے رکھدے او
  87,17,حالاں آخرت کِتے بہتر تے بوہتا باقی ریہن والی اے
  87,18,بیشک ایہہ (گل) ضرور پہلیاں صحیفیاں وچ وی اے
  87,19,ابراہیم تے موسیٰ دے صحیفیاں وچ
  88,1,بھلا تہانوں کج لین والی (آفت) دی خبر اپڑی اے؟
  88,2,اوس دیہاڑے کئی بُوتھے خوار ہون گے
  88,3,کھیچل کرن والے تھک جان والے
  88,4,بھکھدی اگ جھیلن گے
  88,5,اوہناں نوں بلدے پانی دے چشمے توں پلایا جائے گا
  88,6,اوہناں دا کھاج کنڈیالی بوٹی سوا کجھ نئیں ہووے گا
  88,7,(جیہڑی) نہ موٹا کرے گی تے نہ بھکھ ہٹاوے گی
  88,8,اوس دیہاڑے کئی چہرے کھِڑدے ہون گے
  88,9,اپنی کوشش تے راضی
  88,10,عالی باغ بہشت وچ
  88,11,اوہدے وچ کوئی فضول گل نئیں سنن گے
  88,12,اوہدے وچ اک وگدا چشمہ ہووے گا
  88,13,اوہدے وچ اُچے اُچے تخت ہون گے
  88,14,تے قرینے نال ٹکائے ہوئے بے دستہ کوزے
  88,15,تے قطاراں وچ گاؤ تکیے ہون گے
  88,16,تے وچھائے ہوئے مخملی وچھونے
  88,17,بھلا فیر اوہ اُوٹھاں ول نئیں ویکھدے اوہ کینویں پیدا کیتے گئے نیں؟
  88,18,تے اسمان ول اوہ کینویں اُچا کیتا گیا اے؟
  88,19,تے پہاڑاں ول اوہ کینویں گڈے گئے نیں؟
  88,20,تے زمین ول اوہ کینویں وچھائی گئی اے؟)
  88,21,سو نصیحت کرو بیشک تسی نصیحت کرن والے ای او
  88,22,تسی اوہناں دے ٹھیکیدار ہر گز نئیں جے
  88,23,پر جنھے مونھ موڑیا تے کفر کیتا
  88,24,فیر اوہنوں اللہ سب توں وڈے عذاب نال سزا دیوے گا
  88,25,بیشک ساڈے ول ای اوہناں دا پرتنا اے
  88,26,مڑ ساڈے ذمّے ای بیشک اوہناں دا حساب لینا