quran[6]{c,v,t}:
  2,197,حج دے مہینے مقرر نیں فیر جیہڑا اینہاں (مہینیاں) وچ حج دا ٹھان لئے فیر حج دوران اوہ شہوانی گلاں نہ کرے تے نہ کوئی بدعملی کرے تے کسے نال جھگڑا نہ کرے تے نیکی دا جیہڑا وی کم تسی کرو گے اللہ اوہنوں جان دا اے۔ تے (پینڈے دا) توشہ تسی نال لے لؤ۔ فیر بیشک سب توں چنگا توشہ پرہیز گاری اے۔ تے عقل مندو! تسی میرے کولوں ڈرو
  2,198,تہاڈا کوئی گناہ نئیں پئی تسی (حج دوران) اپنے رب توں فضل لبّھو فیر جدوں تسی عرفات توں پرتو تاں مشعر الحرام (مزدلفہ) کول اللہ نوں یاد کرو تے اوہنوں انج یاد کرو جیویں اوہنے تہانوں ہدایت دتی تے بھاویں ایس توں پہلوں لازمی تسی بھٹکے ہویاںچوں سی
  2,199,مڑکے (اے قریش) تسی وی اوتھوں پرتو جتھوں سارے لوکیں پرتدے نیں۔ تے اللہ کولوں بخشش منگو۔ بیشک اللہ بخشن والا بوہت رحم والا اے
  2,200,"فیر جدوں تسی اپنے (حج دے) رکن پورے کر لؤ تے (منٰی وچ) اللہ نوں یاد کرو جینویں تسی اپنے پیؤ دادے نوں یاد کردے ہوندے سو، یاں اوس توں ودھ ذکر کرنا۔ فیر لوکاں چوں کوئی اوہ وے جیہڑا آکھدا: ساڈیا ربّا دے دے سانوں دنیا وچ ای تے اوہدے لئی آخرت وچ کوئی وافر حصہ نئیں"
  2,201,"تے اوہناں وچوں جیہڑا کوئی آکھدا اے: ساڈیا ربّا! سانوں دنیا وچ وی بھلائی دے تے آخرت وچ وی بھلائی دے تے سانوں اگ دے عذاب توں بچا"
  2,202,اوہی لوکاں لئی اوہناں دے کمائے وچوں بھرپور اک حصہ اے تے اللہ حساب نوں کاہلا