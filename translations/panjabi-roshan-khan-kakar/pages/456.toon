quran[19]{c,v,t}:
  38,43,تے اساں اوہنوں اوہدا پورا ٹبّر تے اوہناں نال اونویں ای ہور عطا کیتے، اپنے ولوں رحمت تے ایہہ عقل والیاں دی نصیحت لئی
  38,44,"تے (اسیں آکھیا:) اپنے ہتھ وچ تِیلیاں دی مُٹھ (جھاڑو) پھڑ، فیر اوہنوں مار تے قسم نہ توڑ، بیشک اسیں اوہنوں صابر ڈٹھا،(اوہ) چنگا بند ہ سی، حقیقتاً اوہ بوہت رجوع کرن والا سی"
  38,45,تے ساڈے بندیاں ابراہیم تے اسحاق تے یعقوب نوں چیتے کرو جیہڑے ہتھاں والے تے اکھاں والے سن
  38,46,بیشک اساں اوہناں نوں اک کھری گل (آخرت دے) گھر دی یاد نال چُن لیا سی
  38,47,تے اوہ ساڈے نیڑے لازمی چُنے ہوئے، ودھیا لوکاں چوں سن
  38,48,تے اسماعیل تے الیسع تے ذوالکفل نوں چیتے کرو، تے بہترین لوکاں چوں سی
  38,49,ایہہ اک نصیحت اے، تے بیشک پرہیز گاراں لئی یقیناً سوہنا ٹکاناں اے
  38,50,ہمیشگی دے باغ اوہناں دے بوہے اوہناں لئی کُھلے ہون گے
  38,51,اوہ اوہناں وچ تکئیے لاکے (بیٹھے) ہوَن گے، تے اوتھے بوہت سارے میوے تے پیون منگواندے رہن گے
  38,52,تے اوہناں کول نگہ نیویں رکھن والیاں، اوہناں دے ہان دئیاں (بیویاں) ہوَن گئیاں
  38,53,ایہہ وے (اوہ بدلہ) جیہدا تہانوں وعدہ کیتا گیا سی حساب دیہاڑے لئی
  38,54,بلاشبہ ضرور ایہہ ساڈا رزق (تحفہ) اے، جیہڑا کدی وی نہ مُکّے گا
  38,55,ایہہ (جزا متقیاں لئی) اے، تے بیشک حد ٹپیاں لئی یقیناً بھیڑا ٹکاناں اے
  38,56,دوزخ، اوہ اوہدے وچ سڑن گے سو اوہ بھیڑا وچھونا ایں
  38,57,ایہہ وے (سزا) اُبلدا پانی تے پیپ، سو اوہ اوہنوں چکھن
  38,58,تے دوجیاں ایہدے ورگیاں ہور کئی قسماں (بلدا پانی تے تھوہر)
  38,59,ایہہ اک ٹولہ اے جیہڑا تہاڈے نال گُھسیا ا ٓئوندا اے، اوہناں لئی کوئی جی آیاں نوں نئیں ،بیشک ایہہ اگ وچ سڑن والے نیں
  38,60,"اوہ کہن گے: سگوں تسی او تہاڈے لئی (وی )جی آیاں نوں نئیں ، تسی ایہہ (بلا) ساڈے اگے لیائے او، سو (ایہہ) بوہت بھیڑی ٹھاہر اے"
  38,61,"اوہ کہن گے: ساڈیا ربّا! جیہڑا بندہ ساڈے اگے ایہہ (اخیر) لیایا اے فیر اوہدے لئی دوزخ وچ عذاب دونا ودھا دے"