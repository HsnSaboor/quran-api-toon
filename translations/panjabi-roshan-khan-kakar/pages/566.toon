quran[18]{c,v,t}:
  68,43,ایہناں دیاں اکھاں نیویاں ہوَن گئیاں، اوہناں نوں ذلت گھیریا ہووے گا حالاں بلاشبہ (دنیا وچ) ایہناں نوں سجدے ول بلایا جاندا سی حالاں اوہی صحیح سالم سن
  68,44,سو چھڈ دیؤ مینوں تے جیہڑا ایس گل (قرآن) دا انکار کر دا اے اسیں ایہناں نوں ہَولی ہَولی (تباہی ول) انج لے جاواں گے پئی ایہناں نوں پتا وی نئیں لگے گا
  68,45,تے میں اوہناں نوں ڈِھل دینا آں، بیشک میری چال بڑی پائیدار اے
  68,46,اے نبی!) کیہہ تسی انہاں کولوں کوئی اجر منگدے او فیر اوہ چٹی نال بھارے ہو گئے نیں؟
  68,47,یا اُوہناں کول (علم) غیب اے فیر اوہ ( وچوں) لکھ لیاؤندے نیں؟
  68,48,سو تسی اپنے رب دے حکم لئی صبر کرو تے مچھی والے (یونس) وانگر نہ ہوؤ، جدوں اوہنے (اللہ نوں) پکاریا پئی او غم نال بھریا ہویا سی
  68,49,جے ایہہ نہ ہونداپئی اوہدے رب دی نعمت اوہنوں سانبھ لیا ضرور اوہ مندے حالیں رڑے میدان وچ سٹیا جاندا
  68,50,فیر اوہدے رب نے اوہنوں چن لیا سو اوہنوں نیکو کاراں وچ رکھ لیا
  68,51,تے لگدا اے پئی اوہ لوک جنھاں کفر کیتا تینوں اپنیاں(بد) نظراں نال (گھور کے) ضرور تلکا دین جدوں اوہ ایہہ ذکر (قرآن) سُندے نیں تے کہندے نیں پئی بیشک ایہہ ضرور اک جھلا اے
  68,52,حالاں اوہ سارے جہان لئی نصیحت توں سوا کجھ نئیں
  69,1,اوہ ہو کے رہن والی (قیامت)
  69,2,کیہہ اے اوہ ہو کے رہن والی
  69,3,تے تسی کیویں جانو کیہہ اے او ہو کے رہن والی
  69,4,ثمود تے عاد نے اوس کھڑکن والی دا انکار کیتا
  69,5,فیر جیہڑے ثمود سن سو اوہ (خوفناک) کڑک نال ہلاک کیتے گئے
  69,6,تے رہے عاد فیر اوہ ٹھنڈی یخ تیز بے قابو ہنیری نال ہلاک کیتے گئے
  69,7,اوہنے اوہنوں اوہناں اُتے ست راتاں تے اٹھ دن مسلط رکھیا، فیر توں اوہناں (ویری) لوکاں نوں ایس وچ انج ڈٹھے ویکھیں گا جینویں واقعی اوہ ڈگیاں ہوئیاں کھجوراں دے موچھے ہون
  69,8,فیر کیہہ تسی اوہناں دا کوئی باقی رہن والا دیکھدے او؟