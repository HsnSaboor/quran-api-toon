quran[10]{c,v,t}:
  12,5,"اوس (یعقوب) آکھیا: او میرے بچڑے توں ! اپنا سفنہ اپنے بھراواں نوں بیان نہ کریں، فیر اوہ تیرے لئی کوئی (بری) چال چلن گے، بیشک شیطان انسان دا کھُلا دشمن اے"
  12,6,تے اوسے طرحاں تیرا رب تَینوں چن لئے گا تے گلاں (خواباں) دی تعبیر کڈھنا سکھلائے گا۔ تے اپنی نعمت تیرے تے نالے یعقوب دی آل تے پوری کرے گا۔ جینویں اوس پہلوں تیرے دونواں دادے پردادے ابراہیم تے اسحاق تے پوری کیتی سی، بیشک تیرا رب سب کجھ جانن والا کمال حکمت والا اے
  12,7,بلاشبہ یقینا یوسف تے اوہدے بھرانواں (دے قصے) وچ پچھن والیاں لئی کئی نشانیاںسن
  12,8,"جدوں اوہناں کہیا: یقینا یوسف تے اوہدا بھرا (بنیامین) ساڈے پیئو نوں ساڈے نالوں ودھ پیارے نیں ، حالاں اسیں اک جتھہ آں ، بیشک پئیو ساڈا لازمی صریح غلطی وچ اے"
  12,9,یوسف نوں قتل کر دیؤ یا اوہنوں کِسے دھرتی وچ سُٹ دیؤ (پئی) تہاڈے پئیو دا رُخ تہاڈے لئی خالی ہوجاوے گا، تے اُس تَوں مگروں تسی نیک لوک ہو رہنا
  12,10,"اوہناں وچوں اک آکھن والے آکھیا: تُسی یوسف نوں قتل نہ کرو تے تُسی اوہنوں کِسے کھوہ دی گہرائی وچ سُٹ دیؤ (پئی) اوہنوں کوئی راہ لنگدا قافلہ کڈھ لے جاوے گا۔ جے تُسی کُجھ کرن والے ای او"
  12,11,"اوہناں آکھیا: ساڈے ابا جی ! تہانوں کیہہ اے تُسی یوسف بارے ساڈے تے اعتبار نئیں کردے، تے بیشک اسیں لازمی اوہدے خیر خواہ آں"
  12,12,کل اوہنوں ساڈے نال گھلّو (پئی) کھلا کھاوے تے کھیڈے کُدّے تے بیشک اسیں لازمی اوہدے رکھوالے آں
  12,13,"اوس (یعقوب) آکھیا: بیشک میں ایہہ (گل) مَینوں لازمی غم چ پائوندی اے پئی تسی اوہنوں لے جاؤ، تے میں ڈردا آں پئی اوہنوں بگھیاڑ کھا جاوے تے تُسی اوہدے توں بے خبر رہو"
  12,14,"(اگوں) کہندے: جے ضرور اوہنوں بگھیاڑ کھا جاوے، حالاں اسیں اک گھبرو ٹولہ آں بیشک تد لازمی اسیں گھاٹا چکن والے ہوواں گے"