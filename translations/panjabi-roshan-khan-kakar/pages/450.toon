quran[24]{c,v,t}:
  37,103,فیر جدوں دونویں فرمانبردارہوئے تے اوہنے اوس (پتر) نوں کنپٹی بھار سٹ لیا
  37,104,تے اسیں اوہنوں واج ماری پئی اے ابراہیم!
  37,105,بلاشبہ توں اپنا خواب سچّا کر وکھایا، بیشک اسیں نیکو کاراں نوں اوسے طرحاں صلہ دینے آں
  37,106,بیشک ایہہ یقیناً کھلی ازمائش سی
  37,107,تے اسیں اوہدے عوضانے وچ اک بہت وڈھا ذبیحہ (بہشتی دنبہ) دتا
  37,108,تے اسیں اوہدے لئی پچھے آئون والیاں وچ ایہہ گل چھڈ دتی
  37,109,(پئی) ابراہیم تے سلام ہووے
  37,110,اسیں نیکوکاراں نوں اُنج ای صلہ دینے آں
  37,111,بیشک اوہ ساڈے مومن بندیاں وچوں سی
  37,112,تے اسیں اوہنوں اسحٰق دی بشارت دتی، جیہڑا نیکاں وچوں اک نبی ہوسی
  37,113,تے اسیں اوہدے اُتے تے اسحٰق اُتے برکت اتاری، تے اوہناں دونواں دی اولاد وچوں کوئی نیکوکار تے کوئی اپنی جان تے کھلا ظلم کرن والا اے
  37,114,تے بلاشبہ یقیناً اسیں موسیٰ تے ہارون اُتے احسان کیتا
  37,115,تے اسیں اوہناں دونواں نوں تے اوہناں دونواں دی قوم نوں بوہت وڈے کرب توں چھٹکارا دتّا
  37,116,تے اسیں اوہناں دی مدد کیتی، سو اوہو ای غالب ہوئے
  37,117,تے اسیں اوہناں دونواں نوں بڑی واضح کتاب دتی
  37,118,تے اسیں اوہناں دونواں نوں سدّھے راہ دی ہدایت دتی
  37,119,تے اسیں اوہناں دونواں لئی پِچھے آئون والیاں وچ ایہہ (گل) چھڈی
  37,120,(پئی) موسیٰ تے ہارون تے سلام ہووے
  37,121,بیشک اسیں نیکوکاراں نوں اُنجے صِلہ دینے آں
  37,122,بیشک اوہ دونویں ساڈے مومن بندیاں وچّوں سن
  37,123,تے بیشک الیاس وی یقیناً رسولاں وچّوں سی
  37,124,"جدوں اوہنے اپنی قوم نوں آکھیا: بھلا تسی ڈردے نئیں؟"
  37,125,کیہہ تسی بعل (بت) نوں پکار دے او تے بنائون والیاں چوں سب توں بہتر نوں چھڈ دیندے او
  37,126,اللہ جیہڑا تہاڈا رب، تے تہاڈے اگلے پیو ٔ دادیاں دا رب اے؟