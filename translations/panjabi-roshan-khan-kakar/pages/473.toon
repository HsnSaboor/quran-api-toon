quran[9]{c,v,t}:
  40,50,"اوہ آکھن گے: تے بھلا تہاڈے رسول تہاڈے کول واضح دلیلاں لے کے نئیں سن آئوندے ہوندے ؟ اوہ کہن گے: کیو ں نئیں! اوہ آکھن گے: فیر تسی (آپ) دعا کرلؤ، تے نئیں ہوندی کافراں دی دعا پر بھٹکن وچ"
  40,51,بیشک اسیں اپنے رسولاں نالے ایمان لیاون والیاں دی دنیا دی حیاتی وچ ضرور مدد کردے آں تے اوس دیہاڑے وی (کراں گے) جدوں گواہ کھڑے ہوَن گے
  40,52,اوس دیہاڑے ظالماں نوں اوہناں دے عذر کوئی فیدہ نئیں دیون گے، تے اوہناں تے ای پھٹکار اے، تے اوہناں لئی بھیڑا گھر اے
  40,53,تے بلاشبہ یقیناً اسیں موسیٰ نوں ہدایت دتّی، تے اسیں بنی اسرائیل نوں کتاب دا وارث بنایا
  40,54,جیہڑی عقل منداں لئی ہدایت تے نصیحت سی
  40,55,سو (اے نبی!) تسی صبر کرو، بیشک اللہ دا وعدہ سچا اے تے اپنے گناہ لئی بخشش منگو تے شامیں تے سویرے اپنے رب دی حمد نال تسبیح کرو
  40,56,بیشک جیہڑے اللہ دیاں آیتاں وچ جھگڑ دے نیں دلیلوں بغیر جیہڑی اوہناں تک آئی ہووے، نئیں اوہناں دے سینیاں وچ سوائے وڈیائی (دے خبط)، اوہ اوہدے تیکر کدی وی اپڑن والے نئیں ، سو تسی اللہ دی پناہ منگو، بیشک اوہ ، اوہی سب کجھ سنن والا، سب کجھ ویکھن والا اے
  40,57,یقیناً اسماناں تے زمین نوں پیدا کرنا لوکاں نوں پیدا کرن توں کِتے وڈا (کم) اے، پرلوکاں چوں بوہتے نئیں جان دے
  40,58,تے انھّا تے سُجاکھا برابر نئیں ہوندے، تے نہ اوہ لوک جیہڑے ایمان لیائے تے اوہناں نیک کم کیتے تے بھیڑے کم کرن والے، تسی بوہت گھٹ او جیہڑے نصیحت پھڑدے او