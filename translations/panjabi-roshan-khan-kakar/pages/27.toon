quran[5]{c,v,t}:
  2,177,نیکی (ایہی) نئیں پئی تسی اپنے مونھ چڑھدے تے لہندے ول پھیر لوئو تے پر اصل نیکی اوہدی اے جیہڑا اللہ تے چھیکٹرے دن تے فرشتیاں تے (اسمانی) کتاباں تے نبیاں اُتے ایمان لیایا تے اوہدی چاہ تے وی مال رشتے داراں، تے یتیماں، تے مسکیناں، تے راہی، تے منگن والیاں تے دھوناں (چھڈاؤن) وچ دیوے۔ تے نماز قائم رکھے۔ تے زکوٰۃ دیوے نالے اپنا عہد پورا کرن والے جدوں معاہدہ کرن، تے تنگدستی تے مصیبت وچ تے جہاد ویلے ثابت قدم رہن والے اوہی لوک جنھاں سچ بولیا تے اوہی سب پرہیزگار نیں
  2,178,ایمان لیاؤن والیو! مقتولاں بارے تہاڈے تے قصاص (خون دا بدلہ) فرض کر دتّا گیا اے۔ آزاد دے بدلے اوہی آزاد (ماریا جاوے) تے غلام دے بدلے اوہ غلام تے عورت دے بدلے عورت۔ فیر جیس(قاتل) نوں اوہدے (مقتول) بھرأ ولوں کجھ (بدلہ) معاف کر دتا جائے فیر ویہار نال پیروائی ہووے تے احسان نال (دیّت) اوہدے تائیں پہنچا دینا ایں۔ ایہہ تہاڈے رب ولوں اک(قِسم دی) چھوٹ تے اک مہربانی اے۔ فیر جیہڑا ایس توں بعد وادھا کرے گا سو اوہدے لئی دردناک عذاب اے
  2,179,تے تہاڈے لئی ، برابر دا بدلہ لَین وچ ای اک جیون اے عقل والیو! تاں جے تسی بچ جائو
  2,180,تہاڈے اتے واجب کر دِتّا گیا اے تہاڈے وچوں جدوں کسے دی موت دا وقت آ کھلوے پئی جے اوس کوئی مال چھڈیا ہووے وصیّت کرنا ماں پیؤتے رشتے داراں لئی دستور مطابق۔ (ایہہ) واجب اے پرہیز گاراں تے
  2,181,فیر جیہڑا ایس (وصیت) نوں سن لین توں بعد بدل دیوے فیراوہدا بھار بس اوہناں لوکاں تے ہووے گا جیہڑے ایس نوں بدلن گے بیشک اللہ بڑا سنن والا جانن والا اے