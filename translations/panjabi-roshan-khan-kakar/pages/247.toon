quran[8]{c,v,t}:
  12,96,"فیر جدوں خوشخبری دین والا آیا، اوہنے اوہ (کُڑتا) اوہدےمونھ تے پایا فیر اوہدی بینائی پرت آئی، اوس (یعقوب) آکھیا: بھلا مَیں تہانوں نئیں سی آکھیا پئی بیشک میں اللہ ولّوں اوہ جان دا آں جو تسی نئیں جان دے؟"
  12,97,"اوہناں عرض کیتی: ساڈے ابّا جان! ساڈے لئی ساڈے گناہواں دی معافی منگو، بیشک اسیں خطا کار سی"
  12,98,"اوس (یعقوب) آکھیا: میں اپنے رب کولوں تہاڈے لئی اگاں بخشش منگاں گا، بیشک اوہ ای بے حد بخشن والا بوہت رحم والا اے"
  12,99,"فیر جدوں اوہناں یوسف نال ملاقات کیتی تے اوہنے اپنے ماں پیؤ نوں اپنے کول ٹھرایا تے آکھیا: تسی مصر وچ داخل ہو جائو جے اللہ چاہے سُکھ وسنے دے نال"
  12,100,"تے اوہنے اپنے ماں پیؤ نوں تخت تے اچا بٹھایا، تے سارے اوہدے اگے ڈِگ پئے سجدہ کردے تے اوہنے آکھیا: میرے اباجان! ایہہ میرے پہلاں دے خواب دی تعبیر اے، بلاشبہ میرے ربّ اوہنوں سچا کردتّا اے، تے بلاشبہ اوہنے میرے تے احسان کیتا جدوں اوہنے مَینوں قید وچوں کڈھیا تے تہانوں تھل وچوں (ایتھے) لَے آیا،ایس تَوں پچھے پئی شیطان نے میرے وچ تے میرے بھرانواں وچ وگاڑ پاء دتّا سی، بیشک میرا رب جِس لئی چاہوے بہت ڈونگی تدبیر کردا اے، بیشک اوہو ای سب کجھ جانن والا بڑی حکمت والا اے"
  12,101,میریا ربّا! بلاشبہ تُوں مَینوں حکومت وچوں کجھ حصہ دتا اے۔ تے مینوں گلاں دی تاویل کڈنی سکھلائی۔ اسمان تے زمین نوں بناؤن والیا! توں ای دنیا تے آخرت وچ میرا مددگار ایں، مَینوں مسلم طور چُکیں تے مینوں نیکاں نال رلائیں ˆ
  12,102,اوہ غیب دیاں کُجھ خبراں نیں، جیہڑیاں اسیں تیرے ول وحی کردے آں۔ تے تسی اوہناں دے کول نئیں سو جدوں اوہناں اپنے کم دے پکن پکائے تے اوہ چالاں چل رہے سن
  12,103,تے لوکاں دے اکثر، بھانویں تسی کِنی وی حرص کرو، ایمان لیائون والے ہر گز نئیں