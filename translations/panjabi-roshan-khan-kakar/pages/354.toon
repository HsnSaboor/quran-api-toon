quran[5]{c,v,t}:
  24,32,تے اپنے وچوں بے نکاحے ( مرد عورتاں ) دا نکاح کرا دیؤ تے (اوہناں دے وی) جیہڑے تہاڈے غلاماں تے باندیاں وچوں نیک ہون، جے اوہ محتاج ہَون گے اللہ اپنے فضل نال اوہناں نوں غنی کردیوے گا، تے اللہ فراخی والا، سب کجھ جانن والا اے
  24,33,تے جیہڑے ویاہ دی پُج نئیں رکھدے اوہناں نوں پاکدامن رہنا چاہیدا اے، ایتھوں تیکر پئی اللہ اپنے فضل نال اوہناں نوں غنی کردیوے، تے جیہڑے (غلام؍ باندی) تہاڈے ہتھ دی مِلک (قبضے وچ) نیں اوہ لِکھت (رقم بدے آزادی) منگدے ہون، جے تہانوں اوہناں وچ کوئی بھلیائی دِسّے فیر تسی اوہناں نال لِکھت کرلؤ تے تسی اوہناں نوں اللہ دے اوس مال وچوں دیو جیہڑا اوہنے تہانوں دِتّا اے، تے اپنی باندیاں نوں بدکاری تے مجبور نہ کرو جے اوہ پاک دامناں رہنا چاہن پئی تسی دنیاوی حیاتی دا سامان ڈھونڈو تے جیہڑا اوہناں نوں مجبور کرے گا فیر بیشک اللہ اوہناں دی مجبوری پچھوں بخشن والا بوہت رحم والا اے
  24,34,تے بلاشبہ یقیناً اسیں تہاڈے ول واضح آیتاں اتاریاں، تے اوہناں لوکاں دے کجھ احوال وی جیہڑے تہاڈے توں پہلوں گزر گئے، تے پرہیزگاراں لئی نصیحت نازل کیتی
  24,35,اوہ اللہ ای اسماناں تے زمین دا نور اے، اوہدے نور دی مثال اک طاق وانگر، جیہدے وچ اک چراغ ہووے، اوہ چراغ اک شیشے (دی قندیل) وچ ہووے، شیشہ جینویں چمکدا ہویا تارا اے، اوہ (چراغ) اک مبارک رُکھ زیتون (دے تیل) نال بالیا جاندا اے نہ چڑھدے دا تے نہ لہندے دا لگدا جینویں اوہدا تیل آپے ای بَل پوے، تے بھانویں اوہنوں اگ نہ چھووے، (اوہ) نور اُتّے اک نور اے۔ اللہ اپنے نور ول جیہدی چاہندا اے ہدائت کردا اے۔ تے اللہ لوکاں لئی مثالاں بیان کردا اے، تے اللہ ہر شئے دا خوب جانو اے
  24,36,اوہناں گھراں (مسیتاں) وچ اللہ حکم دتّا اے پئی اوہ اُچے کیتے جان تے اوہناں وچ اوہدا ناں لیا جاوے اوتھے سویرے تے شامیں اوہدی تسبیح بیان کردے نیں