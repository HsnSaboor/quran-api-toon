quran[8]{c,v,t}:
  2,62,بیشک جیہڑے لوک ایمان لیائے تے جیہڑے یہودی ہوئے تے نصرانی تے(بھاویں) صابی (ستارہ پرست) جیہڑا وی اللہ تے روز آخر اُتے ایمان لیایا تے صالح عمل کیتے سو اوہناں دا اجر اوہناں دے رب کول اے۔ تے نہ اوہناں تے کوئی خوف ہووے گا تے نہ ای اوہ سب غم کرن گے
  2,63,تے جدوں اسیں تہاڈے توں پکاّ عہد لیا تے چکیا تہاڈے اتے( کوہ )طور نوں، (حکم دتا) جو (کتاب) اساں تہانوں دتی اے اوہنوں پکّی طرحاں پھڑ لَو تے جو کجھ ایہدے وچ اے ایہنوں یاد رکھو تاں جے تسی (عذابوں) بچ جائو
  2,64,مڑ کے اُس توں بعد تسی مونھ موڑ گئے سو جے تہاڈے اُتے اللہ دا فضل تے اوہدی مہربانی نہ ہوندی تے تسی لازمی گھاٹے والیاں چوں ہوندے
  2,65,تے بلاشبہ یقیناً تسی جان چکے او جیہڑے لوکیں تہاڈے وچوں ہفتے (دے دن) بارے حدّوں ٹپے۔ تاں اساں اوہناں نوں آکھیا ذلیل باندر ہو جائو
  2,66,فیر اساں ایہہ (واقعہ) اوہناں لئی جیہڑے اوہدے ساہمنے سن تے جیہڑے اوہدے پچھوں آؤن والے سن اک عبرت بنا دتّا، تے پرہیز گاراں لئی اک نصیحت
  2,67,"تے جدوں موسیٰ نے اپنی قوم نوں آکھیا: بیشک اللہ تہانوں حُکم دیندا اے پئی تسی اک گاں ذبح کرو اوہناں کہیا: کیہہ توں ساڈا مذاخ بنا رہیا ایں ؟ (موسیٰ) آکھیا، میں اللہ دی پناہ منگد۱ آں پئی جاہلاں وچوں ہوواں"
  2,68,آکھن لگے ساڈے لئی اپنے رب توں دعا کر پئی اوہ سانوں واضح کرے اوہ (گاں) کنج دی ہووے؟ (موسیٰ) آکھیا بیشک اوہ فرماندا اے پئی بیشک اوہ ایسی گاں نہ ای بُڈھی تے نہ ای وچھّی اوہدے وچکار اوسط عمر دی ہووے سو کرو جیہدا تہانوں حکم دتّا گیا اے
  2,69,"اوہناں کہیا: ساڈے لئی اپنے رب توں دعا کر پئی اوہ سانوں واضح کرے اوہدا رنگ کیہہ اے؟ (موسیٰ) آکھیا بیشک اوہ فرماندا اے بیشک اوہ گاں پیلی، چمکدا (زرد) رنگ اوہدا (پئی) خوش کر دی اے ویکھن والیاں نوں"