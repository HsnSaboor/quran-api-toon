quran[4]{c,v,t}:
  6,91,"تے اوہناں (یہود) نے اللہ دی قدر نئیں جانی جینویں اوہدی قدر دا حق سی، جدوں اوہناں آکھیا: اللہ نے کسے بشر تے کوئی شئے نئیں اتاری، پچھو اوہ کتاب کیس اتاری سی جنھوں موسیٰ لے کے آیا سی، (جیہڑی) لوکاں لئی نور تے ہدایت سی، جیہدے تسی (وکھ وکھ) سپارے بنا لئے۔جیہڑے تسی ظاہر کردے او تے بوہتے چھپاندے او، تے تہانوں اوہ سِکھلایاگیا جنھوں تسے تے تہاڈے پیو دادے جان دے نئیں سن ۔ آکھو اوہ اللہ (اتاری سی) مڑاوہناں نوں چھڈ دیؤ، اوہ اپنی فضول بحث وچ کھیڈ دے رہن"
  6,92,تے ایہہ اک کتاب اے، اساں ایہنوں نازل کیتا اے، بڑی برکت والی اپنے ساہمنےدیاں (کتاباں) دی تصدیق کر دی اے، تے تاں پئی تسی ام القریٰ (مکہ) تے ایہدے آل دوالے والیاں نوں ڈرائو۔ تے جیہڑے آخرت تے ایمان رکھدے نیں اوہ ایس تے وی ایمان رکھدے نیں، تے اوہی اپنی نماز دی حفاظت کر دے نیں
  6,93,تے اوہدے نالوں ودھ کے ظالم کیہڑا اے جیہڑا اللہ تے جان کے جھوٹھ روایئت گھڑے یا آکھے پئی میرے تے وحی کیتی گئی ٔ اے، حالاں اوہدے تے کوئی شئے وحی نئیں کیتی گئی ، تے جنھے آکھیا پئی میں وی اتار سکدا آں جیویں اللہ اتاریا اے، تے جے کِتے تسی ظالماں نوں ویکھو جدوں اوہ موت دیاں سختیاں وچ ہوندے نیں، تے فرشتے اپنے ہتھ پسار ےہوندے نیں (کہندےنیں) کڈھو اپنیاں جاناں، اج تہانوں بدلے وچ ذلت دا عذاب دتا جاوے گا، جیہڑا تسی اللہ تے ناحق گلاں گھڑ دے رہے تے اوہدیاں آیتاں نال متکبّر ہوندے سی
  6,94,تے بلاشبہ یقینا تسی ساڈے کول کلّیاں آئے او جینویں اساں تہانوں پہلی واری پیدا کیتا سی تے چھڈ آئے او جو تہانوں اساں عطا کیتا تہاڈیاں کنڈاں پچھوں (اولاد) تے اسیں تہاڈے نال تہاڈے اوہ سفارشی وی نئیں ویکھدے جنھاں بارے تسی گمان کر دے سو پئی واقعی اوہ تہاڈے کماں وچ (اللہ دے) ساجھی نیں۔ بلاشبہ یقیناً تہاڈے آپس چ رشتے ٹٹ چکے تے اوہ تہاڈے کولوں گم گیا جنھاں دا تہانوں زعم سی