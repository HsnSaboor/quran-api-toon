quran[8]{c,v,t}:
  3,38,"اوتھے ای زکریا نے اپنے رب کولوں دعا منگی، آکھیا: میریا ربا! مَینوں اپنے کولوں ستھری اولاد عطا فرما، بیشک توں ای دعا خوب سنن والا ایں"
  3,39,سو فرشتیاں نے اوہنوں واج ماری تے اوہ حُجرے وچ کھڑا نماز پڑھ رہیا سی واقعی اللہ تینوں یحییٰ دی بشارت دیندا اے، اوہ اللہ ولّوں اک کلمے (عیسیٰ ) دی تصدیق کرن والا ہووے گا تے سردار ، تے پارسا تے نیکوکاراں وچوں نبی ہووے گا
  3,40,زکریا) آکھیا میریا ربّا! میرے (گھر) پتر کینویں ہووے گا؟ تے بلاشبہ مینوں وڈیپا پہنچ گیا تے بیوی میری بانجھ اے۔ (فرشتے) آکھیا اُنجے ای اللہ جو چاہندا اے کردا اے
  3,41,"زکریا) آکھیا: میریا ربّا! میرے لئی کوئی نشانی بنا دے، آکھیا: تیری نشانی ایہہ (وے) پئی توں تِن دن تیکر لوکاں نال اشارے سوا کلام نئیں کریں گا۔ تے اپنے رب نوں چوکھا یاد کر، تے شامیں تے تڑکے اوہدی تسبیح بیان کر"
  3,42,"تے (چیتے کرو) جدوں فرشتیاں آکھیا: اے مریم! بیشک اللہ تینوں چن لیا تے تینوں پاک کیتا تے جہان دیاں عورتاں اتے تینوں چن لیا اے"
  3,43,اے مریم! فرمانبردار بن اپنے رب دی تے سجدہ کر، تے رکوع کرن والیاں نال رکوع کر
  3,44,اے نبی!) اوہ غیب دیاں خبراں نیں جیہڑیاں اسیں تیرے ول وحی کر دے آں تے تسی اوہناں دے کول نئیں سو جدوں اوہ (قرعے لئی) اپنے قلم سُٹ رہئے سن (پئی) اوہناں وچوں کون مریم دی سنبھال کرے گا ۔ تے نہ ای توں اوہناں دے کول سی جدوں اوہ آپو وچ جھگڑ رہئے سن
  3,45,"جدوں فرشتیاں آکھیا: اے مریم! بیشک اللہ تینوں اپنے ولوں اک کلمے دی بشارت دیندا اے اوہدا ناں مسیح عیسیٰ ابن مریم ہووے گا اوہ دنیا تے آخرت وچ رتبے والا تے (اللہ دے) مقرب بندیاں وچوں ہووے گا"