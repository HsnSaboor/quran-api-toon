quran[21]{c,v,t}:
  51,31,"ابراہیم) آکھیا: فیر تہاڈا کیہہ احوال (معاملہ) اے، بھیجے گیو! (فرشتیو؟"
  51,32,"اوہناں کہیا :بیشک اسیں مُجرم قوم ول گھلے گئے آں"
  51,33,تاں جے اسیں اوہناں تے مٹی دے پتھر کھنگر) ورہائیے
  51,34,جنھاں تے تیرے رب کول نشان لگے نیں حد ٹپن والیاں لئی
  51,35,فیر جیہڑے وی مومن اوس(وستی)وچ سن اسیں اوہناں نُوں کڈھ لیا
  51,36,تاں اسیں اوہدے وچ مسلماناں دے اک گھر سوا کوئی (گھر) نہ پایا
  51,37,تے اسیں اوہدے وچ اوہناں لوکاں لئی اک نشانی چھڈی جیہڑے دردناک عذاب توں خوف کھاندے نیں
  51,38,تے موسیٰ بارے وی (اک نشانی اے)جدوں اسیں اوہنوں فرعون ول اک روشن حجت نال گھلیا
  51,39,فیر اوہنے اپنے لشکر ولے منہ پھیر لیا تے کہندا (موسیٰ) جادوگر یا جنونی اے
  51,40,فیر اسیں اوہدی تے اوہدے لشکراں دی پکڑ کیتی فیر اوہناں نوں سمندر وچ سُٹ دتا تے اوہی ملامتی سی
  51,41,تے عاد کیاں وچ (نشانی اے) جد اوہناں تے اساں چندری ہنیری گھلّی
  51,42,اوہ کسے شئے نوں نئیں سی چھڈ دی جیہدے توں لنگدی پر پرانی ہڈی وانگر چورم چورا کر دیندی
  51,43,"تے ثمود وچ جدوں اوہناں نوں آکھیا گیا: تُسی اک ویلے (تن دیہاڑیاں) تیکر فیدہ چک لوؤ"
  51,44,فیر اوہناں اپنے رب دے حکم توں سر کشی کیتی فیر اوہناں نوں کڑکے آن پھڑیا جد کہ اوہ ویکھ رہئے سن
  51,45,فیر نہ تے اوہناں وچ اُٹھن دی واہ رہی تے نہ اوہ بدلہ لین جوگے سی
  51,46,تے اوہناں توں پہلوں نوح دی قوم نوں (تباہ کیتا) بیشک اوہ لوک نافرمان سن
  51,47,تے اسمان اوہنوں اسیں مضبوطی نال بنایا تے بیشک اسیں (خلاء) وسیع کرن والے آں
  51,48,تے زمین اسیں اوہنوں وچھایا، فیر اسیں کیا چنگا وچھائون والے آں
  51,49,تے اسیں ہر شئے چوں جوڑا جوڑا پیدا کیتے تاں جے تُسی دھیان کرو
  51,50,سو تُسی اللہ ول بَھج کے آئو ، بیشک میں تہانوں اوہدے ولوں کُھلا ڈر سناؤن والا آں
  51,51,تے تُسی اللہ نال کوئی غیر معبود نہ بناؤ بیشک میں اوہدے ولوں تہانوں کھلا ڈر سناؤن والا آں