quran[4]{c,v,t}:
  24,28,فیرجے تسی اوہناں (گھراں) وچ کسے (مرد) نوں نہ ویکھو تاں اوہناں وچ داخل نہ ہوؤ، ایتھوں تیکر پئی تہانوں اجازت دِتی جاوے، تے جے تہانوں آکھیا جاوے مڑ جائو فیر مڑ آئو، ایہہ تہاڈے لئی بوہتا ستھرا(کم) اے، تے اللہ جو تسی عمل کردے او اوہنوں خوب جانن والا اے
  24,29,تہاڈا کوئی گناہ نئیں پئی تسی اوہناں گھراں وچ داخل ہوئو جِتھے کوئی وسدا نہ ہووے (تے) اوتھے تہاڈے لئی کوئی ورتوں ہووے، تے اللہ جان دا اے جو تسی ظاہر کردے او تے جو تسی لکائوندے او
  24,30,اے نبی!) مومناںنوں آکھ دیؤ پئی اوہ اپنیاں نگاہواں ذرا نینویاں رکھن، تے لنگوٹ اپنے نوں سانبھن، اوہ اوہناں لئی بوہتا ستھرا اے، بیشک اللہ پورا خبردار اے جو اوہ کردے نیں
  24,31,تے تسی مومن عورتاں نوں آکھ دیو ٔ پئی اوہ اپنیاں نگاہواں ذرا نیویاں رکھن تے اپنی پارسائی دی حفاظت کرن تے اپنے سنیھپ نوں ظاہر نہ کرن پر جیہڑا (آپے ای) اوہدے وچوں ظاہر ہووے (اوہ معاف) تے اپنیاں چدراں اپنے سینیاں تے پائی رکھن تے اپنا سنگار ظاہر نہ کرن، سوائے اپنے خاوند دے یا اپنے پیؤ دادے یا اپنے خاوند دے پیؤ دادے یا اپنے پتراں یا اپنے خاوند دے پتر (سکیئے) توں یا اپنے بھرانواں یا اپنے بھتیجیاں یا اپنیاں بھانجیاں یا اپنی (میل جول دی) عورتاں یا اپنے سجّے ہتھ دی مِلک بنیاں (باندیاں) یا عورتاں دی حرص نہ رکھن والے (تابع مرد)یا اوہناں مُنڈیاں توں جیہڑے عورتاں دی پردے دئیاں گلاں توں واقف نہ ہوَن، تے اوہ اپنے پیر زمین تے مار کے نہ ٹُرن پئی اپنی جیہڑی زینت اوہناں لُکا کے رکھی اے اوہدا پتا لگ جاوے، تے اے مومنو! تسی سارے اللہ ول توبہ کرو، تاں جے تسی فلاح پاؤ