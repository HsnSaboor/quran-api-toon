quran[8]{c,v,t}:
  28,6,تے (ایہہ پئی) اسیں اوہناں نوں دھرتی وچ اقتدار دیئے تے اسیں فرعون تے ہامان تے اوہناں دونواں دے لشکراں نوں اوہ شئے وکھائیے جہدے توں ڈردے سن
  28,7,تے اسیں موسیٰ دی ماں ول الہام کیتا پئی توں اوہنوں دُدھ پلاندی رہ، فیر جدوں توں اوہدے بارے خطرہ پاویں فیر اوہنوں دریا وچ پا دیویں، تے نہ ڈرنا تے نہ رنج کرنا، بیشک اسیں اوہنوں تیرے ول پرتان والے آں تے اوہنوں رسولاں چوں بنائون والے آں
  28,8,فیر فرعون دے گھر والیاں اوہنوں (دریا وچوں) کڈھ لیا، تاں جے اوہ اوہناں لئی ویری تے غم دا سبب بنے، بیشک فرعون تے ہامان تے اوہناں دونواں دے لشکر خطاکار سن
  28,9,"تے فرعون دی بیوی کہندی: (ایہہ تے ) میرے لئی تے تیرے لئی اکھاں دی ٹھنڈک اے، اَیہنوںمارو نہ، امید اے پئی ایہہ سانوں فیدہ دیوے یا اسیں ایس نوں پتر اپنا لیئے، تے اوہ سب شعور نئیں سی رکھدے"
  28,10,تے موسیٰ دی ماں دا دِل (صبر توں) خالی ہوگیا، لگدا سی پئی اوہ اوہنوں ضرور ظاہر کر دیندی، جے اسیں اوہدے دِل نوں ڈاہی نہ دیندے، تاں جے اوہ من لین والیاں وچوں ہو رہوے
  28,11,"تے اوہنے اوہدی بھین نوں آکھیا: توں اوہدے پچھے پچھے جا، فیر اوہ اوہنوں اک پاسے توں ویکھدی رہی، جدوں کہ اوہ (فرعونی) شعور نئیں سی رکھدے"
  28,12,"تے اسیں اوس (موسیٰ) تے ساریاں دائیاں (دی چھاتیاں) نوں پہلے توں ای حرام کردتا سی، فیر (بھین) کہندی :میں تہانوں اک گھر والیاں دا دسّاں جیہڑے تہاڈے لئی اوہنوں پالن، تے اوہ اوہدے خیر خواہ وی ہوَن؟"
  28,13,فیراساں اوہنوں اوہدی ماں کول موڑ دتّا، تاں پئی اوہدیاں اکھاں ٹھنڈیاں ہون تے (پئی) اوہ غم نہ کھاوے تے اوہنوں پتا لگ جاوے پئی واقعی اللہ دا وعدہ سچا اے تے پر اوہناں دے بوہتے نئیں جان دے