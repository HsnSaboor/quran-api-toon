quran[11]{c,v,t}:
  2,38,اساں آکھیا تُسی سارے ایتھوں اُترو فیر جیویں تہانوں میرے ولّوں کوئی ہدایت پہنچے تاں جیہڑے میری ہدایت پچھے لگ گئے، اوہناں تے نہ کوئی خوف ہووے گا تے نہ ای اوہ غم کرن گے
  2,39,تے جنھاں کفر کیتا تے ساڈیاں آئیتاں دا انکارکیتا اوہ دوزخ دے سنگی نیں (تے) سدا ای اوہدے وچ رہن والے نیں
  2,40,اے بنی اسرائیل! میرا اوہ احسان یاد کرو جیہڑا میں تہاڈے تے انعام کیتا، تے میرے نال ہویا عہد پورا کرو، میں تہاڈا عہد پورا کراں گا۔ تے خاص میرا ای سو تسی خوف رکھو
  2,41,تے ایس (قرآن) تے ایمان لیائو جیہڑا میں اتاریا، اوس (کتاب) دی وی تصدیق کرن والا اے جیہڑی تہاڈے کول اے تے تسی ایہدے اوّل منکر نہ بنو تے میریاں آئیتاں دے مقابل تھوڑا مُل نہ وٹو تے خاص میرے ای کولوں سو تسی ڈرو
  2,42,تے حق نوں باطل نال گڈمڈنہ کرو تے(نہ) حق نوں لکاؤتے جد تسی جان دے وی او
  2,43,تے نماز قائم رکھو تے زکوٰۃ دیؤ تے رکوع کرن والیاں نال رکوع کرو
  2,44,کیہہ تسی لوکاں نوں نیکی دا حکم دیندے او تے اپنے آپ نوں بھُل جاندے او؟ حالاں تسی کتاب وی پڑھدے او، کیہہ فیر تسی نئیں سمجھدے؟
  2,45,تے مدد منگو صبر تے نماز نال تے بیشک ایہہ ضرور دشوار اے سوائے خشوع والیاں تے
  2,46,جیہڑے یقین رکھدے نیں واقعی اوہ اپنے رب نوں ملن والے نیں تے واقعی اوہدے ول ای پرتن والے نیں
  2,47,اے بنی اسرائیل! میرا اوہ احسان یاد کرو جیہدے نال میں تہانوں نوازیا سی تے واقعی کہ میں تہانوں جہاناں تے فضیلت بخشی
  2,48,تے ڈرو اوس دیہاڑ توں (پئی) کوئی جان کسے جان دے بھورا کم نئیں آوے گی تے نہ اوس ولوں کوئی سفارش قبول ہووے گی تے نہ اوس توں کوئی فدیہ لیا جاوے گا تے نہ ای اوہناں دی مدد کیتی جاوے گی