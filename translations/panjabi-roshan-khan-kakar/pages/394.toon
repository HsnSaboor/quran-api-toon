quran[7]{c,v,t}:
  28,71,"اے نبی!) آکھ دیؤ: بھلا تسی ویکھو! جے اللہ تہاڈے تے روز قیامت تیکر ہمیش رات ای کیتی رکھے، تاں اللہ دے سوا کیہڑا خدا اے جیہڑا تہانوں کوئی چانن (دِن) لیاء دیوے؟ بھلا فیر تسی سُندے نئیں"
  28,72,"آکھ دیؤ: بھلا تسی ویکھو ! جے اللہ تہاڈے تے روز قیامت تیکر ہمیش دِن ای کیتی رکھے، تاں اللہ سوا کیہڑا خدا اے جیہڑا تہانوں رات لیاء کے دیوے پئی تسی اوہدے وچ سکون کر سکو؟ کیہہ فیر تسی ویکھدے نئیں"
  28,73,تے اوہنے اپنی رحمت نال ای تہاڈے لئی رات تے دن بنائے تاں پئی تسی ایس (رات) وچ سکون کروتے تاں پئی تسی دن وچ) اوہدا کجھ فضل لبّھو، تے تاں جے تسی شکر ادا کرو
  28,74,"تے جیس دیہاڑے اوہ اللہ) اوہناں نوں بلاوے گا، فیر پُچھے گا : کِتّھے نیں میرے اوہ شریک جنھاں نوں تسی گمان کردے سو؟"
  28,75,"تے اسیں ہر امت وچّوں اک گواہ کڈھاں گے، فیر اسیں آکھاں گے: تسی (شرک تے) اپنی دلیل لیائو فیر اوہ جان لَین گے، پئی واقعی سچّا فرمان اللہ دا ا ی اے ، تے اوہناں کولوں کُھس جاوے گا جو کجھ اوہ گھڑدے ہوندے سن"
  28,76,"بیشک قارون موسیٰ دی قوم چوں سی، فیر اوہنے اوہناں تے ظلم کیتا، تے اسیں اوہنوں خزانے دتّے سی پئی بیشک اوہدیاں کنجیاں زور آور جماعت تے بھاری ہوندیاں سن، (چیتے کرو) جدوں اوہدی قوم اوہنوں کہیا: اوہدی قوم اوہنوں کہیا: توں پھٹ نہ وکھا (اترا نہ )، بیشک اللہ پھٹ وکھائون والیاں نوں پسند نئیں کردا"
  28,77,تے جو کجھ اللہ تینوں دِتّا اے، توں اوہدے نال آخرت دا گھر ڈھونڈ، تے توں دنیا وچوں اپنا (دو گز) حصہ نہ بُھل، تے توں (لوکاں نال) احسان کر جینویں اللہ نے تیرے تے احسان کیتا اے، تے توں زمین وچ فساد نہ لبھ، بیشک اللہ فسادیاں نوں پسند نئیں کردا