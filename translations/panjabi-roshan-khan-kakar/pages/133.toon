quran[8]{c,v,t}:
  6,45,فیر اوس قوم دی جڑ وڈ دتی گئی جنھاں ظلم کمایا سی، تے سب تعریف اللہ واسطے (جیہڑا) ساریاں جہاناں دا پالنہار اے
  6,46,"(اے نبی!) آکھ دیؤ: بھلا تسی غور کرو جے اللہ تہاڈے کن تے تہاڈیاں اکھاں کھوہ لوّے تے تہاڈے دلاں تے مہر لاء دیوے (تاں) اللہ باہجوں کیہڑا خدا اے جیہڑا تہانوں ایہہ (شیواں) لیاء دیوے؟ دھیان کرو کنج اسیں آیتاں پرت پھیر کے بیان کردے آں، مڑ وی اوہی مونھ پھیر جاندے نیں"
  6,47,آکھو بھلا تسی غور کرو! جے تہاڈے تے اللہ دا عذاب اچانک یا کھلم کھلا آ جاوے، کوئی ہلاک نئیں کیتا جاوے گاظالم لوکاں سوا
  6,48,تے نئیں اسیں رسول گھلدے پر سب خوشخبریاں دین تے دبکاؤن والے، فیر جیہڑا بندہ ایمان لے آوے تے( اپنے آپ نوں) سنوار لوّے فیر اوہناں لئی نہ کوئی خوف ہووے گا تے نہ ای اوہ غم کرن گے
  6,49,تے جنھاں ساڈیاں آیتاں دا انکار کیتا، اوہناں نوں ای عذاب اپڑے گا بدلہ جو اوہ نافرمانی کر دے سن
  6,50,"(اے نبی!) دس دیؤ: میں تہانوں نئیں آکھدا پئی میرے کول اللہ دے خزانے نیں، تے نہ میں غیب جاننا ہاں، تے نہ میں تہانوں ایہہ آکھداں پئی میں فرشتہ آں، میں نئیں پیروی کردا سوائے جیہڑی میرے ول وحی کیتی جاندی اے۔ آکھ دیؤ: بھلا انھّا تے سُجاکھا برابر ہو سکدے نیں؟ کیہہ فیر بھلا تسی غور نئیں کر دے ؟"
  6,51,تے (اے نبی!) تسی ایس (قرآن) راہیں اوہناں لوکاں نوں دبکاؤ جنھاں نوں خوف اے پئی اوہ اپنے رب ولّے اکٹھے کیتے جان گے، اوتھے اوہدے باہجھوں اوہناں دا کوئی حامی تے نہ سفارشی ہووے گا شاید اہ بچ جان
  6,52,تے اوہناں نوں اپنے توں پرے نہ ہٹا جیہڑے اپنے رب نوں سویرے تے شامیں یاد کردے نیں، اوہ اوس دی خوشنودی چاہندے نیں، اوہناں دے کھاتے وچوں کوئی شئے تیرے تے نئیں تے تیرے کھاتے وچوں کوئی شئے اوہناں تے نئیں، فیر (جے) تسی اوہناں نوں اپنے توں پرے کرو گے فیر تسی ظالماں وچوں ہو جاؤ گے