quran[15]{c,v,t}:
  19,96,بیشک جیہڑے ایمان لیائے تے اوہناں صالح (مسنون) عمل کیتے، چھیتی رحمٰن اوہناں لئی محبت پیدا کر دیوے گا
  19,97,سو اسیں تے ایس (قرآن) نوں بس تیری زبان (عربی) وچ آسان کر دتّا اے، تاں جے تسی ایہدے نال پرہیز گاراں نوں خوشخبری دیؤ تے ایہدے نال سخت جھگڑالو قوم نوں ڈراؤ
  19,98,تے اسیں ایہناں توں پہلوں کنّیاں ای نسلاں تباہ کردتیاں، بھلا توں اوہناں وچوں کسے اک نوں وی محسوس کرداں یا اوہناں دی بھنک وی تینوں سُندی اے؟
  20,1,طٰہٰ
  20,2,اسیں تیرے تے قرآن ایس لئی نئیں اتاریا پئی تسی اوکھے ہووو
  20,3,پر اوہدی نصیحت لئی جیہڑا ڈردا اے
  20,4,اوس (ہستی )ولّوں اتاریا ہویا اے جنھے زمین تے اُچے اسمان بنائے
  20,5,اوس رحمٰن عرش تے استوا فرمایا
  20,6,اوہدا ای اے جو کُجھ اسماناں وچ تے جو زمین وچ اے، تے جو کُجھ ایہناں دونواں وچکار اے، تے جو گِلّی مٹی دے تھلّے وے
  20,7,تے جے تسی اُچی نال گل کرو فیر بیشک اوہ تے ہر بھیت تے بوہت لُکی ہوئی گل نوں وی جان دا اے
  20,8,اوہ اللہ ، اوہدے سوا کوئی معبود نئیں، سب توں چنگے ناں اوسے دے نیں
  20,9,تے بھلا تیرے تائیں موسیٰ دی خبر اپڑی اے؟
  20,10,"جدوں اوہنے (طور تے) اگ ویکھی، فیر اپنی گھر دی نوں آکھیا: تسی (ایتھے) ٹھہرو، بیشک میں اگ ویکھی اے، تاں جے اوہدے وچوں تہاڈے کول کوئی انگیارہ لے آواں، یا اگ تے کوئی اُگ سُگ لے آواں"
  20,11,فیر جدوں اوہ اُس کول اپڑیا، ندا آئی، اے موسیٰ!
  20,12,بیشک میں ای تیرا رب آں، سو توں اپنیاں دونویں جُتّیاں لاہ دے، بیشک توں مقدس وادی طوٰی وچ ایں