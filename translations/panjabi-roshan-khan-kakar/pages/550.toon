quran[6]{c,v,t}:
  60,6,بلاشبہ یقیناً تہاڈے لئی اوہناں لوکاں وچ بوہت ودھیا نمونہ اے، اوہدے لئی جیہڑا اللہ (نال ملن) تے آخرت دیہاڑے دی آس رکھدا ہووے، تے جیہڑا کوئی مونھ موڑے فیر بیشک اللہ اوہو بوہت بے پروا، خوبیاں دے لائق اے
  60,7,امید وے پئی اللہ تہاڈے وچکار تے اوہناں لوکاں وچکار بھرپّا کرا دیوے جنھاں نال تسی ویر رکھدے او، تے اللہ قدرت والا اے، تے اللہ بوہت بخشن والا بوہت رحم والا اے
  60,8,اللہ تہانوں اوہناں لوکاں توں نئیں ڈکدا جیہڑے تہاڈے نال دین توں نئیں لڑے تے نہ تہانوں تہاڈے گھراں وچوں کڈھیا پئی تسی اوہناں نال بھلیائی کرو تے اوہناں دے حق چ انصاف کرو، بیشک اللہ انصاف کرن والیاں نوں پسند کر دا اے
  60,9,اللہ تہانوں بس اوہناں لوکاں توں روکدا اے جیہڑے دین بارے تہاڈے نال لڑے تے اوہناں تہانوں تہاڈے گھراں وچوں کڈھیا تے تہاڈے کڈھن وچ اک دوجے دی امداد کیتی، پئی تسی اوہناں نال دوستی کرو، تے جیہڑا کوئی اوہناں نال دوستی کرے فیر اوہو ای لوک ظالم نیں
  60,10,ایمان لیائون والیو! جدوں تہاڈے کول مومنہ عورتاں ہجرت کر کے آئون فیر تسی اوہناں دی پُن چھان کر لؤ، اوہ اللہ اوہناں دے ایمان نوں بوہتا جان دا اے، فیر جے تسی جانو پئی او مومن نیں، فیر اوہناں نوں کافراں ول نہ پرتائو، نہ اوہ اوہناں لئی حلال نیں تے نہ اوہ (کافر) اوہناں (عورتاں) لئی حلال نیں، تے تسی اوہناں نوں دے دیو جیہڑا اوہناں خرچ کیتا، تے تہاڈے تے کوئی گناہ نئیں پئی تسی اوہناں نال نکاح کر لو، جد تسی اوہناں نوں اوہناں دے مہر دے دیو، تے تسی کافر عورتاں دیاں عصمتاں روک نہ رکھو، تے منگ لو جیہڑا تسی خرچ کیتا تے اوہ (کافر) وی منگ لین جیہڑا اوہناں خرچ کیتا، اوہ اللہ دا فیصلہ اے، اوہ تہاڈے وچکار فیصلہ کر دا اے تے اللہ سب کجھ جانن والا، بڑی حکمت والا اے
  60,11,تے جے تہاڈیاں بیویاں وچوں کوئی (مرتد ہوکے ) کافراں ول چلی جاوے ، فیر تسی (کافراں کولوں) بدلہ لو، (جے مال ہتھ آوے) تے جنھاں دیاں بیویاں چلیاں گئیاں، اوہناں نوں برابر اوہناں دا دیو، جناں اوہناں خرچ کیتا سی، تے تسی اللہ کولوں ڈرو جیہدے تے تسی سب ایمان رکھدے او