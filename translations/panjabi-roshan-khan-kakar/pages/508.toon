quran[8]{c,v,t}:
  47,12,بیشک جیہڑے ایمان لیائے تے اوہناں نیک عمل کیتے، اللہ اوہناں نوں (ایسے) باغاں وچ داخل کرے گا جنھاں ہیٹھ نہراں وگدیاں نیں، تے جنھاں کفر کیتا اوہ (دنیاوی) فیدہ چکدے نیں، تے اوہ انج کھاندے نیں جینویں ڈنگر کھاندے نیں، تے جہنم ای اوہناں دی منزل اے
  47,13,تے کِنّیاں ای وستیاں اوہ تہاڈی ایس وستی (مکہ) نالوں، جیس چوں تہانوں کڈھیا اے بوہتیاں زور والیاں سن اسیں اوہناں نوں تباہ کر دتا، فیر کوئی وی اوہناں دا مددگار نہ ہویا
  47,14,بھلا فیر اوہ بندہ جیہڑا اپنے رب ولّوں کھلی دلیل اتے ہووے، اوس بندے ورگا ہو سکدا اے جیہدے لئی اوہدا برا عمل سجا دتا گیا، تے اوہ اپنیاں خواہشاں پچھے ٹرے ؟
  47,15,اوس جنت دی صفت جیہدا پرہیز گاراں نال وعدہ کیتا گیا اے اوہدے وچ انج دے پانی دیاں نہراں نیں جیہڑا بونئیں ماردا تے انج دے دودھ دیاں نہراں نیں جیہدا سواد کدی نئیں بدلیا، تے انج دی شراب دیاں نہراں نیں جیہڑی پین والیاں لئی سوادی اے تے مُصفّا شہد دیاں نہراں نیں، تے اوتھے اوہناں لئی ہر طرحاں دے میوے ہوَن گے، تے اوہناں دے رب ولوں بڑی بخشش ہووے گی۔ (بھلا ایہہ لوک) اوہناں لوکاں ورگے ہو سکدے نیں جیہڑے اگ وچ سدا ریہن والے نیں تے اوہناں نوں بلدا پانی پیایا جاوے گا، فیر اوہ اوہناں دیاں آندریاں ٹوٹے ٹوٹے کر دیوے گا؟
  47,16,"تے اوہناں وچوں کُجھ اوہ نیں جیہڑے تہاڈے ول کن لائوندے نیں ایتھوں تیکر پئی جد اوہ تہاڈے کولوں نکلدے نیں ،اوہناں لوکاں نُوں، جنھاں نوں علم دتا گیا اے، کہندے نیں: ایس (نبی) نے ہُنے کیہہ آکھیا سی؟ اوہی لوک نیں جنھاں دے دلاں تے اللہ نے مہر لاء دتی، تے اپنیاں خواہشاں پچھے ٹرے"
  47,17,تے اوہ لوک جنھاں ہدایت پائی، اوہنے اوہناں نوں ہدایت وچ ودھا دِتّا، تے اوہناں نوں اوہناں دا تقویٰ عطا فرمایا
  47,18,فیر اوہ لوک سوائے قیامت دے کجھ نئیں اڈیک دے پئی اوہ ایہناں اُتے اچانک آجاوے، فیر بلاشبہ اوہدیاں علامتاں تے آ چکیاں نیں، فیر جدوں آن اپڑے گی فیر کِتھوں ہووے گا اوہناں لئی نصیحت پھڑنا
  47,19,سو جان لؤ واقعی اللہ باہجھ کوئی سچا معبود نئیں، تے اپنے قصور دی معافی منگو تے مومن مرداں تے مومن عورتاں لئی وی، تے اللہ تہاڈے ٹورے پھیرے نوں تے تہاڈے ٹکانے نوں جان دا اے