quran[7]{c,v,t}:
  66,1,اے نبی! توں کیوں (اوہ شے) حرام بناویں جو اللہ نے تیرے لئی حلال کیتی اے؟ تسی اپنیاں بیویاں دی خوشنودی چاؤندے او، تے اللہ بڑا بخشن والا، بہت رحم والا اے
  66,2,بلاشبہ اللہ نے تہاڈے لئی تہاڈیاں قسماں نوں کھولنا(توڑنا) واجب ٹھہرا دتا اے تے اللہ تہاڈا مولا اے سب کجھ جانن والا بڑی حکمت والا اے
  66,3,"تے جدوں نبی نے اپنی کسے بیوی (حفصہ) نال (اندر دی) گل چھپا کیتی، فیر جدوں اوہنے (عائشہ نوں) اوہ دس دتی تے اللہ نے اوہ اوس (نبی) تے ظاہر کر دتی اوہنے اوہدے وچوں کجھ بھَوں کے کیتی تے کجھ توں گریز کیتا۔ فیر جدوں اوس اوہنوں اوہ (گل) جتائی اوہ کہن لگی: تہانوں ایہہ کِنّے دسیا اے؟ (نبی) آکھیا: مینوں بوہت جانن والے، ہر شے توں خبر دارنے دسیا اے 3"
  66,4,جے تسی دونویں اللہ ول توبہ کرو (تے چنگا اے) فیر بلاشبہ تہاڈے دونواں دے دل مائل ہو چکے ، تے جے تسی دونویں اوہدے خلاف معاونت کرو گیاں فیر بلاشبہ اللہ آپ اوہدا مددگار اے تے جبریل تے نیک مومن (وی) تے ایہدوں پچھے فرشتے (وی) مدد گار نیں
  66,5,نیڑے وے پئی اوہدا رب جے اوہ (نبی)تہانوں طلاق دے دیوے اوہنوں تہاڈے بدلے وچ تہاتھوں چنگیاں بیویاں دے دیوے، جیہڑیاں مسلمان ، مومنہ، فرمانبردار، توبہ کرن والیاں، عبادت گزار، روزہ دار، بیوہ (ان خصمیاں) تے کنواریاں ہون
  66,6,ایمان لیائون والیو! تسی اپنے آپ نوں تے اپنے گھر والیاں نوں اوس آگ کولوں بچائو جیہدا بالن لوکیں تے پتھر نیں، اوہدے تے سخت مزاج، زبردست فرشتے (مقرر) نیں اللہ اوہناں نوں جیہڑا حُکم دیوے اوہ اوہدی نافرمانی نئیں کر دے، تے اوہ اوہو ای کر دے نیں جو اوہناں نوں حکم دتا جاندا اے
  66,7,کفر کرن والیو لوکو! اج تسی بہانے نہ بنائو تہانوں بس اوہدا ای بدلہ دتا جاوے گا جیہڑے تسی عمل کر دے ہو ندے سو