quran[25]{c,v,t}:
  76,26,تےرات دے کجھ حصے وچ مڑکے اوہنوں سجدہ کر تے رات گئے اوہدی تسبیح کر
  76,27,بیشک ایہہ لوک جھبدے ملدی (شے) نال چاہت رکھدے نیں تے اک بھارے دن (قیامت) نوں بُھل جاندے نیں
  76,28,اسیں ای اوہناں نوں بنایا تے اوہناں دے جوڑ پکے کیتے۔ تے جدوں اسیں چاہواں گے بدل کے اوہناں ورگے ہور لے آواں گے
  76,29,بیشک ایہہ اک نصیحت اے، سو جیہڑا چاہوے اپنے رب ول (اپڑان والی) راہ بنائے
  76,30,تے تسی کجھ وی نیئں چاوہندے پر (ایہہ) پئی اللہ چاہوے تے بیشک اللہ ہمیش بوہت جانن والا بڑی حکمت والا اے
  76,31,اوہ جنھوں چاہے اپنی رحمت وچ لے لیندا اے تے ظالماں لئی اوہنے دردناک عذاب تیار کیتا اے
  77,1,قسم اے اگھڑ پچھڑ گھلّیاں جان والیاں ہواواں دی
  77,2,فیر تِکھیاں ہواواں دی طوفانی
  77,3,تے جیہڑیاں (بدلاں نوں) خوب کھلار دیاں نیں
  77,4,فیر پاڑ کے اوہناں نوں وکھو وکھ کرن والیاں دی
  77,5,فیر (دل چ) ذکر پائون والیاں دی (قسم)
  77,6,عذر قبول کرن یا ڈراؤن لئی
  77,7,بیشک تہاڈے نال جیس (قیامت) دا وعدہ کیتا جاندا اے اوہ اٹل اے
  77,8,فیر جدوں تارے بے نور ہو جان گے
  77,9,تے جدوں اسمان پاڑ دتّا جاوے گا
  77,10,تے جدوں پہاڑ (غبار کر کے) اڈائے جان گے
  77,11,تے جدوں (اوہ ویلا آئوے گا) جیہڑا رسولاں نال متھیا گیا اے
  77,12,کس دن تک اوہ کھلیارے گئے سی
  77,13,فیصلے دے دیہاڑے لئی
  77,14,تے تہانوں کیہہ خبر فیصلے دا دیہاڑا کیہہ اے؟
  77,15,اوس دیہاڑے جھٹلان والیاں لئی وڈی بربادی اے
  77,16,بھلا اسیں اگلیاں نوں تباہ نئیں کیتا؟
  77,17,مڑ کے اسیں ہوراں نوں اوہناں دے پچھے لاؤندے رہے
  77,18,اسیں مجرماں نال اُنجے کر دے آں
  77,19,اوس دیہاڑے جھٹلان والیاں لئی وڈی بربادی اے