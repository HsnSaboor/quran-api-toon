quran[8]{c,v,t}:
  10,107,تے جے اللہ تینوں کوئی دکھ اپڑائے تے اوہدے باہجھوں کوئی وی اوہنوں ٹالن والا نئیں، تے جے اللہ تہاڈے نال کسے بھلیائی دا ارادہ کرے تے کوئی وی اوہدے فضل نوں ہٹاؤن والا نئیں۔ اوہ اپنے بندیاں وچوں جنھوں چاہندا اے ایس (فضل) نال نواز دا اے، تے اوہی بے حد بخشن والا، بوہت رحم والا اے
  10,108,"آکھ دیؤ: لوکو! بلاشبہ تہاڈے کول تہاڈے رب ولّوں حق آگیا اے، فیر جیس (بندے) نے ہدایت پائی سو اوہ بس اپنی ذات لئی ہدایت پاؤندا اے، تے جیہڑا گمراہ ہویا فیر اوہ بس اوسے (نفس) تے ای گمراہ ہوندا اے تے میں تہاڈے تے کوئی ذمہ دار نئیں آں"
  10,109,تے اوہدے پچھے ٹرو، جیہڑی تیرے ول وحی کیتی جاندی اے تے حوصلہ رکھو، ایتھوں تیکر پئی اللہ فیصلہ کردیوے، تے اوہ نتارا کرن والیاں چوں سب توں بہتر اے
  11,1,الۗرٰ ، اک کتاب جیہدیاں آ یتاں محکم نیں، مڑ کے کھول کے بیان کیتیاں گئیاں نیں، بڑے حکمت والے پورے خبردار وتوں
  11,2,ایہہ پئی تسی اللہ دے سوا کسے دی پوجا نہ کرو، بیشک میں تہاڈے لئی اوہدے ولوں ڈران والا، تے خوشخبری دین والا آں
  11,3,تے ایہہ پئی تسی اپنے رب کولوں بخشش منگو، مڑ کے اوہدے حضور توبہ کرو اوہ تہانوں اک مِتھے ہوئے ویلے تک سوہنی اسائیش دیوے گا، تے ہر فضیلت والے نوں اوہدا وَدھ فضل پہنچاوے گا، تے جے تسی مونھ موڑوگے فیر بیشک میں تہاڈے تے اک وڈے دن دے عذاب توں ڈردا آں
  11,4,تہاڈا پرتنا اللہ ول ای اے تے اوہی ہر شئے تے خوب قادر اے
  11,5,خبردار! بیشک اوہ اپنے سینے دوہرے کردے نیں تاں جے اوس کولوں لُک جان۔ سن لوؤ! جدوں اوہ اپنے لیڑے لپیٹ لیندے نیں اوہ جان دا اے جو اوہ لُکاندے نیں تے جو ظاہر کردے نیں بیشک اوہ سینیاں دے بھیت خوب جانن والا اے