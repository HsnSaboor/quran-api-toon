quran[4]{c,v,t}:
  4,20,تے جے تسی اک بیوی دی تھاں دوجی بیوی بدلنا چاہؤ، تے تسی اوہناں وچوں کسے نوں کوئی خزانہ وی دتا ہووے فیر اوہدے وچوں کُجھ وی واپس نہ لؤو بھلا تسی اوہ بہتان کڑھ کے تے کھلے گناہ نال واپس لؤو گے؟
  4,21,تے تسی اوہ (مہر) کِنج (واپس) لؤو گے حالاں تسی اک دوجے نال ملا پ کر چکے او۔ تے اوہناں (عورتاں) تہاڈے کولوں پکا اقرار لیا اے
  4,22,تے اوہناں نال تسی نکاح نہ کرو جیہڑیاں عورتاں نال تہاڈے پیؤ دادے نکاح کر چکے ہووَن، پر جیہڑا پہلے بیت چکیا، بیشک اوہ بے حیائی دا کم، ڈاہڈے غُصّے دی گل تے بھیہڑا رستہ سی
  4,23,تہاڈے تے (نکاح لئی) حرام کیتیاں گئیاں نیں تہاڈیاں مانواں، تے تہاڈیاں دھیاں، تے تہاڈیاں بھیناں، تے تہاڈیاں پھوپھیاں، تے تہاڈیاں ماسیاں، تے تہاڈیاں بھتیجیاں، تے تہاڈیاں بھانجیاں، تے تہاڈیاں اوہ مانواں جنھاں تہانوں دودھ پلایا ہووے، تے تہاڈیاں رضائی (دُدھل) بھیناں، تے تہاڈی عورتاں دیاں مانواں، تے تہاڈیاں اوہ مترّیاں دھیاں جیہڑیاں تہاڈے کول پلن تے اوہناں عورتاں دے شکم وچوں ہووَن جنھاں نال تساں ملاپ کیتا ہووے، فیر جے تسی اوہناں نال ملاپ نہ کیتا ہووے تاں تہاڈا کوئی گناہ نئیں، تے تہاڈے اوہناں پُتراں دیاں بیویاں جیہڑے تہاڈی صلباں (ریڑھ) وچوں ہون، تے (ایہہ) پئی تسی دو بھیناں اکٹھی کرو (حرام اے) سوائے جو بیت چکیا، بیشک اللہ سدا بخشن والا بوہت رحم والا اے