quran[8]{c,v,t}:
  3,166,تے تہانوں جیہڑا نقصان اپڑیا جِدّن دونویں فوجاں (اُحد وچ) آپس وچ بھڑیاں تاں اوہ اللہ دے حکم نال سی،تاں جےاوہ مومن پرکھ لوے
  3,167,"تے اوہناں نوں وی پرکھن لئی جنھاں منافقت کیتی تے اوہناں (منافقاں) نوں آکھیا گیا سی: آئو! اللہ دے رستے وچ لڑو یا (شہر دا) بچاؤ کرو، اوہناں آکھیا: جے سانوں لڑائی دا پکا پتا ہوندا تے اسیں ضرور تہاڈے پچھے ٹُر دے۔ اوہ اوس دن ایمان نالوں کفر دے بوہتے نیڑے سن، اوہ اپنے موہنواں توں اوہ گل کہہ رہے سن جیہڑی اوہناں دے دلاں وچ نئیں سی تے اللہ بوہتا جان دا اے جیہڑی (گل) اوہ لُکائوندے نیں"
  3,168,"اوہ جنھاں اپنے بھراوانں نوں آکھیا تے آپ تے (پچھاں) بیٹھے رہئے جے اوہ ساڈے آکھے لگدے، قتل نہ کیتے جاندے، آکھ دیؤ: فیر ہٹا لوئواپنیاں جاناں توں موت نوں جے تسی سچے او"
  3,169,تے اوہناں لوکاں نوں جیہڑے اللہ دے رستے وچ قتل کیتےگئے نیں مردہ خیال نہ کرو سگوں اوہ جیوندے نیں اپنے رب کول۔ اوہناں نوں روزی پَوہنچدی اے
  3,170,جو اللہ نے اپنے فضل چوں اوہناں نوں دتّا اوہدے تے شاد نیں، تے اوہناں (مومناں) دے بارے وی خوش ہوندے نیں جیہڑے اجے تیکر اوہناں نوں اوہناں دے پچھوں نئیں ملے پئی اوہناں تےنہ کوئی خوف ہووے گا تے نہ او ہ غم کرن گے
  3,171,اوہ اللہ دی طرفوں احسان تے فضل ہووَن تے خوش ہورہے نیں نالے واقعی اللہ مومناں دا اجر ضائع نئیں کردا
  3,172,اوہ لوک جنھاں (لڑائی وچ) پھٹ لگن توں بعد وی اللہ تے اوہدے رسول دی گل منی ۔ اوہناں وچوں جنھاں نیکی کیتی تے پرہیز گار بنے اوہناں لئی بوہت وڈا اَجر اے
  3,173,"اوہ جنھاں نوں لوکاں آکھیا پئی بیشک لوکاں تہاڈے واسطے اک جتھا جوڑیا اے سو تسی اوہناں کولوں ڈرو فیر (ایس نے) اوہناں نوں ایمان وچ ودھا دتّا تے اوہناں آکھیا: سانوں اللہ کافی اے تے اوہ سوہنا کار ساز اے"