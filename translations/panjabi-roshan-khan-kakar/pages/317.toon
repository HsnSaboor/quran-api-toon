quran[11]{c,v,t}:
  20,77,تے بلاشبہ یقیناً اسیں موسیٰ ول وحی کیتی پئی میرے بندے لے کے راتیں چل، فیر اوہناں لئی سمندر وچ سُکا راہ بنا، (تاں) تینوں نہ تے پھڑے جان دا خوف ہووے گا تے نہ (ڈُبن دا) ڈر
  20,78,فیر فرعون نے اپنے لشکر نال اوہناں دا پچھا کیتا فیر اوہناں نوں سمندر چوں اوس شے نے ڈھک لیا جیس اوہناں نوں ڈھکیا
  20,79,تے فرعون نے اپنی قوم نوں گمراہ کیتا تے (سدھی) راہ نہ وکھائی
  20,80,اے بنی اسرائیل!بلاشبہ اساں تہاڈے ویری توں تہانوں چھٹکارا دتا، تے اساں تہاڈے نال طور دے سجّے پاسے (تورات) دا وعدہ کیتا، تے اساں تہاڈے تے منّ تے سلویٰ اتاریا
  20,81,اوہناں پاکیزہ (حلال) شیواں چوں کھائو جیہڑیاں اساں تہانوں روزی پہنچائی تے تسی ایہدے وچ حد تو نہ ودھو ورنہ تہاڈے تے میرا غضب اترے گا، تے جیہدے تے میرا غضب اتریا فیر بلاشبہ اوہ ہلاک ہوگیا
  20,82,تے بیشک میں ضرور بخشن ہار آں اوہدے لئی جیہڑا توبہ کرے، تے ایمان لیائے تے صالح عمل کرے، مڑ کے ہدایت تے رہوے
  20,83,تے اے موسیٰ! کیہڑی شئے تینوں اپنی قوم کولوں چھیتی لے آئی؟
  20,84,"اوہنے آکھیا: اوہ سب لوک میرے پچھے نیں، تے میریا ربّا! میں تیرے ول چھیتی کیتی، پئی توں راضی ہو جانویں"
  20,85,"فرمایا: فیر بیشک اسیں تیرے مگروں تیری قوم نوں ازمائش وچ پاء دتا اے، تے اوہناں نوں سامری نے گمراہ کر دتا اے"
  20,86,"فیر موسیٰ اپنی قوم ول غصے نال بھریا، افسوس کرد ا پرتیا (تے) آکھن لگا: میریے قومے! بھلا تہاڈے رب نے تہاڈے نال سوہنا وعدہ نئیں سی کیتا؟ فیر کیہہ تہاڈے لئی وعدہ لمّا ہوگیا سی یا تسی چاہیا پئی تہاڈے تے تہاڈے رب دا کوئی غضب اترے، تاں تسی میرے وعدے دی خلاف ورزی کیتی"
  20,87,"اوہ کہن لگے: اسیں اپنے اختیار نال تیرے وعدے دی خلاف ورزی نئیں کیتی ، سگوں ساڈے تے قوم (فرعون) دے گہنیاں دے کجھ بھار لد دتّے گئے فیر اسیں اوہ (اگ وچ) سٹ دتّے فیر اُنجے سامری نے وی (گہنے) سٹے"