quran[11]{c,v,t}:
  18,5,نہ اوہناں نوں ایس (گل) دا کوئی علم اے تے نہ اوہناں دے پئیو دادے نوں، کِڈھا بھارا بول اے جیہڑا اوہناں دے مونہواں چوں نکلدا اے، نئیں اوہ بکدے پر سرا سرا جھوٹھ ای
  18,6,فیر شاید تسی اوہناں پچھے جھورکے اپنے آپ نوں ہلکان کرن والے او ، جے اوہ ایس گل (قرآن) تے ایمان نہ لیائے
  18,7,بیشک اسیں جو کجھ زمین تے وے اوہنوں ایہدی زینت بنایا اے، (تاں) پئی اسیں اوہناں نوں ازمائیے، اوہناں وچوں کیہڑا کم کرن چ بوہتا چنگا اے
  18,8,تے جو کجھ ایس (دھرتی) تے وے، بلاشبہ اسیں ایہنوں ضرو ر رڑا میدان بنان والے آں
  18,9,کیہہ تسی گمان کیتا اے پئی واقعی غار تے کتبے والے ساڈیاں نشانیاں وچوں اک انوکھی (نشانی) سن؟
  18,10,"جدوں اوہناں جواناں غار ول پناہ لئی، فیر اوہناں آکھیا: ساڈیا ربّا! سانوں اپنے کولوں رحمت دے تے ساڈے لئی ساڈے معاملے وچ کوئی رہنمائی فرما"
  18,11,فیر اسیں غار وچ اوہناں دے کنّاں تے گِنتری دے کئی ورہے پردہ پادتا
  18,12,مڑ کے اسیں اوہناں نوں ٹھالیا (تاں) پئی اسیں پرکھ کرئیے پئی دونواں ٹولیاں وچوں کیہڑا اس مقدار نوں جانن والا اے، جیہڑی مُدت اوہ ٹھیرے
  18,13,اسیں اوہناں دا واقعہ سچائی نال تینوں دس دے آں، بیشک اوہ کجھ گھبرو سن جیہڑے اپنے رب تے ایمان لیائے تے اسیں اوہناں نوں ہدایت وچ ودھایا
  18,14,"تے اسیں اوہناں دے دل تگڑے کیتے، جدوں اوہ کھلوتے فیر کہندے: ساڈا رب (تے) اسماناں تے دھرتی دا رب اے، اسیں اوہدے سوا کسے خدا نوں کدی وی نئیں پکاراں گے، (جے پکاریا) بلاشبہ یقینا تد اسیں حدوں ٹپی گل آکھی"
  18,15,ایہہ ساڈی قوم اے، ایہناں اوہدے توں وکھ کئی معبود بنائے ہوئے نیں اوہ ایہناں (دی عبادت) تے کوئی واضح دلیل کیوں نئیں لیائوندے؟ فیر اوہدے توں وڈا ظالم کیہڑا اے جنھے اللہ تے جھوٹھ چوچا گھڑیا