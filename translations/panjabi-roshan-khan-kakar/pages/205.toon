quran[6]{c,v,t}:
  9,112,اوہ (مومن) توبہ کرن والے، عبادت کرن والے، حمد کرن والے، (اللہ دی راہ چ) پینڈا کرن والے، رکوع کرن والے، سجدہ کرن والے، بھلیائی دا حکم دین والے تے بریائی توں ڈکن والے تے اللہ دیاں حدّاں دی رکھوالی کرن والے نیں، تے (اے نبی!) مومناں نوں خوشخبری سنا دیؤ
  9,113,نبی نوں تے ایمان والیاں نوں زیب نئیں پئی اوہ مشرکاں لئی بخشش دی دعا منگن، بھانویں اوہ اوہناں دے قریبی رشتے دار ای ہون ،اوہناں اتے ظاہر ہو جان پچھوں پئی واقعی اوہ سب دوزخ دے سنگی نیں
  9,114,تے نئیں سی ابراہیم دا اپنے پیو لئی بخشش منگنا پر اوس وعدے پاروں جیہڑا اوہ ا وہدے نال کر چکیا سی، فیر جدوں اوہدے( ابراہیم) تے ظاہر ہو گیا پئی واقعی اوہ اللہ دا دشمن اے تے اوہ اوہدے کولوں پاسے ہو گیا، بیشک ابراہیم دل دا نرم، وڈے جگرے والا سی
  9,115,تے اللہ دی شان نئیں پئی کسے قوم نوں ہدایت دین توں بعد راہوں بھلا دیوے ایتھوں تیکر اوہناں لئی اوہ شیواں کھول دیوے جنھاں کولوں اوہ بچن بیشک اللہ ہر شئے نوں خوب جانن والا اے
  9,116,بیشک اللہ، اوہدے لئی ای اسماناں تے زمین دی بادشاہی اے، اوہو ای جیون بخشدا اے تے موت دیندا اے، تے اللہ باہجھوں تہاڈا نہ کوئی حمایتی تے نہ کوئی مددگار اے›
  9,117,بلاشبہ یقیناً اللہ نے (اپنے) نبی تے مہربانی (نال توجہ) فرمائی نالے اوہناں مہاجراں تے انصاریاں اُتے جنھاں اوکھے ویلے آپeدی تابعداری کیتی، ایس توں پِچھے جد اوہناں وچوں اک ٹولے دے دل ڈگمگان نوں سن، مڑ کے اللہ نے اوہناں تے مُڑکے مہربانی کیتی۔ بیشک اوہ اوہناں نال بوہت شفقت کرن والا، بڑا رحم والا اے