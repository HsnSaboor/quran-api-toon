quran[8]{c,v,t}:
  12,79,"آکھیا: اللہ دی پناہ پئی جیہدے کولوں سانوں اپنا مال ملیا اسیں اوہدے توں علاوہ نوں پھڑیئے بیشک تد تے اسیں لازمی ظالم ہوئے"
  12,80,"فیر جدوں اوہ اوہدے کولوں بالکل مایوس ہوگئے تے وکھریاں ہو صلاحیں لگے۔ اوہناں دے وڈّے کہیا: بھلا تساں جانیا نئیں پئی واقعی تہاڈے پیؤ تہاڈے کولوں اللہ دا پکّا ا قرار لیا سی؟ تے ایہدے توں پہلاں یوسف بارے جو تقصیر تہاڈے کولوں ہوئی میں تے ایس دھرتی توں۔ مول نئیں ہِلاں گا ایتھوں تیکر میرا پیؤ مَینوں اجازت دیوے یا اللہ میرے لئی فیصلہ کر دیوے، تے اوہی بہترین فیصلہ کرن والا اے"
  12,81,"تسی اپنے پیؤ کول پِچھاں پرت جاؤ فیر کہو: ساڈے ابّا جی! بیشک تہاڈے پُتر چوری کیتی اے، تے اسیں نہیں گواہی دتّی سی پر جنّاں سانوں علم سی، تے اسیں غیب دے رکھوالے نئیں سی"
  12,82,تے تسی اوس وستی کولوں پُچھ لؤ جیہدے وچ اسیں رہے تے اوس قافلے کولوں وی جیہدے وچ اسیں واپس آئے آں، تے بیشک اسیں یقیناً سچے آں
  12,83,"اوس (یعقوب) آکھیا: (حقیقت ایہہ نئیں) پر تہاڈے لئی تہاڈے دِلاں نے اک گل سنوار دتّی اے، سو صبر ای چنگا ہوسکدا اے اللہ اوہناں ساریاں نوں کٹھیاں میرے کول پچاوے، حقیقتاً اوہی سب کجھ جانن والا بڑی حکمت والا اے"
  12,84,"تے اوس اوہناں وَلّوں مونھ موڑیا تے آکھیا: ہائے میرا افسوس یوسف (دی جدائی) اُتے! تے اوہدیاں اکھیاں غم نال چٹیاںہوگئیاں سن، سواوہ دُکھ نال بھریا ہویا سی"
  12,85,"اوہناں آکھیا: اللہ دی سونہہ! تسی ہمیش یوسف نوں ای یاد کردے رہؤ گے، ایتھوں تیکر پئی تسی (غم نال) گھُل کے مرن کنارے ہوجاؤ یا مرن والیاں وچوں ہوجاؤ"
  12,86,"اوہنے آکھیا: میں تے اپنی ظاہر بے قراری تے غم دی شکایت صرف اللہ اگے ای کردا آں تے میں اللہ ولوں اوہ جان دا آں جو تسی نئیں جان دے"