quran[4]{c,v,t}:
  2,253,اوہ (ساڈے) رسول اساں اوہناں دے بعض نوں بعض تے وڈیائی دِتی۔ اوہناں وچوں کسے نال اللہ نے کلام کیتا تے درجیوں اُچے کیتے اوہناں دے بعض ۔ تے اساں عیسیٰ مریم جائے نوں ظاہرہ نشانیاں دِتّیاں تے روح القدس (جبریل) راہیں اوہدی تائید کیتی۔ تے جے اللہ چاہندا (تے) اوہناں توں پچھوں والے لوک آپس وچ نہ لڑدے اوہدے بعد جو اوہناں کول کُھلیاں نشانیاں آچُکیاں سن۔ تے پر اوہناں (آپس وچ) اختلاف کیتا فیر اوہناں وچوں کجھ جو ایمان لے آئے تے کئی جیہڑے کفر تے رہے۔ تے جے اللہ چاہندا تے اوہ اک دوجے نال نہ لڑ دے۔ تے پر اللہ کردا اے جو اوہ چاہوے
  2,254,ایمان لیاؤن والیو! اساں تہانوں جو روزی پہنچائی اے اوہدے وچوں خرچ کرو ایہدے توں پہلاں پئی ایسا دِن آجاوے جیہدے وچ نہ کوئی بپار ہووے گا تے نہ کوئی گُوڑی یاری تے نہ ای سفارش۔ تے کافر لوک ای ظالم نیں
  2,255,اوہ اللہ، نئیں کوئی معبود (سچا) اوہدے سوا۔ دائم زندہ ،ہمیش قائم ہستی،نہ اوہنوں کوئی اونگھ پھڑ دی اے تے نہ کوئی نیندر۔ اوہدا ای اے جو کُجھ اسماناں وچ اے تے جو زمین وچ، کیہڑا اے جیہڑا اوہدے حضور اوہدی اجازت توں بغیر سفارش کر ے؟ اوہ جان دا اے جو کُجھ اوہناں (لوکاں) دے ساہمنے وے تے جو کُجھ اُوہناں دے پچھے وے۔ تے اوہ اوہدے علم وچوں کسے شئے نوں گیڑ اندر نئیں لیا سکدے۔ پر جنّا کہ اوہ چاہوے۔ اوہدی کرسی اسماناں تے زمین تے حاوی اے۔ تے اوہنوں اوہناں دونواں دی حفاظت بھاری نئیں۔ تے اوہی بوہت بلند، سب توں وڈا اے
  2,256,دین (اسلام) وچ کوئی جبر نئیں بلاشبہ ہدایت گمراہی توں صاف نکھر گئی اے۔ فیر جیہڑا طاغوت (باطل معبود) دا منکر ہووے تے اللہ تے ایمان لیاوے فیر بلاشبہ اوہنے اک مضبوط کڑے نوں تھم لیا جنھے(کدی وی) پھٹنا نئیں۔ تے اللہ سب کجھ سنن والا، خوب جانن والا اے