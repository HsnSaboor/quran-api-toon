quran[9]{c,v,t}:
  10,62,سن لؤ! بیشک اللہ دے وَلی، اوہناں تے نہ کوئی خوف ہووے گا تے نہ اوہ غم کرن گے
  10,63,اوہ لوک جیہڑے ایمان لیائے تے (اللہ توں) ڈر دے رہے
  10,64,اوہناں لئی دنیا دی حیاتی وچ بشارت اے تے آخرت وچ (وی) اللہ دے فرماناں لئی تبدیلی نئیں، اوہو ای (تے) وڈی کامیابی اے
  10,65,تے (اے نبی!) ایہناں دیاں گلاں تہانوں دِلگیر نہ کرن، بیشک عزت تے ساری اللہ لئی اے، اوہو ای سب کجھ سُن دا، سب جان دا اے
  10,66,سن لئو! بیشک اللہ دا ای اے جو کوئی اسماناں وچ (مخلوق) اے تے جو زمین وچ اے، تے کاہدی پیروی کردے نیں جیہڑے اللہ توں وکھ شریکاں نوں پکار دے نیں اوہ نئیں پیروی کردے پر (اپنے) گمان دی تے کجھ نئیں پراوہ اٹکل توں کم لیندے نیں
  10,67,اوہ (اللہ) ای اے جنھے تہاڈے لئی رات بنائی تاں جے اوہدے وچ تسی آرام کرو تے دن نوں روشنی والا کیتا۔ بیشک اوہدے وچ لازمی سنن والے لوکاں لئی نشانیاں نیں
  10,68,اوہناں آکھیا پئی اللہ نے کوئی اولاد اپنا رکھی اے اوہ پاک اے، اوہ بے پروا اے اوہدی مِلک اے جو کجھ اسماناں تے جو زمین وچ اے، تہاڈے کول ایس گل دی کوئی حُجت نئیں۔ بھلا تسی اللہ بارے اوہ بہتان بنھ دے او جو تسی جان دے نئیں؟
  10,69,"اے نبی!) آکھ دیؤ: بیشک جیہڑے لوک اللہ تے جھوٹھ دا چوچا گھڑدے نیں، اوہ مراد نئیں پاؤن گے"
  10,70,دنیا وچ تھوڑا جہیا فیدہ اے، مڑ اوہناں دی ساڈے ول ای پرت اے، مڑ کے اسیں ایس پاروں کیہڑا اوہ کفر کردے سی اوہناں نوں ڈاہڈے عذاب چکھانواں گے