quran[9]{c,v,t}:
  42,23,"اوہی (فضل) اے جیہدی اللہ اپنے اوہناں بندیاں نوں خوشخبری دیندا اے جیہڑے ایمان لیائے تے اوہناں نیک (مسنون) عمل کیتے۔ (اے نبی!) آکھ دیؤ: میں تہاڈے کولوں ایس (تبلیغ) تے کوئی صلہ نئیں منگدا، پر ساکاں چ تعلق داری تے جیہڑا بندہ نیکی کمائوندا اے اسیں اوہدے لئی اوہدے وچ خوبی ودھا دینے آں، بیشک اللہ بخشن والا، بے حد قدر پچھانن والا اے"
  42,24,کیہہ اوہ کہندے نیں پئی اوہنے اللہ تے جھوٹھا چوچا گھڑ لیا اے، فیر جے اللہ چاہوے تاں تیرے دِل تے مہر لادیوے، تے اللہ باطل نوں مٹاندا اے تے حق نوں اپنیاں گلاں راہیں ثابت کردا اے، بیشک اوہ سینیاں دے بھیت خوب جان دا اے
  42,25,تے اوہو ای اے جیہڑا بندیاں دی توبہ قبول کردا اے تے (اوہناں دیاں) گناہواں توں درگزر کردا اے تے اوہ اوہنوں جان دا اے جو کجھ تسی کر رہے او
  42,26,تے اوہناں لوکاں دی (دعا) قبول کردا اے جیہڑے ایمان لیائے تے اوہناں نیک عمل کیتے تے اوہ اوہناں نوں اپنے فضل چوں بوہتا دیندا اے، تے کافر، اوہناں لئی بوہت سخت عذاب اے
  42,27,تے جے اللہ اپنے بندیاں لئی رزق کھُلا کر دیندا اوہ ضرور دھرتی وچ بغاوت کردے، تے پر اوہ اک اندازے نال (رزق) اتاردا اے، جنھاں چائوہندا اے۔ بیشک اوہ اپنے بندیاں توں پورا باخبر اے، خوب ویکھن والا اے
  42,28,تے اوہو ای اے جیہڑا لوکاں دے مایوس ہوجان توں پچھے مینہ ورھاندا اے، تے اوہ اپنی رحمت پھیلا دیندا اے، تے اوہ ای مددگار تعریف دے لائق اے
  42,29,تے اوس دی نشانیاں وچوں اسماناں تے دھرتی دی پیدائش اے تے جیہڑے وی جاندار اوہنے ایہناں دونواں وچ کھلارے ہوئے نیں، تے اوہ اوہناں نوں جد چاہے جمع کرلین تے پورا قادر اے
  42,30,تے جیہڑی وی مصیبت تہانوں اَپڑ دی اے سو اوہ تہاڈے ہتھاں دی کمائی پاروں ہوندی اے تے اوہ بہت کجھ درگزر کر جاندا اے
  42,31,تے نہ تسی دھرتی وچ (اوہنوں) عاجز کرن والے او تے نہ اللہ باہجوں کوئی تہاڈا حمائتی تے نہ کوئی مددگار اے