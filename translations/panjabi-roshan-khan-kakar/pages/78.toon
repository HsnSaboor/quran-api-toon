quran[5]{c,v,t}:
  4,7,مرداں لئی اوس مال وچوں اک حصہ اے جیہڑا ماپے تے قریبی رشتہ دار چھڈ جاون، تے عورتاں لئی وی اک حصہ اے اوس (مال) وچوں جیہڑا ماپے تے قریبی رشتہ دار چھڈ جاون اُس چوں جو تھوڑا ہووے اوہدا (ترکہ) یا بوہتا، مقرر کیتاحصہ متھیا ہویا
  4,8,تے جدوں حصہ ونڈ دیاں موجود ہوون (غیر وارث) رشتہ دار، تے یتیم، تے مسکین تے اوہناں نوں وی ایہدے وچوں کُجھ دے دیو، تے اوہناں نوں معقول بول بولو
  4,9,سرپرست) لوکاں نوں ایس گل توں ڈرنا چاہیدا اے پئی جے اوہ اپنے پچھے وچارے بال چھڈ دے تے اوہناں اُتے خوف کھاندے سو اوہناں نوں اللہ توں ڈرنا چاہیدا تے چاہیدا سِدھی گل کہن
  4,10,بیشک جیہڑے یتیماں دا مال ناحق کھاندے نیں اوہ اپنے ڈھڈاں وچ نِری اگ پَھکدے نیں تے اوہ چھیتی اگ دے بھانبڑ وچ سڑن گے
  4,11,اللہ تہانوں تہاڈی اولاد بارے پکا حکم دیندا اے مرد لئی دو زنانہ حصّیاں دے برابر اے، فیر جے دو توں ودھ (عورتاں)ای ہون فیر جو چھڈیا اوہناں لئی وچوں دو تہائی اے، تے جے اک ای عورت ہووے فیر اوہدے لئی ادھا (حصہ) اے تے اوہدے ماپیاں لئی اوہناں دونواں چوں ہر اک لئی جو اوہ چھڈ گیا اوس چوں چھیواں حصہ اے، جے اوہدی اولاد ہووے۔ فیر جے اوہدی کوئی اولاد نہ ہووے تے اوہدے ماں پیؤ ای اوہدے وارث ہون گے فیر اوہدی ماں لئی تیجا حصہ اے۔ فیر جے اوس (میّت) دے (اک توں ودھ) بھائی بھین ہون فیر اوہدی ماں لئی چھیواں حصہ اے بعد اوس وصیت توں مگروںجو وصیت کرے یا قرضے توں (بعد)۔ تہاڈے پیئو دادے تے تہاڈے پُتر، تسی نئیں جان دے پئی اوہناں وچوں کیہڑا نفعے وَلوں تہاڈے چوکھا نیڑے وے۔(ایہہ ونڈ) اللہ ولوں متھی ہوئی اے، بیشک اللہ خوب جانن والا بوہت حکمت والا اے