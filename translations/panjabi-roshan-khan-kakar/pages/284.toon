quran[10]{c,v,t}:
  17,18,جیہڑا کوئی حال دنیا دی خواہش رکھے، اسیں اوس چوں جِنّا چاہیے (فیدہ) جیہدے لئی چاہیے جلدی دینے آں، مڑ کے اوہدے لئی اسیں دوزخ بنا دینے آں اوہ اوہدے وچ وڑے گا مذمتی دھتکاریا ہویا
  17,19,تے جیس آخرت چاہی تے اوہدے لئی جچدی کوشش کیتی، جد کہ ہووے اوہ مومن، فیر اوہو ای لوک نیں جنھاں دی کوشش دی قدر کیتی جاوے گی
  17,20,اسیں ہر دی مدد کردے آں، ایہناں دی وی تےاوہناں دی وی تیرے رب دی عطا نال، تے تیرے رب دی بخشیش (کسے تے) ڈکی ہوئی نئیں
  17,21,ویکھو! کس طرح اسیں اِکناں نوں اِکناں تے وڈیائی بخشی تے لازماً آخر ت درجیاں وچوں سب توں وڈی تے فخل وچ کِتے وَدھ اے
  17,22,توں نہ بنائونا، اللہ نال کوئی دوجا معبود فیر تسی مذمتی بے کس ہو کے بیٹھے رہو گے
  17,23,تے تیرے رب نے فیصلہ کردتا اے پئی تسی اوہدے سوا کسے دی عبادت نہ کرو، تے ماں پئیو نال بھلائی کرو، خواہ کدی اوہناں دونواں چوں اک یادونواں دے دونویں تیرے کول بڑھاپے نوں پہنچ جان فیر توں اوہناں دونواں نوں اُف ـتک نہ آکھ تے نہ اوہناں دونواں نوں جھڑک، تے اوہناں دونواں نال دھیمے بول بول
  17,24,"تے اوہناں دونواں لئی نرم دلی نال تواضع دی بانہہ وچھائی رکھ تے دعا کر: میریا سوہنیا ربّا! ایہناں دونواں تے رحمت فرما جیویں ایہناں نکّے ہوندیاں مینوں پالیا"
  17,25,تہاڈا رب خوب جان دا اے جو کچھ تہاڈے دلاں وچ اے، جے تسی نیک ہووُو گے فیر بیشک وار وار پرتن والیاں نوں ہمیش توں بوہت بخشن والا اے
  17,26,تے رشتے دار نوں اوہدا حق دے تے مسکین تے راہی نوں وی، تے فضول دولت نہ پھوک
  17,27,بیشک فضول دولت پھوکن والے شیطاناں دے بھرا نیں تے شیطان مڈھوں اپنے رب دا بڑا ناشکرا اے