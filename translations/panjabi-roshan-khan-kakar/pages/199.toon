quran[7]{c,v,t}:
  9,73,اے نبی! کافراں تے منافقاں نال جنگ کرو تے اوہناں تے سختی کرو تے اوہناں دا (اصل) ٹکاناں دوزخ اے تے اوہ پرتن دی کڈھی بھیڑی ٹھاہر اے
  9,74,اوہ (منافق لوک) اللہ دیاں قسماں کھاندے نیں پئی اوہناں (کوئی گل) نئیں آکھی، حالاں اوہناں بلاشبہ کفر دا بول بولیا سی تے اوہ اپنے اسلام توں مگروں کافر ہوگئے، تے اوہناں اوس چیز دا ارادہ کیتا جیہڑی اوہناں نئیں پائی۔ تے اوہناں نئیں کھار کھادی سوائے ایس دے پئی اللہ تے اوہدے رسول نے اوہدے فضل نال اوہناں نوں غنی کر دتا، فیر جے اوہ توبہ کر لین، اوہناں دا ای بھلا اے تے جے اوہ مونھ موڑن تاںاللہ اوہناں نوں دنیا تے آخرت وچ دردناک عذاب دی سزا دیوے گا تے اوہناں دا دھرتی وچ نہ کوئی حمائتی تے نہ کوئی مددگار ہووے گا
  9,75,تے اوہناں وچوں بعضے اوہ نیں جنھاں اللہ نال عہد کیتا سی پئی لازمی جے اللہ اپنے فضل نال سانوں کُجھ دتا تے اسیں لازمی صدقہ کراں گے تے لازمی نیکو کاراں وچوں ہو جاواں گے
  9,76,فیر جدوں اوہنے اپنے فضل وچوں اوہناں نوں دتّا اوہناں اوہدے وچ کنجوسی کیتی تے مونھ پھیرگئے، تے سب بے رخی کرن والے سی
  9,77,سو اوہنے اوہناں دے دلاں وچ اوس دن تیکر نفاق رکھ دتا جہدے وچ اوہ اوہنوں مارن گے، ایس لئی پئی اوہناں اللہ نال جیہڑا وعدہ کیتا سی اوہدے توں وعدہ خلافی کیتی تے ایس کارن پئی اوہ جھوٹھ بولدے سن
  9,78,بھلا اینہاں نئیں جانیا پئی واقعی اللہ اوہناں دے بھیتاں تے اوہناں دیاں سرگوشیاں نوں جان دا اے۔ تے واقعی اللہ سب غیباں نوں خوب جانن والا اے
  9,79,اوہ جیہڑے لوکی دِل کھول کے خیرات کرن والے مومناں نوں طعن کردے نیں تے اوہناں تے وی جیہڑے اپنی (تھوڑی جیہی)محنت مزدوری توں سوا کجھ نئیں رکھدے، سو اوہ اوہناں نوں مذاخ کردے نیں، اللہ نے اوہناں نال مذاخ کیتا تے اوہناں لئی دردناک عذاب اے