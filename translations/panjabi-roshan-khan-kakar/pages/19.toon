quran[7]{c,v,t}:
  2,120,"تے کدی وی نہ یہودی تیتھوں راضی ہوون گے تے نہ نصرانی ایتھوں تیکر پئی تسی اوہناں دے مذہب پچھے لگ جاویں۔ آکھ دیؤ: بیشک اللہ دی ہدایت ای اصل ہدایت اے۔ تے تہاڈے کول جو علم آ گیا، یقیناً ایس توں بعد جے توں اوہناں دیاں خواہشاں پچھے چلّیا، تینوں اللہ کولوں (چھڈاون لئی) نہ کوئی حمایتی ہووے گا تے نہ ای کوئی مدد گار"
  2,121,اوہ لوک جنھاں نوں اسیں کتاب دتی اے او ایس دی تلاوت کردے نیں جینویں اوہدی تلاوت دا حق اے۔ اوہی ایہدے تے ایمان لیاندے نیں۔ تے جیہڑے اوہدے مُنکر ہون فیر اوہی نیں گھاٹا چکن والے
  2,122,اے بنی اسرائیل! میرے اوس احسان نوں یاد کرو جو میں تہاڈے تے کیتا تے واقعی میں تہانوں کُل جہاناں تے فضیلت بخشی
  2,123,تے ایسے دن توں ڈرو جد کوئی جی کسے جی نوں کوئی فیدہ نئیں دیوے گا۔ تے نہ ای اوہدے کولوں کوئی فدیہ قبول کیتا جاوے گا۔ تے نہ ا وہنوں کوئی سفارش فیدہ دیوے گی تے نہ ای اوہناںسبھناں دی کوئی امداد کیتی جاوے گی
  2,124,"تے جدوں ابراہیم نوں اوہدے رب نے کجھ گلاں راہیں ازمایا تے اوہنے اوہناں نوں پورا کردتّا۔ فرمایا: بیشک میں تینوں لوکاں دا امام بناؤن والا آں۔ (ابراہیم) آکھیا:تے میری اولاد وچوں وی۔ فرمایا: میرا عہد ظالماں نوں نئیں پہنچے گا"
  2,125,تے جدوں اسیں خانہ کعبہ نوں لوکاں لئی پرتن دی تھاں تے سراسر پُرامن جگہ ٹھہرایا تے (حکم دتّا پئی) تسی مقامِ ابراہیم نوں جاء نماز بنائو۔ تے اسیں تاکید کیتی ابراہیم تے اسماعیل نوں پئی تسی دونویں میرا گھر پاک رکھو طواف کرن والیاں تے اعتکاف کرن والیاں تے رکوع سجدے کرن والیاں واسطے
  2,126,"تے جدوں ابراہیم آکھیا: میریا ربّا ایس (نگر) نوں امن والا (پہلا) شہر بناء تے ایہدے وسینکاں چوں جیہڑا اللہ تے آخرت دیہاڑے تے ایمان لیائے اوہناں نوں پھلاں دا رزق دے۔ فرمایا: تے جیہڑا انکار کرے گا فیر اوہنوں وی کجھ فیدہ دیواں گا مڑکے اوہنوں اگ دے عذاب ول بے وس کردیواں گا تے اوہ پرتن دی بوہت بھیڑی تھاں اے"