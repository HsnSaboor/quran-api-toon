quran[7]{c,v,t}:
  65,6,اوہناں نوں اوتھے رہت دیو، جتھے تسی رہندے او اپنی پُجدی مطابق تے اوہناں تے تنگی کرن لئی اوہناں نوں تکلیف نہ دیو تے جے او حمل والیاں ہون فیر تسی اوہناں تے خرچ کرو ایتھوں تیکر پئی او حمل جَن لین، فیر جے اوہ تہاڈی خاطر دودھ پلائون تاں اوہناں نوں اوہناں دیاں اجرتاں دیو، تے (ایہہ) آپس وچ چنگے طریقے نال صلاح مشورہ کرو، تے جے آپس وچ اکھیائی سمجھو فیر چھیتی اوہنوں کوئی دوسری عورت دودھ پلاوے گی
  65,7,لازم اے پئی پُجدا اپنی پُج مطابق خرچ کرے، تے جیہدے تے اوہدا رزق تنگ کیتا گیا ہووے فیر اوہ اوہدے وچوں خرچ کرے جیہڑا اوہنوں اللہ نے دتّا اے، اللہ کسے بندے تے بھار نئیں پائوندا پر اوناں جنّاں اوہنے اوہنوں دتا اے۔ چھیتی اللہ تنگی توں پِچھے آسانی پیدا کر دیوے گا
  65,8,تے کنیّاں ای وستیاں نیں جنھاں اپنے رب تے اپنے رسولاں دے حکم توں سرکشی کیتی فیر اسیں اوہناں دا محاسبہ کیتاسخت حساب نال ۔ تے اسیں اوہناں نوں انجانے عذاب دی سزا دتی
  65,9,سو اوہناں اپنے کم دا وبال چکھیا تے اوہناں دے کم دا انجام گھاٹا ای سی
  65,10,اللہ نے اوہناں لئی سخت عذاب تیار کیتا اے، سو اللہ کولوں ڈرو عقلاں والیو! جیہڑے ایمان لیائے او! بلاشبہ اللہ نے تہاڈے ول اتاری اے اک نصیحت
  65,11,رسول جیہڑا تہاڈے تے اللہ دیاں واضح آیتاں تلاوت کر دا اے، تاں پئی اوہ اوہناں لوکاں نوں جیہڑے ایمان لیائے تے اوہناں نیک عمل کیتے ہنیریاں وچوں چانن ول کڈھ لیاوے، تے جیہڑا بندہ اللہ تے ایمان لیائے تے صالح عمل کرے، اوہ اوہنوں اوہناں جنتاں وچ داخل کرے گا جنھاں ہیٹھ دی نہراں وگدیاں نیں، اوہ اوہناں وچ ہمیشہ ہمیش ریہن والے بلاشبہ اللہ نے اوہنوں چنگی طرحاں دی روزی دتی اے
  65,12,اوہ اللہ اے جنھے ست اسمان پیدا کیتے تے زمیناں وی اوہناں (اسماناں) وانگر ایہناں وچکار اوہدا حکم نازل ہوندا اے، تاں جے تسی جان لؤ پئی بیشک اللہ ہر شئے تے خوب قدرت رکھن والا اے، تے واقعی اللہ نے علم نال ہر کاسے نوں وَلیا ہویا اے