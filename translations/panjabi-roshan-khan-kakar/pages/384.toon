quran[12]{c,v,t}:
  27,77,تے بیشک ایہہ مومناں لئی سراسر ہدایت تے اک رحمت اے
  27,78,بیشک تیرا رب اوہناں وچکار اپنے حکم نال فیصلہ فرمائے گا، تے اوہی سب تے غالب، سب کجھ جانن والا اے
  27,79,سو (اے نبی!) تسی اللہ تے بھروسا رکھو، بیشک تسی واضح حق اُتّے او
  27,80,بیشک تسی مُویاں نوں نئیں سنا سکدے، تے نہ تسی بولیاں (ڈوریاں) نوں (اپنی) سَد سنا سکدے او، جدوں کہ اوہ اپنی کنڈ پھیر کے پرت جان
  27,81,تے نہ تسی انھّیاں نوں اوہناں دی گمراہی توں کڈھ کے ہدایت دی راہے پاسکدے او، تسی نئیں سنا سکدے پر اوہناں نوں ای جیہڑے ساڈیاں آیتاں تے ایمان لیائوندے نیں، فیر اوہو ای منن والے نیں
  27,82,"تے جدوں اوہناں تے (عذاب دی) گل پوری ہو جاوے گی، اسیں اوہناں لئی زمین وچوں اک جانور کڈھاں گے، اوہ اوہناں نال گلاں کرے گا پئی واقعی (ایہہ) لوک ساڈیاں آیتاں تے یقین نئیں رکھدے سن,"
  27,83,تے جیس دیہاڑے اسیں ہر امت وچوں اک ٹولہ اکٹھا کراں گے، اوہناں لوکاں چوں جیہڑے ساڈیاں آیتاں دا انکار کردے سن فیر اوہناں چ ونڈ پائی جاوے گی
  27,84,ایتھوں تیکر پئی جدوں اوہ سارے آ جان گے تے (اللہ) فرماوے گا تسی میریاں آیتاں دا انکار کیتا سی، حالاں تسی اوہناں دا پورا علم نئیں سی لیا، یا تسی کیہہ عمل کردے رہے سو؟
  27,85,تے اوہناں دے ظلم کارن اوہناں تے (عذاب دی) گل پوری ہو جاوے گی، فیر اوہ (کجھ وی) بول نہ سکن گے
  27,86,کیہہ اوہناں ویکھیا نئیں واقعی اساں رات بنائی تاں جے اوہ اوہدے وچ سکون کرن تے دِن نوں روشن (بنایا) بیشک ایہدے وچ اوہناں لئی ضرور (عظیم) نشانیاں نیں جیہڑے ایمان لیائوندے نیں
  27,87,تے جیس دیہاڑے صور وچ پھوکیا جاوے گا فیر جو کوئی اسماناں وچ اے تے جو کوئی زمین وچ اے (سبھے) گھبرا جان گے سوائے اوہدے جنھوں اللہ چاہوے، تے (اوہ) سارے عاجز بن کے اوہدے کول آئون گے
  27,88,تے تسی پہاڑاں نوں ویکھو گے اوہناں نوں اپنی تھاں جمےّ ہوئے گمان کرو گے حالاں اوہ بدلاں دی ٹور ٹر رہے ہون گے، ایہہ اللہ دا کرشمہ اے جنھے ہر شئے نوں سوتر کیتا ، بیشک اوہ بڑا باخبر اے اوس توں جو تسی کردے او