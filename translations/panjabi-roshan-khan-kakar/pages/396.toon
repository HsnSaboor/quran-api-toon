quran[10]{c,v,t}:
  28,85,"بیشک اوہ (ہستی) جنھے تہاڈے تے ایہہ قرآن فرض کیتا، لازمی اوہ تہانوں اوڑک جیون ول موڑ لیائے گا، آکھ دیؤ: میرا رب خوب جان دا اے پئی کیہڑا ہدایت نال آیا تے کیہڑاکھلی گمراہی وچ اے"
  28,86,تے تینوں امید نئیں سی پئی تیرے ول (ایہہ) کتاب اتاری جاوے گی پر تیرے رب دی رحمت نال ای (وحی کیتی گئی) اے، سو تسی کافراں دے پشتیبان کدی نہ ہو جانا
  28,87,تے اوہ (کافر) ہر گز تہانوں اللہ دیاں آیتاں (دی تبلیغ) توں نہ ڈک دین ایہدوں مگروں پئی اوہ تیرے ول اتاریاں گئیاں تے سدّو (اوہناں نوں) اپنے رب ول تے مشرکاں وچوں کدی نہ ہونا
  28,88,تے تسی نہ سدّو اللہ نال کسے ہور معبود نوں، اوہدے توں اڈ کوئی معبود نئیں، ہر شئے فناہ ہون والی اے سوائے اوہدی وجاہت دے، اوسے ای دا فیصلہ اے تے اوسے ول تسی سب پرتائے جائو گے
  29,1,الف۔ لام۔ میم
  29,2,بھلا لوکاں ایہہ گمان کیتا اے پئی اوہ ایہہ آکھن تے چھڈ دتّے جان گے پئی اسیں ایمان لیائے تے اوہناں نوں ازمایا نئیں جاوے گا
  29,3,تے بلاشبہ یقیناً اساں اوہناں نوں ازمایا اے جیہڑے ایہناں توں پہلاں سن، سو اللہ اوہناں نوں ضرور جانچے گا جنھاں سچ بولیا، تے اوہ ضرور جھوٹھیاں نوں وی جان لوےگا
  29,4,بھلا جیہڑے لوک بھیڑے کم کردے نیں اوہناں ایہہ گمان کرلیااے پئی اوہ ساڈے کولوں بچ کے نکل جان گے، بوہت بھیڑا اے جیہڑا اوہ فیصلہ کر دے نیں
  29,5,جیہڑا اللہ نال ملن دی امید رکھدا اے تاں بیشک اللہ دا متھیا ویلا ضرور آئون والا اے، تے اوہ سب دی سنن والا، سب کجھ جانن والا اے
  29,6,تے جیہڑا جہاد کرے فیر اوہ بس اپنی ذات لئی جہاد کردا اے، بیشک اللہ یقیناً سارے جہان والیاں توں بڑا بے پروا اے