quran[28]{c,v,t}:
  83,7,ہر گز نئیں! بیشک بدکاراں دے عمل دا کھاتہ یقیناً سِجین وچ اے
  83,8,تے تینوں کیویں پتا ہووے پئی اوہ سِجین کیہہ اے؟
  83,9,اک واضح لکھی ہوئی کتاب اے
  83,10,وڈی بربادی اے اوس دیہاڑے جھٹلاؤن والیاں لئی
  83,11,اوہ جیہڑے حساب والے دیہاڑے توں انکاردے نیں
  83,12,تے ہر حد ٹپن والے وڈے پاپی سوا اوہدا کوئی انکار نئیں کردا
  83,13,جدوں اوہنوں ساڈیاں آیتاں پڑھ سنایاں جاندیاں نیں، کہندا (ایہہ تاں) اگلیاں توں چلیاں اوندیاں بے اصل باتاں نیں
  83,14,ہر گز نئیں سگوں اوہناں دے دلاں تے زنگال چڑھ گیا اے جو اوہ کماندے سن
  83,15,ہر گز نئیں! بیشک اوس دیہاڑے اوہ (کافر) اپنے رب (دے دیدار) ولّوں لازمی پردے چ ہون گے
  83,16,مڑ کے بیشک اوہ لازمی دوزخ وچ جھلسن گے
  83,17,مڑ آکھیا جاوے گا پئی ایہہ اوہو ای (دِن) اے جنھوں تسی انکاردے ہوندے سو
  83,18,ہر گز نئیں! بیشک نیک لوکاں دے عمل دا کھاتہ لازمی عِلّیین وچ اے
  83,19,تے تسی کیویں جانو اوہ عِلّیین کیہہ اے؟
  83,20,اک واضح لکھی ہوئی کتاب اے
  83,21,اوہدے کول مقرب فرشتے ریہندے نیں
  83,22,بیشک نیک لوک لازمی بوہت وڈی نعمت (جنت) وچ ہون گے
  83,23,مسہریاں تے (بیٹھے) نظارہ کر رہئے ہون گے
  83,24,توں اوہناں دے چہریاں تے نعمتاں دا روپ پچھان لئیں گا
  83,25,اوہناں نوں سکے بند خالص شراب پیائی جاوے گی
  83,26,اوہدی مہر کستوری دی ہووے گی سو شوقیناں تے لازم اے پئی ایہدے تے ای تردّد کرن
  83,27,اوہدے وچ تسنیم دی ملونی ہووے گی
  83,28,اوہ) اک چشمہ اے جہدے وچوں (اللہ دے) مقرب بندے پین گے
  83,29,بیشک اوہ لوک جنھاں جرم کیتے (دنیا وچ) مومناں تے ہسدے ہوندے سن
  83,30,تے جدوں اوہناں کولوں لنگھدے سن آپس وچ اکھاں نال سینتاں ماردے سی
  83,31,تے جدوں اوہ اپنے اپنے گھردیاں ول پلٹدے دل لگیاں کردے پلٹدے
  83,32,تے جدوں اوہ (کافر) اوہناں (مسلماناں) نوں ویکھدے کہندے سن بیشک ایہہ یقیناً گمراہ نیں
  83,33,حالاں اوہ (کافر) اوہناں (مومناں) تے راکھے بنا کے نئیں گھلے گئے سن
  83,34,سو اَج مومن لوک، کافراں تے ہس رہئے ہوَن گے