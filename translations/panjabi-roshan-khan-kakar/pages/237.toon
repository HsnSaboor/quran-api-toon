quran[8]{c,v,t}:
  12,15,فیر جدوں اوہنوں نال لَے کے گئے تے اوہناں طے کر لیا پئی اوہنوں کھُوہ دی گہرائی وچ سُٹ دَین، تے اسیں اوہدے (یوسف) ول وحی گھلی پئی توں اوہناں نوں لازمی اوہناں دا ایہہ معاملہ جتلاویں گا تے اوہناں نوں چت چیتا نئیں ہونا
  12,16,تے اوہ اپنے پئو کول عشاء ویلے روندے ہوئے آئے
  12,17,"اوہناں کہیا: ابا جی! بیشک اسیں اک دوجے توں اگے لنگن لئی دوڑے لگے سی تے یوسف نوں اپنے سامان کول چھڈ دتّا سی فیر اوہنوں بگھیاڑ کھا گیا، تے تسی کدی وی ساڈے تے یقین کرن والے نئیں بھانویں اسیں سچے ای ہوئیے"
  12,18,"تے اوہ اوہدے کُڑتے تے جھوٹھ موٹ دا لہو لاء لیائے، اوس (یعقوب) آکھیا: (سچ ایہہ نئیں) سگوں تہاڈے دِلاں تہاڈے لئی اک گل سنوار دتی اے ، سو (میرا کم) چنگا صبر تے اللہ توں ای مدد منگی جاندی اے جو تسی دسدے او"
  12,19,تے اک (راہ چلدا) قافلہ آیا، فیر اوہناں اپنا سقّہ گھلّیا تے اوہنے اپنا بوکا لمکایا۔ کہندا اوئے خوشخبری! ایہہ تے مُنڈا اے۔ تے اوہناں اوہنوں اک پونجی سمجھ کے لُکا لیاء ، تے اللہ خوب جان دا سی جو اوہ عمل کر دے سن
  12,20,تے اوہناں اوہنوں بہت گھٹ مُل گنتی دے درہماں بدلے ویچ دتّا، تے اوہناں نوں اوہدے وچ رغبت نئیں سی
  12,21,"تے اوس بندے جنھے اوہنوں مصر وچ مل لیا سی، اپنی عورت نوں آکھیا: ایہنوں اکرام نال ٹھہرائی رکھ ہو سکد ا پئی ایہہ سانوں فیدہ دیوے یا اسیں ایہنوں پُت بنا لیّئے، تے اس طرحاں اسیں یوسف نوں دھرتی (مِصر) وچ تھاں دتی تے تاں پئی اسیں اوہنوں خواباں دی تعبیر کرنا سکھلائیے تے اللہ اپنے ہر کم تے غلبہ رکھدا اے تے پر لوکاں چوں بوہتے نئیں جان دے"
  12,22,تے جدوں اوہ اپنی بھر جو انی نوں اپڑیا تے اسیں اوہنوں فیصلہ کرن دا وَل تے وڈا علم بخشیا تے ایسے طرحاں اسیں نیکاں نوں صلہ دینے آں