quran[6]{c,v,t}:
  3,10,بیشک جنھاں لوکاں کُفر کیتا اوہناں دے مال تے نہ اوہناں دی اولاد اللہ (دی پکڑ) توں اوہناں دے کسی وی کم نئیں آون گے تے اوہی سب اَگ دا بالن نیں
  3,11,اوہناں دا) ڈھب جیویں فرعون دی آل تے جیہڑے اوہناں توں پہلوں سن۔ اوہناں ساڈیاں آیتاں دا انکار کیتا فیر اللہ نے اوہناں دے گناہواں پاروں اوہناں نوں پھڑ لیا تے اللہ بدلے دا بہت سخت اے
  3,12,"اے نبی آ کھ دیو: جنھاں کُفر کیتا اوہناں نوں چھتی ای تہاڈی کنڈ لائی جاوئے گی تے تسی دوزخ ول اکٹھے کیتے جائو گے تے اوہ بوہت بھیڑی ٹھاہر اے"
  3,13,بلاشبہ یہودیو تہاڈے لئی اوہناں دونواں جماعتاں وچ اک وڈی نشانی اے جیہڑیاں (بدر وچ) اک دوجے نال بھِڑیاں، اک جماعت اللہ دی راہ وچ لڑ رہی سی تے دوجی کافر سی۔ ایہہ( مسلمان) اپنی اکھاں ویکھی اوہناں نوں اپنے توں دُونا ویکھ رہے سن۔ تے اللہ جنھوںچاہندا اے اپنی نصرت نال تائید کردا اے بیشک اوہدے وچ ضرور اک عبرت اے اکھاں والیاں لئی
  3,14,لوکاں لئی نفسانی خواہشاں دی محبت سجا دتی گئی اے عورتاں چ تے پُتر اں تے سونے تے چاندی دے اکٹھے کیتے ہوئے خزانیاں چ تے ٹھپہ لگے گھوڑے تے مویشی تے کھیتی، (پر) اوہ شیواں دنیاوی حیاتی دی پونجی نیں تے اللہ، اوہدے کول ای چنگا ٹکانا ں اے
  3,15,"اے نبی!) آکھ دیؤ: بھلا میں تہانوں اوہناں نالوں چنگی شئے دساں؟ تقوے والیاں لئی اوہناں دے رب کول باغ نیں جنھاں دے ہیٹھوں نہراں وگدیاں نیں اوہ اوہناں وچ سدا ای رہن والے نیں تے بوہت ای پاک صاف بیویاں تے اللہ دی طرفوں خوشنودی (ملے گی)۔ تے اللہ (اپنے) بندیاں دا دھیان رکھن والا اے"