quran[8]{c,v,t}:
  22,16,تے اُنجے اسیں ایس نوں واضح آیتاں دی صورت چ نازل کیتا اے تے واقعی اللہ جنھوں چاہوے اوہنوں ہدایت دیندا اے
  22,17,بیشک جیہڑے لوک ایمان لیائے، تے جیہڑے یہودی لوک، تے صابئی (بے دین) تے نصارٰی تے مجوسی (آتش پرست) تے اوہ لوک جنھاں شرک کیتا، بیشک اللہ اوہناں وچکار قیامت دیہاڑے (رٹّے دا) فیصلہ کرے گا، بیشک اللہ ہر شئے تے گواہ اے
  22,18,بھلا تسی نئیں ویکھیا (پئی) واقعی اللہ، اوہنوں ای سجدہ کردا اے جو کوئی اسماناں وچ تے جو کوئی زمین وچ اے تے سورج تے چن تے تارے تے پربت تے رُکھ تے جانور تے اکثر لوک (وی) تے اکثر تے اوہدا عذاب ثابت ہو چکیا اے، تے جنہوں اللہ ذلیل کر دیوے اوہنوں کوئی عزت دین والا نئیں، بیشک اللہ جو چاہوے کرد ا اے
  22,19,ایہہ دو جھگڑن والے فریق نیں جنھاں اپنے رب بارے جھگڑا کیتا، سو جنھاں کفر کیتا اوہناں لئی اگ دے لیڑے ویونتے جان گے اوہناں دے سراں تے اُبلدا پانی پایا جاوے گا
  22,20,پگھرا دتا جاوے گا اوہدے نال اوہ جو اوہناں دے ڈھڈاں وچ اے تے (اوہناں دے)چمڑے وی
  22,21,تے اوہناں (نوں مارن) لئی لوہے دے گرز ہون گے
  22,22,"جدوں وی اوہ سخت گھٹن پاروں ارادہ کرن گے پئی اوس وچوں باہر نکلن، اوہدے وچ ای فیر پرتا دِتے جاون گے تے (آکھیا جاوے گا:) سڑن دا عذاب چکھو!"
  22,23,بیشک جیہڑے لوک ایمان لیائے تے صالح (مسنون) عمل کردے رہے اللہ اوہناں نوں باغاں وچ داخل کرے گا جنھاں ہیٹھ دی نہراں وگدیاں نیں، اوتھے اوہناں نوں سونے دے کنگن پوائے جان گے تے سُچے موتی وی تے اوتھے اوہناں دے لیڑے ریشم دے ہون گے -