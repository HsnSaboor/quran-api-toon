quran[22]{c,v,t}:
  54,50,تے ساڈا حکم نئیں ہوندا پر اِکو وار ای جیویں اَکھ دا پلکارا
  54,51,تے بلاشبہ یقیناً اسیں تہاڈے ورگے کئی ٹولیاں نوں تباہ کر ہٹے آں، فیر بھلا ہے کوئی یاد دلان والا؟
  54,52,تے ہر شے جو اوہناں کیتی، اوہ کھاتیاں تے چڑھی اے
  54,53,تے ہر نِکا ّ وڈا (عمل) لکھیا ہویا اے
  54,54,بیشک پرہیز گار باغاں تے نہراں وچ ہون گے
  54,55,سچ دی بیٹھک بوہت وڈے قادر بادشاہ دے حضور
  55,1,الرحمٰن
  55,2,اوہنے سکھایا قرآن
  55,3,اوہنے پیدا کیتا انسان
  55,4,اوہنوں کرنا سکھایا بیان
  55,5,سورج تے چن دونویں حساب نال (جاندے)
  55,6,تے تارے تے رُکھ دونویں سیس نواندے
  55,7,تے اسمان نوں اوسے ای اُچّا کیتا، تے اوہنے ای میزان (کائنات وچ )قائم کیتی
  55,8,کِتے تسی تول وچ وادھا گھاٹا نہ کرو
  55,9,تے انصاف نال وزن برابر رکھو تے تول نہ گھٹاؤ
  55,10,تے دھرتی، اوہنوں اوہنے خلقت لئی وچھایا
  55,11,اوہدے وچ میوے نیں تے غلاف والی کھجوراں دے رُکھ
  55,12,تے ناڑیں (سٹے) دانے تے پُھل خشبوئی
  55,13,فیر (اے جن تے انس) تسی دونویں اپنے رب دیاں کیہڑی کیہڑی نعمتاں دا انکار کرو گے؟
  55,14,اوہنے انسان نوں ٹھیکرے وانگر ٹنکدی مٹی وچوں پیدا کیتا
  55,15,تے جناں نوں اوہنے اگ دے لاٹ توں پیدا کیتا
  55,16,فیر تسی دونویں اپنے رب دیاں کیہڑی کیہڑی نعمتاں دا انکار کرو گے؟