quran[7]{c,v,t}:
  2,135,"تے اوہناں آکھیا: یہودی یا نصرانی بن جائو تسی ہدایت پا جاؤ گے۔ (اے نبی!) تسی فرما دیؤ: (نئیں) سگوں ملتِ ابراہیم تے آں، (جیہڑا) یکسو مسلم سی تے اوہ مشرکاں وچوں نئیں سی"
  2,136,"(مومنو!) کہؤ: اسیں اللہ اُتے ایمان لیائے تے اوہدے تے (ایمان لیائے) جیہڑا ساڈے ول اتاریا گیا تے جیہڑا ابراہیم، تے اسماعیل، تے اسحاق ، تے یعقوب تے اوہدی اولاد دی اولاد ول اتاریا گیا، تے جیہڑا موسیٰ تے عیسیٰ نوں دتا گیا تے جیہڑا نبیّاں نوں اوہناں دےرب ولوں دتّا گیا۔ اسیں اوہناں وچوں کسے اک وچکارفرق نئیں کردے تے اسیں اوہدے ای فرمانبردارآں"
  2,137,فیر جے اوہ اوس ورگی چیز تے ایمان لے آون جیس تے تسی ایمان لیائے او تاں بلاشبہ اوہ ہدایت پا گئے تے جے اوہ منہ موڑ لین تے بیشک اوہو ای مخالفت وچ نیں۔ تے چھیتی اللہ تینوں اوہناں توں کافی ہوجاوے گا تے اوہو ای سب کجھ جانن والا اے
  2,138,اللہ دا رنگ (دین اختیار کیتا) تے رنگ وچوں اللہ توں چنگا کون اے؟ تے اسیں اوہدی بندگی کرن والے آں
  2,139,(اے نبی) آکھدیو! کیہہ تسی ساڈے نال اللہ بارے جھگڑ دے او؟ حالاںاوہی ساڈا وی رب تے تہاڈا وی رب اے۔ تے ساڈے لئی ساڈے عمل نیں تے تہاڈے لئی تہاڈے عمل۔ تے اسیں اوہدے ای واسطے مخلص آں
  2,140,کیہہ تسی کہندے او پئی بیشک ابراہیم، تے اسماعیل، تے اسحاق، تے یعقوب، تے اوہدی اولاداں دی اولاد سب یہودی یا نصرانی سن؟ آکھ دیؤ تہانوں بوہتا پتا اے یا اللہ نوں؟ تے اوہدے توں وڈا ظالم کون اے جنھے اوہ گواہی لکوئی جیہڑی اللہ دی طرفوں اوہدے کول اے؟ تے تسی جو عمل کر دے او اللہ اس توں ہرگز غافل نئیں
  2,141,اوہ اک امت سی (جیہڑی) لنگ گئی اوہدے لئی اوہ اے جو اوس کمایا تے تہاڈے لئی اوہ جو تسی کمایا۔ تے جو اوہ عمل کردے سی تہاڈے کولوں اوہدے بارے نئیں پچھیا جاوے گا