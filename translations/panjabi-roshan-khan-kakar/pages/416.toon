quran[9]{c,v,t}:
  32,12,"تے جے کِتے! تسی ویکھو جدوں مجرم اپنے رب سامنے اپنے سر سُٹے ہون گے ، (کہن گے:) ساڈیا ربا! اسیں ویکھ لیا تے اسیں سن لیا، سو توں سانوں پچھاں گھل پئی اسیں نیک کم کریئے، بیشک اسیں یقین کرن والے آں"
  32,13,تے جے اسیں چائوہندے اسیں ہر جی نوں اوہدی ہدایت دے دیندے، تے پر میرے ولوں گل ثابت ہو چکی اے (پئی) واقعی میں جہنم نوں جنّاں تے انساناں، سبھناں نال ضرور بھراں گا
  32,14,سو تسی (مزہ اگ دا) چکھو ایس پاروں پئی تسی اپنے ایس دیہاڑے دی پیشی بھلا دتی، بیشک (اج) اسیں وی تہانوں بھلا دتا، تے جیہڑے کرتوت تسی کردے سو، اوہدے بدلے ہمیش دا عذاب چکھو
  32,15,ساڈیاں آیتاں اُتّے بس اوہو ای ایمان لیائوندے نیں جنھاں نوں جدوں اوہناں نال نصیحت کیتی جاندی اے اوہ سجدے وچ ڈِگ پیندے نیں، تے اوہ اپنے رب دی حمد نال پاکی بیان کردے نیں، تے اوہ متکبّر نئیں ہوندے
  32,16,اوہناں دے پاسے بستریاں توں وکھ ریہندے نیں (تے) اوہ خوف تے آس نال اپنے رب نوں پکاردے نیں، تے جو کجھ اساں اوہناں نوں روزی پہنچائی اے اوہدے وچوں اوہ خرچ کردے نیں
  32,17,سو کوئی جی نئیں جان دا پئی اوہناں لئی اکھاں دی ٹھنڈک چوں کیہہ کجھ لکا کے رکھیا گیا صلہ عملاں دا جیہڑے اوہ کردے رہے سن
  32,18,بھلا فیر مومن اینویں ہو سکدا اے جینویں نافرمان ہوندا، اوہ (کدی) برابر نئیں ہوسکدے
  32,19,پر اوہ جیہڑے ایمان لیائے تے اوہناں نیک عمل کیتے فیر اوہناں لئی رہن والے باغ نیں، اوہدے بدلے مہمانی طور جیہڑے اوہ عمل کردے ہوندے سن
  32,20,تے رہے اوہ جنھاں نافرمانی کیتی فیر اوہناں دا ٹکاناں اگ اے، جد کدی اوہ چاہن گے ایہہ پئی اوتھوں نکلن اوہ اوہدے وچ ای پرتا دتے جان گے، تے اوہناں نوں آکھیا جاوے گا پئی ایس اگ دا عذاب چکھدے رہو جیہدا تسی انکار کردے ہوندے سو