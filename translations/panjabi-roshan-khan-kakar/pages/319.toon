quran[15]{c,v,t}:
  20,99,اوسے طرحاں اسیں تہانوں اوہ خبراں بیان کر دے آں جو (پہلاں) لنگھ چکیاں، تے بلاشبہ اسیں تہانوں اپنے کولوں ذکر (قرآن) دتّا
  20,100,جنھے ایس توں مونھ پھیریا فیر بیشک اوہ قیامت دیہاڑے اک وڈا بھار چُکے گا
  20,101,اوہ ایس (تکلیف) وچ سدا رہن والے نیں تے قیامت دیہاڑے اوہناں لئی ایہہ بھار بھیڑا ہووے گا
  20,102,جیس دیہاڑے صور وچ پھوکیا جاوے گا، تے اسیں اوس دن مجرم کٹھے کراں گے (تریائے) نیلیاں اَکھاں والے
  20,103,"اوہ آپو وچ ہولی ہولی آکھدے ہون گے: تسی (دنیا وچ) دس (راتاں) سوا نئیں رہے"
  20,104,"سانوں خوب علم اے جو اوہ آکھن گے، جد کہ اوہناں وچوں سب توں مثالی رائے والا آکھے گا: تسی نئیں رہے پر اک دن"
  20,105,"تے اوہ تیرے کولوں پہاڑاں بارے پچھدے ہین تے تسی آکھ دیؤ: میرا رب اوہناں نوں اڈا کے کھلار دیوے گا"
  20,106,فیر اوہ ایس (زمین) نوں رڑا میدان (بنا) چھڈے گا
  20,107,تسی اوہدے وچ نہ کوئی کجی ویکھو گے تے نہ کوئی ٹِلہ ٹبہ
  20,108,اوس دیہاڑے سارے لوک پکارن والے پچھے چلن گے، اوہدے لئی کوئی ٹیڑھ نئیں ہووے گی تے ساریاں اوازاں رحمٰن لئی بہہ جان گئیاں، فیر تسی کھُسر پھُسر دے سوا کُجھ نہ سنو گے
  20,109,اوس دیہاڑے سفارش کوئی فیدہ نہ دیوے گی پر اوہنوں جنھوں رحمٰن اجازت دیوے گا تے جہدے لئی گل کرنا پسند کرے گا
  20,110,اوہ جان دا اے جو کجھ اوہناں دے اگے تے جو اوہناں دے پچھے، تے اوہ (لوک) اپنے علم نال اوہنوں گھیر نئیں سکدے
  20,111,تے سارے چہرے اوس زندہ تے قائم دائم والے اگے (عاجزی نال )جھک جان گے، تے بلاشبہ اوہ نامراد رہیا جنھے ظلم (شرک) دا بھار چُکیا
  20,112,تے جیہڑا بندہ نیک عمل کرے، جد کہ اوہ مومن ہووے تے اوہ نہ ظلم (بے انصافی) دا خوف کھاوے گا تے نہ حق مارے جان دا
  20,113,تے اوسے طرحاں اسیں ایہنوں عربی قرآن بنا کے نازل کیتا تے اسیں ایہدے وچ پرت پھیر کے ڈران والیاں گلاں بیان کیتیاں شاید اوہ ڈر جان یا (قرآن) اوہناں لئی نصیحت پیدا کرے