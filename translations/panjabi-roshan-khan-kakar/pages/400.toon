quran[8]{c,v,t}:
  29,31,"تے جدوں ساڈے گھلّے ہوئے(فرشتے) ابراہیم کول خوشخبری لے کے آئے، اوہناں آکھیا: بیشک اسیں ایس بستی (سدوم) والیاں نوں تباہ کرن والے آں، بیشک اوس بستی والے ظالم رہے نیں"
  29,32,"(ابراہیم) آکھیا: بیشک اوہدے وچ تے لوط وی اے، اوہناں آکھیا: اسیں بوہتا جان دے آں جیہڑا کوئی اوہدے وچ (رہندا) اے، اسیں اوہنوں تے اوہدے گھر والیاں نوں ضرور بچا لواں گے سوائے اوہدی بیوی دے، اوہ پچھے رہ جان والیاں وچوں ہووے گی"
  29,33,"تے جد ای ساڈے گھلے ہوئےلوط کول اپڑے، اوہ اوہناں دی وجہ توں دکھی ہویا تے اوہناں پاروں دِلوں سوڑا ہویا، تے اوہناں آکھیا: توں نہ ڈر تے نہ غم کھا، بیشک اسیں تینوں تے تیرے گھر والیاں نوں نجات دین والے آں، سوائے تیری بیوی دے، اوہ پِچھے رہ جان والیاں وچوں اے"
  29,34,بیشک اسیں ایس بستی دے وسندیاں تے اسمان توں اک عذاب اتارن والے آں ایس پاروں جیہڑی اوہ نافرمانی کر دے سی
  29,35,تے بلاشبہ یقیناً اسیں ایس بستی نوں اوہناں لئی کھلی نشانی چھڈیا ہویا اے جیہڑے عقل رکھدے نیں
  29,36,"تے مدین ول اوہناں دے بھراء شعیب نوں (گھلیّا) فیر اوہنے آکھیا: میریئے قومے! اللہ دی عبادت کرو، تے آخرت دیہاڑے دی امید رکھو، تے تسی دھرتی وچ فسادی بن کے دنگا نہ مچائو"
  29,37,فیر اوہناں اوہنوں جھٹلایا، تے اوہناں نوں بھونچال نے آن پھڑیا، فیر سویرے اوہ اپنے گھراں وچ گوڈیاں پرنے ڈِگے رہ گئے
  29,38,تے عاد تے ثمود نوں ( تباہ کیتا) تے بلاشبہ اوہناں دے رہن دیاں تھاواں تہاڈے سامنے آ چکیاں نیں، تے شیطان نے اوہناں دے کرتوت اوہناں لئی سجا دتے سن، فیر اوہنے اوہناں نوں سدھی راہ توں ڈک دتا، حالاں اوہ سوجھ بوجھ والے سن