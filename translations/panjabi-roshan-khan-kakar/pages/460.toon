quran[11]{c,v,t}:
  39,11,"آکھ دیؤ: بیشک مینوں حکم دتّا گیا اے ایہہ پئی میں اللہ دی عبادت کراں عقیدے نوں اوہدے لئی خالص کرن والا ہو کے"
  39,12,تے مینوں حکم ہو یا اے ایہہ پئی میں منن والیاں چوں پہلا بن جاواں
  39,13,"آکھ دے: جے میں اپنے رب دی نافرمانی کراں لازمی مینوں وڈھے دن (قیامت) دے عذاب دا ڈر لگدا اے"
  39,14,"آکھ دے: میں اللہ دی عبادت کرداں اپنی بندگی نوں اوہدے لئی خالص کردیاں ہویاں"
  39,15,"سو تسی اوہدے سوا جنھوں چاہو پوجو، آ کھ دے: بیشک اصل گھاٹا چکن والے تے اوہ لوک نیں جنھاں قیامت دیہاڑے اپنے آپ نوں تے اپنے گھر والیاں نوں گھاٹے وچ پایا! خبردار! ایہو ای اصلی گھاٹا اے"
  39,16,اوہناں لئی اوہناں اُتّے اگ دے تنبو ہوَن گے تے اوہناں دے تھلّے (وی اگ دے) تنبو ہون گے، اوہی اوہ (عذاب) اے جہدے کولوں اللہ اپنے بندیاں نوں ڈرائوندا ا ے، میرے بندیو! سو میرے کولوں ای ڈرو
  39,17,تے جیہڑے لوک بچدے رہے طاغوت کولوں پئی اوہنوں پوجن تے اوہناں اللہ ول رجوع کیتا، اوہناں لئی خوشخبری اے، سو میرے (اوہناں) بندیاں نوں بشارت دے دیو
  39,18,جیہڑے کن لاکے گل سُندے نیں، فیر اوہدے چوں سب توں چنگی گل دی پیروی کردے نیں اوہو ای لوک نیں جنھاں نوں اللہ راہے پایا اے، تے اوہو ای سب لوک عقل والے نیں
  39,19,کیہہ فیر جیس بندے تے عذاب دی گل ثابت ہو چکی ہووے بھلا فیر (اے نبی!) تسی اوہنوں چھڑا لؤ گے جیہڑا اگ وچ اے؟ (
  39,20,پر جیہڑے لوک اپنے رب کولوں ڈر گئے اوہناں لئی بالا خانے نیں، جنھاں اُتّے چنگی طرحاں بنائے گئے اُچے گھر نیں ، اوہناں ہیٹھاں نہراں وگدیاں نیں، (ایہہ) اللہ دا وعدہ اے، اللہ اپنے وعدے دے خلاف نئیں کردا
  39,21,بھلا تسی ویکھیا نئیں پئی واقعی اللہ اسمان توں پانی نازل کیتا، فیر اوہنوں دھرتی وچ چشمیاں راہیں جاری کیتا مڑ کے اوہ اوہدے نال کھیتی اگاندا اے جیہدے ون سوَنّے رنگ نیں، مڑ کے اوہ پک جاندی اے، تسی اوہنوں پیلی ہوئی ویکھدے او، مڑ کے اوہنوں چورا چورا کردیندا اے، بیشک ایہدے وچ عقل والیاں لئی یقیناً بڑی نصیحت اے