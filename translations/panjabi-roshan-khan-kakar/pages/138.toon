quran[9]{c,v,t}:
  6,82,اوہ لوک جیہڑے ایمان لیائے تے اوہناں اپنے ایمان نوں ظلم (شرک) نال نئیں رلایا ، اوہو ای نیں جنھاں لئی امن اے، تے اوہو ای سب ہدایت والے نیں
  6,83,تے اوہ وے ساڈی دلیل جیہڑی اسیں ابراہیم نوں اوہدی قوم دے مقابل دتی سی، اسیں جنھوں چاہندے آں درجیوں بلند کر دینے آں۔ بیشک تیرا رب بڑی حکمت والا، سب کجھ جانن والا اے
  6,84,تے اسیں اوس (ابراہیم) نوں اسحاق تے یعقوب بخشے،ہر اک نوں ہدایت دتی، تے ایس توں پہلوں اسیں نوح نوں ہدایت دتی سی، تے اوہدی نسل وچوں دائود، تے سلیمان، تے ایوب تے یوسف، تے موسیٰ تے ہارون نوں (وی ہدایت دتی) تے اُنجے اسیں بھلیائی کرن والیاں نوں جزا دیندے آں
  6,85,تے زکریا، تے یحییٰ، تے عیسیٰ تے الیاس نوں (وی) اوہ سارے نیکوکار سن
  6,86,تے (اسیں) اسمٰعیل تے الیسع تے یونس تے لوط نوں تے ہر اک نوں (تھاؤں تھائیں) کل جگ تے وڈیائی دتی
  6,87,تے اوہناں دے پیؤ دادے تے، اوہناں دی اولاد تے اوہناں دے بھراواں وچوں (بعضیاں نوں وی) تے اوہناں نوں اسیں چن لیاء تے اوہناں نوں سدھے رستے ول ہدایت دتی
  6,88,اوہ اللہ دی ہدایت اے، اوہ اپنے بندیاں وچوں جنھوں چاہندا اے اس تے ٹور دا اے۔ تے جے اوہ شرک کردے تے جو اوہناں عمل کیتے سی ضرور اوہناں توں اوگت جاندے
  6,89,اوہی لوک نیں جنھاں نوں اساں کتاب، تے حکم تے نبوت دتی سی، فیر جے ایہہ لوکیں ایہناں گلاں توں منکر ہون تاں بلاشبہ اساں ایہدے تے اجیہی قوم لا رکھی اے پئی اوہ کدی اوہدا انکار کرن والی نئیں
  6,90,"اوہی لوک نیں جنھاں نوں اللہ ہدایت دتی، سو تسی وی اوہناں دی ہدایت پچھے لگو، آکھ دیؤ: میں ایہدا تہاڈے کولوں کوئی صلہ نئیں منگدا، نئیں اوہ (قرآن) کجھ ، پر سارے جہان والیاں لئی نصیحت"