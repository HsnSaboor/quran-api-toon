quran[9]{c,v,t}:
  27,14,تے اوہناں ظلم تے تکبّر کردیاں اوہناں دا جان کے انکار کیتا، جد کہ اوہناں دے دلاں چ اوہناں دا یقین سی، فیر ویکھو فسادیاں دی اخیر کینویں ہوئی؟
  27,15,"تے بلاشبہ یقیناً اسیں داؤد تے سلیمان نوں (خاص) علم دتّا سی، تے اوہناں دونواں آ کھیا: اللہ لئی نیں سب تعریفاں، جنھے سانوں اپنے بوہت سارے مومن بندیاں تے فضیلت بخشی"
  27,16,"تے سلیمان دؤد دا وارث بنیا تے اوہنے ا ٓکھیا: اوئے لوکو! سانوں جانوراں دی بولی سکھائی گئی اے، تے سانوں (ورتن دی) ہر شئے توں حصہ دِتا گیا اے، بیشک ایہو ای یقیناً اوہدا کھلا فضل اے"
  27,17,تے سلیمان کول اوہدے سارے لشکر، جناں تے انساناں تے پنچھیاں وچوں اکٹھے کیتے جاندے، فیر اوہ دکھو وکھ ونڈے جاندے سی
  27,18,"یتھوں تیکر پئی جدوں اوہ کیڑیاں دی وادی وچ اَپڑے، اک کیڑی آ کھیا: نی کِیڑیو! اپنیاں رُڈاں وچ وڑ جائو، (کدھرے) سلیمان تے اوہدے لشکر تہانوں مِدھ نہ دین تے اوہناں نوں پتا وی نہ ہووے"
  27,19,"فیر اوہ اوس (کیڑی) دی گل توں کھڑکھڑاندا ہسیا تے آ کھیا: میریا سوہنیا ربّا! مینوں توفیق دے پئی میں تیری نعمت دا شکر ادا کراں جیہڑی توں میرے اُتے نالے میرے ماں پیؤ تے انعام کیتی اے، تے پئی میں صالح عمل کراں جیہڑے توں پسند کریں، تے مینوں اپنی رحمت نال اپنے نیک بندیاں وچ داخل فرما"
  27,20,تے اوہنے پنچھیاں دا جائزہ لیا فیر کہندا مینوں کیہہ ہویا اے میں (اوہ) ہُد ہُد نئیں ویکھ رہیا یا اوہ غائب ہویاں چوں اے
  27,21,ضرور میں اوہنوں سخت سزا دیواں گا، یا ضرور اوہنوں حلال کر چھڈاں گا یا اوہ میرے کول کوئی واضح دلیل لے آوے گا
  27,22,"فیر اوہ بوہتا چر نئیں ٹھہریا فیر کہندا: میں اوہ گویڑ لا آیا ہاں جیہدا گویڑ تیتھوں نئیں ہویا، تے میں تیرے کول (شہر) سبا توں اک یقینی خبر لے کے آیا آں"