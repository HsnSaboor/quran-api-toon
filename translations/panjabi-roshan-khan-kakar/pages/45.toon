quran[5]{c,v,t}:
  2,265,تے اوہناں دی مثال جیہڑے اللہ دی رضا جوئی لئی تے اپنیاں دلاں نوں ثابت رکھدیاں اپنے مال خرچ کردے نیں اوس باغ ورگی اے جیہڑا کسے ٹِلے تے ہووے۔ اوہدے اُپر زوردار مینہ ورھے فیر اوہ اپنا دونا پھل لیاوے۔ فیر جے اوہنوں چھراٹے دا مینہ نہ وسے تاں پھوار (ای کافی) تے تسی جو عمل کردے او اللہ اوہنوں خوب ویکھن والا اے
  2,266,بَھلا تہاڈے وچوں کوئی (ایہہ) چاؤہندا اے پئی اوہدے کول کھجوراں تے انگوراں دا اک باغ ہووے اوہدے ہیٹھ دی نہراں وگدیاں ہوون۔ ایس (باغ) وچ اوہدے لئی ہر رنگ دے پھل ہون تے اوہنوں وڈیپا آن اپڑے تے اوہدی اولاد کمزور ہووے فیر (اک دم) اوس (باغ) تے کوئی درولا آن پوّے جیہدے وچ اگ ہووے فیر اوہ سڑ جاوے؟ اس طرحاں اللہ تہاڈے لئی اپنی آیتاں کھول کے دسدا اے تاں جے تسی سوچ وچار کرو
  2,267,ایمان لیاؤن والیو! تسی اوہناں پاک شیؤاں وچوں خرچ کرو جو تسی کمایاں۔ تے اوہدے وچوں وی جیہڑیاں اسیں تہاڈے لئی زمین وچوں کڈھیاں۔ تے نہ ارادہ کرو (اوس چوں) ناقص دا جنہوں تسی بوہت خرچ کردے او۔ تے تسی اوہ (شئے) کدی وی نہ لیندے پر ایہہ پئی ایہدے بارے تسی اکھیاں میٹ لوئو، تے جان لؤ واقعی اللہ بے پروا، بیحد خوبیاں والا اے
  2,268,اوہ شیطان تہانوں مفلسی دا ڈراوا دیندا اے تے بھیڑے کماں دا حُکم دیندا اے۔ تے اللہ تہانوں اپنی طرفوں بخشش تے فضل دا وعدہ دیندا اے تے اللہ فراخی والا سب کجھ جانن والا اے
  2,269,جنھوں چاہندا اے حکمت دیندا اے تے جنھوں حکمت دتی گئی تاں بلاشبہ اوہنوں بوہت ساری بھلیائی دے دتی گئی تے نئیں مت لیندے سوائے عقل منداں دے