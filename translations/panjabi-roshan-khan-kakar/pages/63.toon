quran[8]{c,v,t}:
  3,101,تے تسی کینویں کُفر کرو گے حالاں تسی او تہاڈے ساہمنے اللہ دیاں آیتاں پڑھ سنائیاں جاندیاں نیں تے تہاڈے وچ اوہدا رسول (موجود) اے؟ تےجنھیں اللہ(دے دین ) نوںگھُٹ کےپھڑلیا فیر بلاشبہ اوہنوں سدّھے رستے ول ہدایت مِل گئی
  3,102,ایمان لیاؤن والیو! اللہ کولوں ڈرو (جنیویں )اوہدے کولوں ڈرن دا حق اے تے تہانوں موت نہ آئے پر ایس حال وچ پئی تسی اسلام دے پیرو ہوؤ
  3,103,تے تسی اللہ دی رسی (قرآن) نوں پکی طرحاں پھڑ لوئو سارے رل کے تے آپس وچ نہ پاٹو، تے اپنے اُپر اللہ دے احسان نوں چیتے کرو جدوں تسی اک دوجے دے وَیری سو، فیر اوہنے تہاڈے دلاں وچکار الفت پاء دتی تے تسی اوہدے احسان نال بھائی بھائی ہو گئے، تے تسی اگ دی کھائی دے کنڈھے تے سو، فیر اوہنے تہانوں اوہدے (وچ ڈِگن) توں بچا لیا، اُنجے اللہ تہاڈے لئی اپنیاں آیتاں کھول کے بیان کردا اے تاں جے تسی سدھے راہ آؤ
  3,104,تے تہاڈے وچوں اک جماعت لازمی ایہو جہی ہونی چاہیدی اے جیہڑی نیکی ول بلائے تے خیری کماں دا حکم دیوے تے بھیڑے کماں توں ڈکے، تے اوہو ای لوک کامیاب نیں
  3,105,تے تسی اوہناں لوکاں وانگر نہ ہو جاناں جیہڑے وکھ وکھ ہو گئے تے اوہناں کول کُھلیاں نشانیاں آ جان توں مگروں اوہناں (آپس وچ) پُھٹ پا لئی تے اوہ لوک اوہناں سبھناں لئی بوہت وڈا عذاب اے
  3,106,"جیس دیہاڑے کئی چہرے اُجلے ہون گے تے کئی بوتھے کالے ہوون گے، فیرپر جنھاں دے مونہہ کالے ہون گے (پچھیا جاوے گا:) بھلا تسی ایمان اپنے توں بعد کُفر کیتا؟ فیر (ہُن) عذاب چکھو کیہڑا تسی کفر کردے رہے او"
  3,107,تے رہے اوہ جنھاں دے مونھ اُجلے ہون گے سو اللہ دی رحمت وچ ہوون گے، اوہ ایہدے وچ سدا ای رہن والے نیں
  3,108,اے نبی!) اوہ اللہ دیاں آیتاں نیں جیہڑیاں تیرے اگے اسیں حقّی پڑھ سناندے آں تے اللہ جہان والیاں لئی کوئی ظلم کرنا نئیں چاؤہندا