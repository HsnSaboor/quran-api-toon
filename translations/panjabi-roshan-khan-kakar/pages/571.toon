quran[18]{c,v,t}:
  71,11,وہ تہاڈے تے اسمان توں شراٹے دا مینہ ورھائے گا
  71,12,تے تہانوں مال تے پتراں نال رجائے گا تے تہانوں باغ عطا کرے گاتے تہاڈے لئی نہراں وگائے گا
  71,13,تہانوں کیہہ (وگ گئی) اے پئی تسی اللہ دی عظمت توں نئیں ڈرے
  71,14,تے بلاشبہ اوہنے تہانوں طَور طَور پیدا کیتا
  71,15,بھلا تسی نئیں ویکھیا پئی اللہ نے ست اسمان ہیٹھاں اتّے کینویں بنائے
  71,16,تے اوہنے اوہناں وچ چن نوں نور تے سورج نوں چراغ بنایا
  71,17,تے اللہ نے تہانوں زمین چوں پروان کیتا پرورش
  71,18,مڑ کے اوہ تہانوں اوہدے ول ای پرتاوے گا،تے تہانوں (دوبارہ) کڈھے گا خاص کڈھنا
  71,19,تے اللہ نے زمین نوں تہاڈے لئی وچھونا بنایا
  71,20,تاں پئی تسی اوہدیاں کھلیاں راہواں تے ٹرو
  71,21,"نوح آکھیا: میریا سوہنیا ربا! بیشک اوہناں میری نئیں منّی تے اوہناں پچھے لگے جنھاں نوں اوہناں دے مال تے اولاد نے گھاٹے دے سوا کسے شے وچ نئیں ودھایا"
  71,22,تے اوہناں مکر چلائے وڈے مکر
  71,23,"تے اوہناں کہیا: تسی کدی وی اپنے معبوداں نوں نہ چھڈنا تے نہ کدی چھڈنا ودّ نوں تے نہ سواع نوں تے نہ یغوث نوں تے، یعوق تے، نسر نوں"
  71,24,تے بیشک اوہناں بوہتیاں نوں پُٹھے راہے لایا، تے اے اللہ!) توں ایہناں ظالماں نوں گمراہی سوا کسے شے چ نہ ودھا
  71,25,وہ اپنیاں خطاواں کارن ای ڈوبے گئے، فیر دوزخ وچ واڑے گئے، تے اوہناں اپنے لئی اللہ باہجھوں کوئی امدادی نہ ویکھے
  71,26,"تے نوح آکھیا: (اے) میریا ربّا! اوہناں کافراں چوں زمین تے وسدا کوئی نہ چھڈ"
  71,27,بیشک جے توں اوہناں نوں چھڈ دیویں گا اوہ تیرے بندیاں نوں گمراہ کرن گے تے کسے نوں نئیں جمّن گے (اگوں) مگر نافرمان، سخت منکر
  71,28,میریا ربّا! توں میری تے میرے ماں پئیو دی بخشش فرما تے ہر اوس بندے دی جیہڑا میرے گھر وچ مومن ہو کے آ وڑے تے ایمان والے تے ایمان والِیاں دی وی تے ظالماں نوں ہلاکت دے سوا کسے شے وچ نہ ودھا