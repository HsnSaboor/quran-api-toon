quran[20]{c,v,t}:
  26,20,"موسیٰ) آکھیا: میں اوہ فعل اودوں کیتا سی جد کہ میں بھلیاں ہویاں وچوں سی"
  26,21,فیر جدوں میں تہاتھوں ڈریا فیر میں تہاڈے توں نَس گیا، فیر میرے رب مینوں حکم( علم ِ نبوت ) بخشیا تے اوہنے مینوں پیغمبراں چوں کر دتا
  26,22,تے اوہ کوئی احسان اے جنہوں توں میرے تے جتلاندا ایں پئی توں بنی اسرائیل نوں غلام بنایا ہویا اے
  26,23,"فرعون کہیا: تے رب العالمین کیہہ اے؟"
  26,24,موسیٰ آکھیا اوہ اسماناں تے زمین دا پروردگار اے تے جو کجھ اوہناں دونواں دے وچکار اے، جے تسی یقین کرن والے او
  26,25,"اوہنے اپنے آل دوالے دیاں نوں کہیا: بھلا تسی ایدھر) کن نئیں لائوندے او؟"
  26,26,"موسیٰ) آکھیا: (اوہ) تہاڈا رب تے تہاڈے اگلے پیو دادیاں دا وی رب اے"
  26,27,"اوہنے کہیا: بیشک تہاڈا رسول، جیہڑا تہاڈے ول گھلّیا گیا اے لازمی جھلّا اے"
  26,28,"موسٰی) آکھیا: (اوہ) چڑھدے تے لیہندے دا رب اے، تے جو کجھ اوہناں دونواں وچکار اے جے تسی سمجھ رکھدے او"
  26,29,"اوہنے کہیا : جے توں مینوں چھڈ کے کوئی خدا بنایا تے میں لازمی تینوں قیدیاں چوں کر دیواں گا"
  26,30,"موسیٰ آکھیا:تے بھانویں میں تیرے کول کوئی بظاہر شئے وی لَے آواں؟"
  26,31,"اوہنے کہیا: جے توں سچیّاں وچوں ایں فیر توں اوہ لے کے آ"
  26,32,فیر (جاں) موسیٰ نے اپنا عاصا سٹیا تے اوہ اچانک واضح ناگ ہوگیا
  26,33,تے (جاں) اوہنے اپنا ہتھ (کَچھ وچوں) کڈھیا تے اچانک اوہ ویکھن والیاں لئی چِٹّا (چمکدار) سی
  26,34,اوہنے (فرعون) اپنے آل دوالے سرداراں نوں آکھیا بیشک ایہہ تے ضرور ماہر جادوگر اے
  26,35,چاہندا اے پئی اپنے جادو نال تہانوں تہاڈے دیس وچوں کڈھ دیوے، فیر تسی ایہدا کیہہ مشورہ دیندے او
  26,36,"کہن لگے: ایہنوں تے ایہدے بھراء نوں ٹھہرائے رکھو، تے شہراں وچ جمع کرن والے (ہر کارے) گھلّ دے"
  26,37,پئی) اوہ سب ماہر جادوگراں نوں تیرے کول لے آئون
  26,38,فیر جادوگر اک معلوم دن دے متھے ویلے لئی جمع کرلئے گئے
  26,39,"تے لوکاں نوں آکھیا گیا: بھلا تسی وی سب جمع ہووُو گے؟"