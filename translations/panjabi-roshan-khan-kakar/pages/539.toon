quran[7]{c,v,t}:
  57,12,"جیس دیہاڑے تسی ایمان والیاں مرداں تے ایمان والیاں عورتاں نوں ویکھو گے پئی اوہناں دا نور (ایمان) اوہناں دے اگے تے اوہناں دے سجّے بھَج دا ہووے گا۔ (آکھیا جاوے گا:) اج تہانوں ایسے باغاں دی خوشخبری اے جنھاں ہیٹھاں نہراں وگدیاں نیں، اوہ اوہناں وچ سدا ای ریہن گے،اوہ اوہی تے وڈی کامیابی اے"
  57,13,"جیس دیہاڑے منافق مرد تے منافق عورتاں ایمان والیاں نوں کہن گے: سانوں اڈیکو پئی اسیں وی تہاڈے نور وچوں کجھ چانن لے لئیے آکھیا جاوے گا: اپنے پچھے ول پرت جائو فیر نور لبھّو۔ فیر اوہناں وچکار اک دیوار بنا دتی جاوے گی جیہدا اک دروازہ ہووے گا، اوہدے اندرلے پاسے رحمت ہووے گی تے اوہدے باہر والے پاسے ، اوس طرفے عذاب ہووے گا"
  57,14,"اوہ (منافق) اوہناں (مومناں) نوں واج دین گے: بھلا اسیں (دنیا وچ) تہاڈے نال نئیں سی؟ اوہ آکھن گے (ہاں) کیوں نئیں! پر تسی اپنے آپ نُوں فتنے وچ پا لیا سی، تے تسی اڈیک وچ رہے، تے تسی شک کیتا۔ تے تہانوں (جھوٹھیاں) خواہشاں دھوکھا دتا، ایتھےتیکرپئی اللہ دا حکم آ گیا، تے تہانوں دھوکے باز (شیطان) اللہ بارے دھوکھا دتا"
  57,15,سو اَج تہاڈے کولوں کوئی چھڈوائی نئیں لئی جاوے گی تے نہ اوہناں کولوں جنھاں کفر کیتا۔ تہاڈی ٹھاہرجہنم اے، اوہو ای تہاڈی سجن تے اوہ پرتن دی بھیڑی تھاں اے
  57,16,بھلا ایمان والیاں لئی اوہ گھڑی نئیں آئی پئی اوہناں دے دل اللہ دے ذکر تے اوس حق لئی لِف جان جیہڑا نازل ہویا تے اوہ اوہناں لوکاں ورگے نہ ہوَن جنھاں نوں اِس توں پہلوں کتاب دتی گئی؟ فیر اوہناں تے لّماں ویلا لنگھ گیاتاں اوہناں دے دل سخت ہو گئے، تے اوہناں وچوں بوہتے نافرمان نیں
  57,17,تسی جان لو (پئی) واقعی اللہ ای زمین نوں اوہدی موت توں بعد جواندا اے بلاشبہ اَسیں تہاڈے لئی آیتاں کھول کے بیان کیتیاں تاں جے تسی سمجھو
  57,18,بیشک صدقہ دین والے مرد تے صدقہ دین والیاں عورتاں تے جنھاں اللہ نوں قرضِ حسنہ ادھار دِتا اوہ اوہناں لئی چوکھا ودھائے گا تے اوہناں لئی باعزت اجر اے