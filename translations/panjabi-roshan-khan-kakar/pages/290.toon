quran[11]{c,v,t}:
  17,76,تے بیشک لاگے سی پئی اوہ تہانوں ضرور ایس دھرتی (مکہ) وچوں اکھیڑ دَین تاں جے تہانوں ایتھوں کڈھ دین تے تد اوہ وی تہاڈے مگروں نہ ٹھہر سکدے پر تھوڑا چِر ای
  17,77,ساڈے اوہناں رسولاں دے طریق وانگر جنھاں نوں اسیں تہاڈے توں پہلوں گھلیا، تے تہانوں ساڈے دستور وچ کوئی تبدیلی نہ مِلسی
  17,78,نماز قائم رکھ سورج ڈھلن توں لے کے رات دے ہنیرے تیکر، تے فجر دا قرآن (پڑھ)، بیشک فجر دا قرآن ہمیش توں(فرشتیاں دے) حاضر ہون دا ویلا اے
  17,79,تے رات دے کجھ حصے وچ سو ایس (قرآن) نال تہجد پڑھ ایس حال وچ پئی (ایہہ) تیرے لئی زائد(نفل) اے، نیڑے وے پئی تیرا رب تینوں مقامِ محمود تے کھڑا کرے گا
  17,80,"تے کہو: میریا سوہنیا ربّا ! داخل کر مینوں سچا ستھرا داخل کرنا تے کڈھ مینوں کڈھنا ستھرا تے اپنے کولوں میرے لئی مدد گار غلبہ بنا"
  17,81,"تے کہو: حق آگیا تے باطل مٹ گیا، بیشک باطل تے رہیا ای مٹن والا"
  17,82,تے اسیں قرآن وچوں تھوڑا تھوڑا اتاردے آں اوہ مومناں لئی سراسر شفا تے رحمت اے، تے اوہ ظالماں نوں گھاٹے دے سوا کسے چیز وچ وادھا نئیں کردا
  17,83,تے جدوں اسیں انسان تے انعام کردے آں اوہ بے رخی کر لیندا اے تے اپنا پاسا کردا اے کواسا، تے جدوں اوہنوں برائی اپڑے، ہو جاندا اے بے آسا
  17,84,"آکھ دیؤ: ہر کوئی اپنے (مذہبی) طریقےتے عمل کردا اے سو تہاڈا رب زیادہ جان دا اے پئی کون بوہتی سدھی راہ تے وے"
  17,85,"تے اوہ تیرے کولوں روح بارے پچھدے نیں۔ آکھ دیو: روح ربّی امر اے، تے تہانوں علم نئیں دتاگیا پر تھوڑا ای"
  17,86,تے جے اسیں چاہیے تے اوہ لازمی (واپس) لے جائیے جو اسیں تیرے ول وحی کیتی اے، مڑ کے تہانوں ایہدے تے ساڈے مقابلے وچ اپنا کوئی حمایتی نئیں مِلے گا