quran[7]{c,v,t}:
  39,68,تے صور وچ پھوکیا جاوے گا فیر غش کھا مرن گے جیہڑے لوک اسماناں تے زمین وچ نیں سوائے اوہدے جنھوں اللہ چاہوے، مڑکے اوہدے وچ دوجی واری پھوکیا جاوے گا فیر اوہ اچانک کھڑے (ہوکے) ویکھن لگن گے
  39,69,تے زمین اپنے رب دے نور نال لاٹاں مارے گی، تے (عملاں دی) کتاب رکھی جاوے گی، تے نبیّاں تے گواہاں نوں لیاندا جاوے گا، تے اوہناں (لوکاں) وچکار حق نال فیصلہ کیتا جاوے گا، تے اوہناں تے ظلم نئیں کیتا جاوے گا
  39,70,تے ہر بندے نوں پورا بدلہ دتّا جاوے گا جو اوہنے عمل کیتا، تے جو کجھ اوہ کر رہئے نیں اوہ خوب جان دا اے
  39,71,"تے جنھاں کفر کیتا، اوہ جہنّم ول ٹولے ٹولے ہِکّے جان گے، ایتھوں تیکر پئی جد اوہ اوہدے کول اپڑن گے اوہدے بوہےکھولے جان گے، تے اوہدے دروغے اوہناں نوں پچھن گے: بھلا تہاڈے کول تہاڈے وچوں رسول نئیں سن آئے جیہڑے تہاڈے تے تہاڈے رب دیاں آیتاں پڑھدے سن تے تہانوں تہاڈی ایس دیہاڑے دی پیشی توں ڈرائوندے سن۔ اوہ کہن گے: کیوں نئیں! پر کافراں تے عذاب دی گل ثابت ہو چکی اے"
  39,72,"اوہناں نوں) آکھیا جاوے گا: تسی جہنّم دے بوہویاں چوں وڑ جاؤ: ایہدے وچ سدا رہوُ گے، سو تکبّر کرن والیاں دا (ایہہ) کیا مندا ٹکاناں اے"
  39,73,"تے جیہڑے اپنے رب کولوں ڈر دے رہے، اوہ جنت ول ٹولیاں چ لجائے جان گے، ایتھوں تیکر پئی جدوں اوہ اوہدے کول اپڑن گے تے اوہدے دروازے کھلے ہوئے ہون گے، تے اوہدے دروغے اوہناں نوں آکھن گے: تہاڈے تے سلام ہووے، تسی سُتھرے رہے، سو تسی ایہدے وچ سدا لئی داخل ہو جاؤ"
  39,74,"تے اوہ آکھن گے: الحمدُ للہ جنھے ساڈے نال اپنا وعدہ سچ کر وکھایا، تے سانوں ایس زمین (جنت) دا وارث بنا دتّا، اسیں جنت وچ جِتھّے چاہیے ڈیرہ لا لئیے، سو عمل کرن والیاں دا (ایہہ) خوب اجر اے"