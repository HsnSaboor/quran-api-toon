quran[8]{c,v,t}:
  28,14,تے جدوں اوہ (موسیٰ) اپنی جوانی نوں اپڑیا تے سگھڑ ہو گیا اسیں اوہنوں حُکم (فیصلے دی سمجھ) تے علم دتا، تے اسیں نیکی کرن والیاں نوں اُس طرحاں ای جزا دینے آں
  28,15,"تے اوہ شہر وچ اوس ویلے وڑیا جدوں کہ اوتھے وسندےبے خبری وچ سَن، فیر اوہنے اوس (شہر) وچ دو بندیاں نوں آپو وچ لڑدیاں ویکھیا ایہہ (اک) اوہدے اپنے دھڑے وچوں سی تے ایہہ(دوجا) اوہدے ویریاں وچوں سی، فیر جیہڑا اوہدے اپنے دھڑے وچوں سی اوہنے ایہدے (موسیٰ) کولوں اوس بندے دے خلاف مدد منگی جیہڑا اوہدے دشمن وچوں سی، فیر موسیٰ اوہنوں گھسُن ماریا تاں اوہدا خاتمہ کر دِتا، آکھیا: ایہہ (قتل) شیطان دے فعل چوں اے، بیشک اوہ کھلم کھلا گمراہ کرن والا ویری اے"
  28,16,"موسیٰ) عرض کیتی : میریا سوہنیا ربّا! بیشک میں اپنی جان تے ظلم کیتا اے، سو توںمینوں بخش دے، فیر اوس (اللہ) اوہنوں بخش دتا، بیشک اوہی بخشن ہار، بوہت رحم والا اے"
  28,17,"(موسیٰ) آکھیا: میریا ربّا! ایس پاروں پئی توں میرے تے احسان کیتا اے، سو میں کدی وی مجرماں دا امدادی نہ بناں گا"
  28,18,"فیر اوہنے شہر وچ ڈردے ڈردے سویر کیتی، اڈیک رہیا سی فیر اچانک (ویکھیا پئی) اوہو بندہ جنھے کل اوہدے کولوں مدد منگی سی، اوہنوں (مڑ) فریاد کر رہیا اے، موسیٰ نے اوہنوں آکھیا: بیشک توں یقیناً صریحاً گمراہ ایں"
  28,19,"فیر جدے پئی اوس (موسیٰ) ارادہ کیتا پئی اوس بندے نوں پھڑے جیہڑا اوہناں دونواں دا دشمن سی اوہ (اسرائیلی) بول پیاء: اے موسیٰ: بھلا توں چاہناں ایں پئی مینوں وی ماریں جینویں توں کل اک بندے نوں مار مکایا، توں نئیں چائوہندا سوائے پئی دھرتی وچ جابر ہوویں تے نہ توں چائوہندا پئی توں اصلاح والیاں وچوں ہوویں"
  28,20,"تے شہر دے دوراڈے کنڈے توں اک بندہ نسدا آیا (تے) کہندا: اے موسیٰ! بیشک سردار تیرے بارے مشورہ کر رہے نیں تاں پئی تینوں قتل کر دین، سو توں نِکل جا، بیشک میں تیرے خیر خواہاں وچوں آں"
  28,21,"فیر اوہ اوس (شہر) وچوں ڈردا اڈیکدا نکل کھلوتا (تے) اوہنے آکھیا: میریا سوہنیا ربّا! توں ایس ظالم قوم توں مینوں بچائیں"