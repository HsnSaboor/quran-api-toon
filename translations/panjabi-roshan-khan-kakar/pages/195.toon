quran[7]{c,v,t}:
  9,48,بلاشبہ یقیناً ایہناں ایس توں پہلوں وی فتنہ (اختلاف رائے) پائونا چاہیا سی تے تہاڈے کئی معاملے پٹھے کیتے سی، ایتھے تیکر پئی حق آ گیا تے اللہ دا حکم غالب ہو گیا، تے اوہ ناپسندکرن والے سی
  9,49,تے اوہناں وچوں کوئی تہانوں کہندا اے پئی مینوں اجازت دے دیؤ تے فتنے وچ نہ پاؤ سن لو! اوہ فتنے وچ پئے ہوئے نیں تے بیشک جہنم لازمی کافراں نوں گھیرن والی اے
  9,50,(اے نبی!) جے تہانوں کوئی بھلائی اپڑ دی اے تے اوہناں نوں بھیڑی لگدی اے تے جے تہاڈے تے کوئی مصیبت پیندی اے تے اوہ کہندے نیں پئی اسیں تے ایس توں پہلوں ای اپنامعاملہ سسنبھال لیا سی تے اوہ خوش ہوندے پرت جاندے نیں
  9,51,"(اے نبی!) آکھ دیؤ: سانوں کدی وی کوئی (مصیبت) نئیں اپڑے گی سوائے جیہڑی اللہ ساڈے لئی لکھ دتی، اوہو ای ساڈا مولا اے۔ تے لازم اے مومن اللہ تے ای فیر بھروسہ رکھن"
  9,52,"(اے نبی!) آکھ دیؤ: تُسی نئیں کجھ اڈیکدے ساڈے حق وچ دو بھلائیاں وچوں اک دے سوا (غازی یا شہید) تے اسیں تہاڈے بارے ایہہ اڈیکدے آں پئی اللہ تہانوں اپنے کولوں عذاب دیوے یا ساڈے ہتھوں فیر تسی اڈیکو، بیشک اسیں تہاڈے نال( بیٹھے) اڈیکن والے آں"
  9,53,"(اے نبی!) آکھ دیؤ: تُسی خوشی نال خرچ کرو یا کُڑھدیاں تہاڈے کولوں کدی وی قبول نئیں کیتا جاوے گا، بیشک تُسی سدا دے نافرمان لوک او"
  9,54,تے اوہناں دے خرچے قبول ہون وچ کوئی رکاوٹ نئیں سوائے ایہدے، پئی واقعی اوہناں اللہ نال کفر کیتا تے اوہدے رسول نال۔ تے اوہ نماز لئی نئیں آؤندے پر سب سست ہو کے ای، تے اوہ خرچ نئیں کردے پرنہ چاہندیاں ہویاں ای