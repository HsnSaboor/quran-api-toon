quran[8]{c,v,t}:
  13,35,اوس جنت دی صفت جیس جنت دا متقی لوکاں نال وعدہ کیتا گیا (پئی) اوہدے ہیٹھوں نہراں وگدیاں نیں۔ اوہدے میوے ہمیش لئی نیں تے اوہدی چھاں وی۔ اوہ اوہناں لوکاں (دے کم) دا بدلہ اے جیہڑے متّقی بنے، تے کافراں دے کم دا بدلہ اگ اے
  13,36,"تے جنھاں نوں اسیں کتاب دتّی اوہ ایس (قرآن) تَوں خوش ہوندے نیں جیہڑا تہاڈے وَل اتاریا گیا، تے کُجھ گروہ ہین جیہڑے ایہدے کُجھ (حکماں) دا نکار کردے نیں۔ آکھ دیو: مَینوں صرف ایہہ حکم دتّا گیا اے پئی میں اللہ دی عبادت کراں تے اوہدے نال شریک نہ رلاواں، اوہدے ول ای میں بلاناں تے اوہدے وَل ای میرا پرتنا اے"
  13,37,تے اوسے طرحاں اسیں ایس (قرآن) نوں عربی فرمان بناکے اتاریا اے تے یقیناً جے تسی اوہناں دیاں خواہشاں پچھے ٹُرے ایہدے بعد وی پئی تہاڈے کول عِلم آ ہٹیا تے اللہ اگے نہ کوئی تیرا حمایتی ہووے گا تے نہ کوئی بچان والا
  13,38,تے بلاشبہ یقیناً اسیں تیرے تَوں پہلوں (وی) کئی رسول گھل چُکے، تے اسیں اوہناں نوں بیویاں تے بچیاں والا بنایا۔ تے کسے رسول لئی نئیں روا پئی اوہ کوئی نشانی (معجزہ) لیائے پر اللہ دے حُکم نال۔ ہر ویلے دی اک لکھت اے
  13,39,اللہ جو (گل) چاہندا اے مٹاندا تے ثابت رکھدا اے، تے اوہدے کول ای اصل کتاب (لوح محفوظ) اے
  13,40,تے جے اسیں کدی واقعی اوس (عذاب) دا کُجھ حِصّہ تینوں وکھا دیئے جیہدا اَسیں ایہناں نال وعدہ کردے آں یا تیرے دم پورے کر دئیے فیر تیرے ذِمّے بس اَپڑا دینا اے، تے ساڈے ذِمّے حساب لینا اے
  13,41,بھلا اوہناں نئیں ویکھیا پئی واقعی اسیں دھرتی ول آئوندے آں پئی اوہنوں اسیں کناریوں (کافراں دا اثر) گھٹاندے جاندے آں تے اللہ فیصلہ کردا اے، کوئی اوہدے حکم نوں ٹالن والا نئیں، تے اوہ حساب دا جلد باز اے
  13,42,تے بلاشبہ اوہناں لوکاں چالاں چلیاں جیہڑے ایہناں توں پہلوں سن، فیر اصل چال تے سب اللہ دے ای اختیار اے اوہو جان دا جو ہر جی کماندا اے، تے چھیتی ای کافراں نوں پتا لگ جاوے گا پئی عاقبت دا گھر کیس لئی اے