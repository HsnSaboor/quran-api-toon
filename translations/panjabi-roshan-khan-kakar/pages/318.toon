quran[11]{c,v,t}:
  20,88,"فیر اوہنے اوہناں لئی اک وچھا پُتلا جہیا کڈھیا، جہدی اواز گاں ورگی سی، فیر اوہ کہن لگے: ایہو ای اے تہاڈا خدا تے موسیٰ دا خدا، سو اوہ بھل گیا"
  20,89,فیر بھلا اوہ ویکھدے نئیں سی پئی بیشک اوہ (وچھا) اوہناں دی کسے گل دا جواب نئیں دیندا تے نہ اوہناں دے کسے گھاٹے تے نہ فیدے دا مالک اے
  20,90,"تے بلاشبہ یقیناً ایہدوں پہلوں ہارون اوہناں نوں آکھ چھڈیا سی: میرئیے قومے! ایس (وچھے) راہیں تسی بس ازمائے گئے او، تے بیشک تہاڈا رب رحمٰن اے، سو تسی میرے پچھے ٹرو تے میرا حکم مَنّو"
  20,91,"اوہ کہن لگے: اسیں تے ایہدے مجاور بنن توں ہرگز نئیں ہٹاں گے ایتھوں تیکر پئی موسیٰ ساڈے کول پرت آوے"
  20,92,"اوس (موسیٰ) آکھیا: اے ہارون! تینوں کیس شئے نے ڈکیّ رکھیا جدوں توں ایہناں نوں ویکھیا پئی گمراہ ہو گئے نیں"
  20,93,پئی توں میری پیروی نہ کریں؟ بھلا فیر توں میرے حکم دی نافرمانی کیتی؟
  20,94,"اوس (ہارون) آکھیا: میرے ماں جائے! نہ پھڑ مینوں داڑھیوں تے نہ میرے سر توں بیشک میں ڈریا پئی توں آکھیں گا: توں بنی اسرائیل وچکار پُھٹ پا دتی تے توں میرا قول نہ اُڈیکیا?"
  20,95,"اوس (موسیٰ) آکھیا: اوئے سامری! فیر تیرا کیہہ معاملہ اے؟"
  20,96,"اوس (سامری) کہیا: میں اوس شئے نوں ویکھیا جیہڑی ایہناں لوکاں نہ دھیانی، فیر میں اک مُٹھ رسول دے پیر دے نشان دی بھر لئی فیر اوہ ایہدے وچ پاء دتی، تے اُنج ای کرنا میرے جی نے میرے لئی سجا دتا"
  20,97,"اوس (موسیٰ) آکھیا:فیر توں چلا جا، سو بیشک تیرے لئی ساری حیاتی ایہو ای (سزا) اے پئی توں کہندا رہویں، ہتھ نہ لاؤ ناں، تے یقیناً تیرے لئی اک وعدہ (ہور) وی اے جیہڑا تیرے توں کدی نہ ٹلے گا تے تُوں اپنے معبود ول ویکھ جیہدے تے توں مجاور بنیا رہیا سی اسیں ایہنوں لازمی ساڑ اں گے، مڑ کے ضرور اسیں (سواہ) اڈا دیواں گے سمندر وچ چنگی طرحاں اڈونا"
  20,98,بس تہاڈا سب دا معبود اللہ اے اوہ جیہدے باہجوں کوئی معبود نئیں، اوہنے ہر شئے نوں اپنے علم نال گھیریا ہویا اے