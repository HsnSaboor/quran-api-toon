quran[7]{c,v,t}:
  46,29,تے چیتے کرو جدوں اسیں جنّاں دی اک نفری نوں تہاڈے ول پھیریا، اوہ قرآن غور نال سُندے، فیر جدوں اوہ اوس (تلاوت) لئی حاضر ہوئے، آکھن لگے چپ ہو جاؤ، فیر جدوں( تلاوت) مُک گئی تے اوہ اپنی قوم ول ڈرائون والے بن کے پَرتے
  46,30,"اوہناں آکھیا: ساڈئیے قومے! بیشک اسیں اِنج دی کتاب سنی اے جیہڑی موسیٰ توں مگروں اتاری گئی اے، اوہناں (کتاباں) دی تصدیق کردی جیہڑیاں اوہدے ساہمنے نیں ، اوہ حق تے سِدّھے راہ ول ہدایت دیندی اے"
  46,31,ساڈئیے قومے! اللہ ول سدّن والے دی دعوت من لَو، تے اوہدے تے ایمان لے آئو، اوہ تہاڈے گناہ تہانوں بخش دیوے گا تے تہانوں درد ناک عذاب توں پناہ دیوے گا
  46,32,تے جیہڑا کوئی اللہ ول سدّن والے دی گل نہ منّے گا فیر نہ اوہ زمین وچ بے وس کرن جوگا اے تے نہ ای اوس (اللہ) باہجھ اوہدے کوئی حمایتی ہون گے، اوہو ای لوک کُھلی گمراہی وچ نیں
  46,33,بھلا اوہناں تکیا نئیں پئی واقعی اللہ، جنھے اسماناں تے دھرتی نوں بنایا تے اوہ اوہناں دے بنان وچ تھکیا نئیں، ایس تے قادر اے پئی مُردیاں نوں زندہ کرے، کیوں نئیں! بیشک اوہ ہر شئے تے پورا قادر اے
  46,34,"تے جیس دیہاڑے کافر لوک اگ ساہمنے کیتے جان گے (آکھیا جاوے گا:) بھلا ایہہ (دوزخ) حق نئیں اے؟ کہن گے: کیوں نئیں، ساڈے رب دی سونہہ ! (اللہ) فرماوے گا: ہن تسی چکھو عذاب اوہدے بدلے جیہڑا کفر کردے سو"
  46,35,سو (اے نبی!) تسی صبر کرو جینویں حوصلے والے رسولاں صبر کیتا، تے اوہناں بارے (عذاب دی) شتابی نہ مچائو،اوہ جیس دیہاڑے اوس نوں تکن گے جیہدا اوہناں نال وعدہ کیتا جاندا اے (سمجھن گے) اوہ تے (دنیا وچ) دن دی اک گھڑی سوا نئیں ٹھہرے۔ (ایہہ) اپڑانا اے ، فیر نافرمان لوکاں سوا کوئی ہور ہلاک نئیں کیتا جاوے گا؟