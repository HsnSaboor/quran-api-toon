quran[8]{c,v,t}:
  6,158,"نئیں اوہ اڈیک دے سوائے پئی اوہناں کول فرشتے آؤن، یا (خود) تیرا رب آوے، یا تیرے رب دیاں خاص نشانیاں آؤن؟ جیس دیہاڑے تہاڈے رب دیاں کوئی نشانیاں آجاون گئیاں (تے) کسے جی نوں اوہدا ایمان (لیائونا) اوہنوں فیدہ نئیں دیوے گا جو ایس توں پہلے ایمان نئیں سی لیایا ، یااوہنے اپنے ایمان وچ کوئی نیکی نئیں سی کمائی،کہہ دیؤ: تُسی (وی) اُڈیکدے رہو ، بے شک اسیں وی اڈیکن والے آں"
  6,159,بیشک جنھاں لوکاں اپنے دین نوں ٹوٹے ٹوٹے کر لیا، تے اوہ فرقے بن گئے،تہاڈا اوہناں نال کوئی سروکار نئیں، اوہناں دا معاملہ بس اللہ دے حوالے وے، مڑ کے اوہ اوہناں نوں جتلائے گا جو کجھ اوہ کردے رہے سی
  6,160,جیہڑا نیکی لے کے آوے گا فیر اوہدے لئی اوہدا دس گُنا اے تے جیہڑا بریائی لے کے آوے گا فیر اوہنوں نئیں سزا دتی جاوے گی پر اوہدے جنی تے اوہناں تے ظلم وی نئیں ہووے گا
  6,161,"اے نبی!) آکھ دیؤ: بیشک مینوں میرے رب سدھے رستے ول ہدایت دے دتی اے پکے پیڈے دین ملت ابراہیم دی جیہڑا، یکسو مسلم سی تے اوہ مشرکاں وچوں نئیں سی"
  6,162,"آکھ دیؤ: بیشک میری نماز، تے میری قربانی، تے میرا جینا تے میرا مرنا، اللہ رب العالمین لئی اے"
  6,163,اوہدا کوئی شریک نئیں، تے مینوں اوسے ( توحید) دا حکم دتا گیا اے، تے منن والیاں چوں میں سب توں پہلا آں
  6,164,"آکھ دیؤ: بھلا میں اللہ توں وکھ کوئی ہور رب لبھاں؟ حالاں اوہو ای ہر شئے دا رب اے، تے کوئی جی کمائی نئیں کردا پر (اوہدا وبال) اوہدے تے ای اے، تے نہ کوئی بھار چکن والی(جان) کسے دوسرے دا بھار چکے گی،مڑ کے اپنے رب ول ای تسی پرتائے جائو گے ، فیر اوہ تہانوں جتلا دیوے گا جیس وچ تسی اختلاف کردے سی"
  6,165,تے اوہو ای اے جنھے تہانوں زمین وچ (زمانے نال )خلیفے بنایا، تے تہاڈے وچوں کئیاں نوں کئیاں تے درجیاں چ چُک دتا تاں جے اوہ تہانوں اوہناں (نعمتاں) وچ ازماوے جیہڑیاں اوہنے تہانوں دتیاں۔ بیشک تیرا رب چھیتی سزا دین والا اے۔ تے بیشک اوہ یقینا بخشنہار بڑا رحم والا اے