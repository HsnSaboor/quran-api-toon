quran[10]{c,v,t}:
  45,23,بھلا فیر تسی اوہنوں ویکھیا جنھے اپنی خواہش نوں اپنا معبود بنالیا تے اللہ اوہنوں علم ہوندیاں وی گمراہ کردتّا تے اوہدے کنّاں تے اوہدے دل اُتے مہر لاء دتی تے اوہدیاں اکھّاں تے پڑدہ پاء دتّا، فیر کیہڑا ا ے جیہڑا اللہ توں پِچھے اوہنوں ہدایت دیوے؟ بھلا فیر تسی دھیان نئیں کردے؟
  45,24,"تے کہندے: نئیں ایہہ پر ساڈی دنیا وی حیاتی (ایتھے ای) اسیں مر دے تے جیوندے آں، تے سانوں زمانے سوا کوئی نئیں مار دا۔ تے اوہناں نوں اوہدا کوئی علم نئیں، اوہ تے نرے گمان سوا کجھ نئیں کردے"
  45,25,"تے جدوں اوہناں تے ساڈیاں کھلیاں آیتاں پڑھیاں جاندیاں نیں اوہناں دی دلیل بس اوہی ہوندی اے پئی اوہ کہندے نیں: ساڈے پیؤ دادیاں نوں لے آئو جے تسی سچے او"
  45,26,"اے نبی!) آکھ دیؤ: اللہ ای تہانوں حیاتی بخش دا اے، مڑ کے اوہو ای تہانوں مار دا اے، مڑ کے اوہو ای تہانوں قیامت دیہاڑے کٹھیاں کرے گا، جیہدے وچ کوئی شک نئیں تے پر لوکاں دے بوہتے نئیں جان دے"
  45,27,تے اللہ لئی اے اسماناں تے زمین دی بادشاہی، تے جیس دیہاڑے قیامت قائم ہووے گی اوس دیہاڑے باطل والے گھاٹا کھان گے
  45,28,"تے تسی ہر امت گوڈیاں پرنے ڈگی ویکھو گے، ہر امت اپنے اعمال نامے ول بلائی جاوے گی (آکھیا جاوے گا:) اج تہانوں اوہدا بدلہ دتّا جاوے گا جیہڑے تسی عمل کردے رہے سَو"
  45,29,ایہہ ساڈی کتاب اے جیہڑی تہاڈے بارے سچ سچ بیان کر دی اے، یقیناً اسیں لکھواندے جاندے سی جیہڑے تسی عمل کردے سَو
  45,30,فیر اوہ لوک جیہڑے ایمان لیائے تے اوہناں نیک عمل کیتے، سو اللہ اوہناں نوں اپنی رحمت وچ داخل کرے گا۔ اوہی واضح کامیابی اے
  45,31,"تے رہے اوہ لوک جنھاں کفر کیتا (آکھیا جاوے گا:) بھلا فیر تہاڈے تے میریاں آیتاں نئیں سن پڑھیاں جاندیاں؟ فیر تسی متکبّر ہوئے، تے تسی مجرم لوک سو"
  45,32,"تے جدوں (تہانوں) آکھیا جاندا سی پئی بیشک اللہ دا وعدہ سچا اے، تے قیامت وچ کوئی شک نئیں تسی کہندے سو: اسیں نئیں جان دے قیامت کیہہ اے؟ سانوں نئیں جاپدا پر اینویں گمان تے اسیں کدی وی پورا یقین کرن والے نئیں"