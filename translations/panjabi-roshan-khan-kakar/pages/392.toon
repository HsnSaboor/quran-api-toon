quran[9]{c,v,t}:
  28,51,تے بلاشبہ یقیناً اسیں اوہناں نوں لگاتار اپنا کلام اپڑاندے رہے، شاید اوہ دھیان کرن
  28,52,اوہ لوک جنھاں نوں اساں ایس توں پہلوں کتاب دتی سی، اوہ ایہدے تے ایمان لیائوندے نیں
  28,53,"تے جدوں اوہناں تے (قرآن) تلاوت کیتا جاندا اے اوہ آکھدے نیں: اسیں ایہدے تے ایمان لیائے، بیشک ساڈے رب ولوں ایہہ حق اے، بیشک اسیں تے ایس توں پہلوں ای فرمانبردارسی"
  28,54,اوہناں لوکاں نوں اوہناں دا دو وار اجر دتا جاوے گا کیہڑا اوہناں صبر کیتا تے اوہ بھلیائی نال بریائی نوں ٹال دے نیں تے جو اسیں اوہناں نوں روزی پہنچائی اے اوہدے وچوں خرچ کردے نیں
  28,55,"تے جیس ویلے اوہ بیہودہ گل سُندے نیں، تاں اوہ اوس توں منہ پھیر لیندے نیں تے آکھدے نیں: ساڈے لئی ساڈے عمل نیں تے تہاڈے لئی تہاڈے عمل نیں، تہانوں سلام ہووے، جاہلاں نال ساڈا کوئی لاگا واگا نئیں"
  28,56,(اے نبی!) بیشک جنھوںتسی پسند کردے او، ہدایت نئیں دے سکدے، تے پر اللہ ای جنھوں چاہوے ہدایت دیندا اے تے اوہی ہدایت پھڑن والیاں نوں خوب جان دا اے
  28,57,"اوہ (مکہ دے مشرک) کہندے نیں: جے اسیں تیرے نال ایس ہدایت تے ٹُریئے تاں سانوں بھوئیں اُتّوں چُک لیا جاوے گا، بھلا اساں اوہناں نوں امن والے حرم وچ ٹھاہر نئیں دتی جیہدے ول ہر( قسم) دے میوے کھچ کے ساڈے ولوں رزق طور پہنچائے جاندے نیں؟تے پر اوہناں دے اکثر نئیں جان دے"
  28,58,تے اساں کِنّیاں ای وستیاں تباہ کردتّیاں جیہڑیاں اپنے گزران تے اتراندیاں سن، سو اوہ نیں اوہناں دے گھر (اجڑے پئے)، جیہڑے اوہناں توں مگروں آباد نئیں ہوئے پر بوہت گھٹ، تے اسیں ای ہمیشہ وارث بنن والے آں
  28,59,تے تیرا رب کدی وستیاں نوں تباہ کرن والا نئیں جدوں تیکر اوہ اوہناں دی اصل (وستی) وچ کوئی رسول نہ گھل دیوے، جیہڑا اوہناں تے ساڈیاں آیتاں پڑھے ، تے اسیں وستیاں نوں تباہ کرن والے نئیں سی پر جدوں کہ اوہناں دے وسندے ظالم ہو جان