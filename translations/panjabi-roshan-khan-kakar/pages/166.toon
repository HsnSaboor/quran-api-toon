quran[7]{c,v,t}:
  7,131,"فیر جدوں اوہناں تے بھلیائی آئوندی تے کہندے: ایہہ ساڈ1 حق اے، تے جے اوہناں نوں کوئی تنگی اپڑ دی تے موسیٰ تے اوہدے نالدیاں دی نحوست آ کھدے۔ سن لوئو! اوہناں دی نحوست (تے) بس اللہ دے کول (مقدر) اے تے پر اوہناں وچوں بوہتے نئیں جان دے"
  7,132,"تے اوہناں (موسیٰ نوں) کہیا: بھانویں تُسی ساڈے کول جو وی کوئی نشانی لے آؤ پئی اوس نال سانوں مسحور کر دیؤ فیر وی اسیں تہاڈے تے کدی وی ایمان نئیں لیاؤن لگے"
  7,133,­ فیر اساں اوہناں تے طوفان گھلیا تے مکڑ تے چچڑ تے ڈڈھو، تے لہو، سب وکھو وکھ نشانیاں سن، فیر وی اوہ متکبّر ہوئے تے اوہ مجرم لوک ای سن
  7,134,"تے جدوں اوہناں تے کوئی عذاب پیندا تے کہندے: اے موسیٰ! توں اپنے رب کولوں ساڈے لئی دعا کر کیہڑا اوہنے تیرے ذمے عہد کیتا ہویا اے، یقیناً جے توں ساڈے توں (ایہہ) عذاب ٹال دیویں تے اسیں لازمی تیرے تے ایمان لے آواں گے تے تیرے نال بنی اسرائیل نوں ضرور گھل دیواں گے"
  7,135,فیر جدوں اسیں اوہناں توںکجھ چر تیکر عذاب ہٹا لیندے، جیہدے تک اوہ اپڑن والے ہوندے، تداں اوہ (سب) قرار توڑ دیندے
  7,136,فیر اسیں اوہناں کولوں بدلہ لیاء سو اوہناں نوں سمندر وچ غرق کر دتّا، کیہڑا پئی واقعی اوہناں ساڈیاں آیتاں دا انکار کیتا تے اوہ اوہناں توں غافل ہو گئے سن
  7,137,تے اسیں اوہناں وچوں کمزور سمجھے جان والیاں نوں، زمین دے چڑھدیاں تے ایہدے لیہندیاں دا وارث بنا دتا جیہدے وچ اسیں برکت رکھی سی تے بنی اسرائیل اُپر تیرے رب دا خیری بول (اخیر) پورا ہویا، ایس لئی پئی اوہناں صبر کیتا۔ تے اسیں فرعون تے اوہدی قوم دا اوہ سارا کُجھ برباد کر دتا جو اوہ بنائوندے سن تے جو (محل) اوہ اُساردے سن