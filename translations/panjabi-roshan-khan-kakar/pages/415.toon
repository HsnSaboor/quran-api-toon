quran[11]{c,v,t}:
  32,1,الم
  32,2,ایس کتاب دا نازل کیتا جانا جیہدے وچ کوئی شک نئیں جہاناں دے رب دی طرفوں اے
  32,3,کیہہ اوہ کہندے نیں پئی ایس (نبی) ایہنوں آپ گھڑ لیا اے، (نئیں) سگوں اوہ تیرے رب ولوں حق اے تاں پئی تسی اوس قوم نوں ڈرائو جنھاں کول تیرے توں پہلوں کوئی ڈرائون والا نئیں آیا، شاید اوہ ہدایت پھڑن
  32,4,اوہ اللہ جنھے اسماناں تے زمین نوں تے جو کجھ اوہناں دونواں وچکار اے چھے دناں وچ پیدا کیتا، مڑ کے اوہنے عرش تے استویٰ فرمایا، اوہدے باہجوں نہ تہاڈا کوئی حمایتی اے تے نہ کوئی سفارشی، بھلا فیر تسی دھیان نئیں کر دے
  32,5,اوہو ای اسمان توں زمین تیکر (ہر) معاملے دی تدبیر کردا اے، مڑ کے اوہ (معاملہ) انج دے دن چ اوہدے ول چڑھدا اے جیہدی مقدار اوس (حساب) مطابق اک ہزار سال اے، جو تسی گن دے او
  32,6,اوہ اے غیب تے حاضر دا جانن والا، سب تے غالب، بہت رحم والا
  32,7,جنھے ہر شئے نوں سوہنی طرحاں بنایا جنھوں اوہنے پیدا کیتا، تے اوہنے انسان دی پیدائش دا مُنڈھ گلی مٹی توں بنھیا
  32,8,مڑ کے اوہدی نسل اک بے قدرے پانی دے جوہر (نطفے) توں ٹوری
  32,9,مڑ کے اوس نوں ٹھیک کر کے اوہدے وچ اپنی روح پھوکی، تے اوہنے تہاڈے کن، اکھاں تے دل بنائے، تسی گھٹ ای شکر کردے او
  32,10,"تے اوہناں (کافراں) کہیا: بھلا جدوں اسیں مٹی وچ ملیا میٹ ہوگئے کیہہ بیشک اسیں ضرور نویں سِرے پیدا ہوواں گے؟ (نئیں!) سگوں اوہ سب تے اپنے رب نوں مِلن دے ای منکر نیں"
  32,11,"آکھ دیؤ: موت دا فرشتہ جیہڑا تہاڈے تے متھیا گیا اے تہاڈی (روح) قبض کرے گا، مڑ کے تسی اپنے رب ول ای پرتائے جائو گے"