quran[9]{c,v,t}:
  40,41,تے میریئے قومے! مینوں کیہہ اے پئی میں تہانوں نجات ول بلائوندا آں، تے تسی مینوں دوزخ ول بلائوندے او
  40,42,تسی مینوں بلائوندے اوہ پئی میں اللہ دا منکر ہوواں، تے اوہدے نال اوہنوں شریک کراں جیہدا مینوں کوئی علم نئیں تے میں تہانوں سب تے غالب، بڑے بخشن ہار وَل بلائونا
  40,43,بخدا تسی مینوں جہدے ول بلائوندے او، اوہ نہ تے دنیا وچ پکارن دے قابل اے تے نہ آخرت وچ، تے واقعی ساڈا مڑنا اللہ وَل ای اے، تے واقعی حد ٹپن والے اوہو ای سب دوزخ دے سنگی نیں
  40,44,سو چھیتی تسی یاد کرو گے جو میں تہانوں آکھ رہیا آں، تے میں اپنا معاملہ اللہ نوں سونپداں بیشک اللہ بندیاں نوں خوب ویکھن والا اے
  40,45,فیر اوہناں جیہڑیاں چالاں چلیاں سی، اوہدیاں برائیاں توں اللہ نے اوہنوں بچا لیاء تے فرعون کیاں نوں بھیڑے عذاب نے گھیر لیا
  40,46,"اوہ اگ اے (برزخی) جہدے تے اوہ سویرے تے شامیں لیاندے جاندے نیں، تے جیس دیہاڑے قیامت قائم ہووے گی (آکھیا جاوے گا:) آلِ فرعون نوں بوہتے ڈاہڈے عذاب وچ دھکو"
  40,47,"تے جدوں اوہ دوزخ وچ آپو وچ جھگڑا کرن گے، فیر متکبّر ہویاں نوں ماڑے لوک آکھن گے: بیشک اسیں تے (دنیا وچ) تہاڈے پچھے ٹرن والے سی، فیر بھلا تسی ساڈے کولوں اگ دا کجھ حصہ ہٹائون والے او؟"
  40,48,"اوہ کہن گے: جیہڑے متکبّر ہوئے سی بیشک اسیں سارے ای ایس (اگ) وچ آں، بیشک اللہ بندیاں وچکار فیصلہ کر چھڈیا اے"
  40,49,"تے اوہ (سبھّے) لوک، جیہڑے اگ وچ ہوَن گے، جہنم دے درباناں نوں کہن گے: تسی اپنے رب کولوں دعا کرو پئی اوہ اک دن ساڈے توں کجھ عذاب ہوَلا کر دیوے"