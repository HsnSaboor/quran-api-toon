quran[8]{c,v,t}:
  33,36,تے نئیں کسے مومن مرد تے نہ کسے مومنہ عورت نوں(حق) جدوں اللہ تے اوہدا رسول کسے معاملے دا فیصلہ کردین پئی اوہناں لئی اوہناں دے معاملے چ کوئی اختیار (باقی) رہوے، تے جیہڑا اللہ تے اوہدے رسول دی نافرمانی کرے فیر اوہ بلاشبہ کھلم کھلا گمرا ہ ہو گیا
  33,37,تے (اے نبی!) جدوں تسی اوس بندے (زید بن حار ث) نوں جہدے تے اللہ نے احسان کیتا تے تسی وی احسان کیتا سی، آ کھ رہے سو پئی توں اپنی بیوی (زینب) نوں اپنے کول روک رکھ، تے اللہ کولوں ڈر، تے تسی اپنے دل وچ اوہ گل (لے پالک دی مطلقہ نال نکاح) لکائوندے سو، جنھو ں اللہ ظاہر کرن والا سی، تے تسی لوکاں (دے طعنے) کولوں ڈردے سو، حالاں اللہ بوہتا حقدار اے پئی تسی اوہدے کولوں ڈرو، فیر جدوں زید نے اوہدے توں اپنی غرض پوری کرلئی اسیں اوہدا نکاح تیرے نال کر دتّا، تاں جے مومناں اتے اپنے لے پالکاں دیاں بیویاں (نال ویاہ) وچ کوئی اکھیائی نہ رہوے، جدوں اوہ اوہناں نال غرض پوری کرلین، تے اللہ دا اَمر (پورا) ہوکے ای رہندا اے
  33,38,نبی تے اوس کم وچ کوئی حرج نئیں جیہڑا اللہ نے اوہدے تے فرض کر دتا، اوہناں لوکاں وچ ویاللہ دا اوہی طریقہ رہیا اے جیہڑے پہلوں لنگھ ہٹے نیں ، تے اللہ دا حکم طے شدہ مقدر اے
  33,39,اوہ (نبی) جیہڑے اللہ دے پیغام پُچاندے تے اوہدے کولوں ڈردے نیں تے اوہ اللہ سوا کسے کولوں نئیں ڈردے، تے اللہ کافی اے حساب لین والا
  33,40,محمدﷺ تہاڈے مرداں وچوں کسے دے باپ نئیں، تے پر اوہ اللہ دا رسول تے خاتم النبیّین اے، تے اللہ ہر شئے نوں خوب جانن والا اے
  33,41,ایمان والیو! تسی اللہ نوں چوکھا یاد کرو
  33,42,تے تسی سویرے تے شامیں اوہدی تسبیح کرو
  33,43,اوہو ای اے جیہڑا تہاڈے تے رحمت بھیج دا تے اوہدے فرشتے (رحمت دیاں دعاواں کردے نیں)تاں جے اوہ تہانوں ہنیریاں وچوں چانن ول کڈھ لیاوے، تے اوہ مومناں تے ہمیش توں بڑا مہربان اے