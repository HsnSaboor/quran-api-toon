quran[7]{c,v,t}:
  17,1,پاک اے اوہ (ہستی) جنھے اپنے بندے نوں ہنھیری راتو راتے چلایا مسجدِ حرام تَوں مسجدِاقصٰی تیکر جیہدے آل دوالے نوں اسیں برکت دتّی اے، تاں جے اسیں اوہنوں اپنیاں کُجھ نشانیاں وکھائیے۔ بلاشک اوہو ای سب کجھ سنن والا خوب ویکھن والا اے
  17,2,تے اسیں موسٰی نوں کتاب (تورات) دِتّی تے اسیں اوہنوں بنی اسرائیل (یعقوب دی اولاد) لئی ہدایت بنایا پئی تسی میرے سوا کسے نوں کارساز نہ بناؤ
  17,3,اے اوہناں دی اولادے جنھاں نوں اساں نوح نال (بیڑی وچ) سوار کیتا سی! بیشک اوہ بڑا شُکر گزار بندہ سی
  17,4,تے اساں بنی اسرائیل نوں کتاب (تورات) وچ فیصلہ سنا دتّا سی پئی تسی دھرتی وچ دو واری لازمی فساد مچاؤ گے تے ضرور سرکشی کرو گے وڈی سرکشی
  17,5,فیر جدوں دونواں چوں پہلی دا وعدہ آیا تے اسیں تہاڈے تے اپنے ڈاہڈے لڑاکے بندے گھل دتے، فیر اوہ تہاڈے گھراں وچ گھس گئے تے (ایہہ) اک وعدہ پورا ہویا سی
  17,6,مڑ کے اساں تہاڈا اوہناں تے غلبہ موڑ دتا تے تہاڈی مال تے پُتراں نال مدد کیتی تے اساں تہاڈی نفری ودھیری کیتی
  17,7,جے تُسی بھلیائی کرو بھلیائی تسی اپنیاں جاناں لئی کرو گے تے جے بریائی کرو گے تاں اوہناں لئی، فیر جدوں آخری وعدہ آیا (تے دشمن گھلے) پئی اوہ تہاڈے بوتھے وگاڑ دین تے مسجدِ (اقصٰی) وچ وڑ جان جینویں پہلی واری اوتھے وڑے سن، تے پئی اوہ جو قابو چڑھے اوہدی تباہی لاہ د ین بھیڑی طرحاں تباہ کرنا