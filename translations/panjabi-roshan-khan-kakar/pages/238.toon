quran[8]{c,v,t}:
  12,23,"تے اوس (عورت) نے جیہدے گھر اوہ (یوسف) سی اوہنوں اوہدے نفس توں ورغلایا تے بوہے چنگی طرحاں بند کردِتّے تے آکھن لگی: آجا تینوں کہنی آں (یوسف) آکھیا: اللہ دی پناہ! بیشک اوہ (عزیزِ)میرا آقا اے، اوہنے مینوں چنگی طرح رہت دتی (میں ایہہ کراں) حقیقتاً ظالم مراد نئیں پاؤندے-"
  12,24,تے بلاشبہ یقیناً اوس (عورت) اوہدا ارادہ کر لیا سی، تے اوہ (یوسف) وی اوہدے نال ارادہ کر لیندا جے پئی اوہ اپنے رب دی دلیل نہ ویکھدا۔ اوسے طرحاں (ہویا) پئی اسیں بریائی تے بے حیائی اوہدے ولوں موڑ دتے، بیشک اوہ ساڈے مخلص بندیاں وچوں سی_
  12,25,"تے اوہ دونویں بوہے وَل لپکے، تے اوس (عورت) نے اوہدا کڑتا پِچھوں پاڑ دتّا، تے دونواں نوں اوہدا میاں بوہے کول ٹکر گیا ، اوہ (چھیتی نال) بولی: اوہدی کیہہ سزا اے جیہڑا تیری گھر دی نال بریائی دا ارادہ کرے، سوائے ایہدے پئی اوہنوں قید کیتا جاوے یا دردناک سزا ہوے"
  12,26,"اوس (یوسف) آکھیا: ایہنے ای مَینوں میرے نفس توں ورغلایا تے اوہدے (عورت دے) گھر دیاں وچوں اِک شاہدنے گواہی دتّی جے اوس (یوسف) دا کُڑتا پاٹا اے اَگوں فیر اوہ سچ کہندی تے اوہ (یوسف) جھوٹھیاں وچوں اے"
  12,27,تے جے اوہدا کُڑتا پِچھوں پاٹا اے فیر اوہنے جھوٹ بولیا تے اوہ (یوسف) سچیاں وچوں اے
  12,28,"فیر جدوں اوس (عزیز) نے یوسف دا کُڑتا پِچھوں پاٹاہویا ویکھیا تے آکھن لگا: بیشک ایہہ تہاڈا (زنانہ) چلِتّر اے، بیشک تہاڈا چلتر بوہت وڈّا (بھارا) اے"
  12,29,یوسفا! توں ایس (گل) نوں جان دے، تے (بی بی) تُوں اپنے گناہ دی معافی منگ، بیشک توں ای خطا کاراں چوں ایں
  12,30,تے شہر وچ کجھ عورتاں آکھن لگیاں پئی عزیز دی بیوی اپنے غلام نوں اوہدے نفس توں پھسلاندی اے، بلاشبہ محبت اوہدا دل چاک کر گئی اے۔ بیشک اسیں اوہنوں ضرور واضح غلطی وچ ویکھ رہے آں