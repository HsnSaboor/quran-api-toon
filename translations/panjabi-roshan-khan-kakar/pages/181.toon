quran[7]{c,v,t}:
  8,34,تے(ہن) اوہناں نوں کیہہ ہویا اے پئی اللہ اوہناں نوں عذاب نہ دیوے جدوں کہ اوہ (لوکاں نوں) مسجد حرام توں ڈکدے نیں، حالاں اوہ ایہدے (جائز) متولّی نئیں، ایہدے متولّی کوئی نئیں سوائے پرہیزگار لوکاں دے تے پر ایہناں وچوں بوہتے نئیں جان دے
  8,35,تے ایہناں (مشرکاں) دی نماز ایس کعبے نیڑے سیٹیاں وجان تےتاڑیاں مارن توں سوا کُجھ نئیں ہوندی، سو تسی عذاب چکھو بدلہ جیہڑا تُسی کفر کر دے سو
  8,36,بیشک جنھاں کفر کیتا اوہ اپنے مال خرچ کردے نیں تاں جے اوہ (لوکاں نوں) اللہ دے رستے توں ڈکن فیر اوہ اجے (ہور) مال خرچ کرن گے، مڑ کے اوہ اوہناں لئی پچھتاوے داسبب ہووے گا،مڑ اوہ مغلوب ہون گے، تے جنھاں کفر کیتا اوہ جہنم ول کٹھے کیتے جان گے
  8,37,تاں جے اللہ ناپاک نوں پاک توں نکھیڑ دیوے، تے بعض نوں بعض دے ہیٹھ اُتّے رکھ کے ساریاں دا ڈھیر لا دیوے، فیر اوہناں نوں دوزخ وچ سُٹ دیوے، اوہی سب گھاٹاچکن والے نیں
  8,38,"اے نبی!) کافر لوکاں نوں آکھ دیؤ: جے اوہ باز رہن تے جو کُجھ پہلے ہو چکیا اوہ اوہناں نوں معاف کردتا جاوے گا، تے جے اوہ دوبارہ اوہو ای کرن گے بلاشبہ فیر اگلیاں دا طریقہ لنگھ ای چکیا اے"
  8,39,تے تُسی اوہناں نال لڑو ایتھوں تیکر پئی کوئی فتنہ (شرک) نہ رہوے تے دین سارے دا سارا اللہ دا ای ہوجاوے، فیر جے اوہ (کافر) باز آ جان فیر بیشک اللہ اوہناں دے کرتوت خوب ویکھن والا اے
  8,40,تے جے اوہ مونھ موڑن فیرسمجھ لؤ پئی واقعی اللہ ای تہاڈا مولااے، اوہ کِنّا چنگا مولا اے تے کِنّا چنگا مددگار