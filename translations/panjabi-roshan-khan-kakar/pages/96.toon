quran[8]{c,v,t}:
  4,106,تے اللہ کولوں بخشش منگ، بیشک اللہ سدا بخشن ہار، بوہت مہربان اے
  4,107,تے تسی اوہناں ولوں جھگڑا نہ کرو جیہڑے اپنی جاناں نال خیانت کردے نیں۔ بیشک اللہ اوہنوں پسند نئیں کردا جیہڑا غبن کردا سخت گناہ گار ہووے
  4,108,اوہ لوکاں کولوں لُکدے نیں، پر اللہ کولوں نئیں چُھپ سکدے تے اوہ اوہناں دے نال ہوندا اے جدوں اوہ راتیں گلیں مشورے کردے نیں جیہڑے اوہنوں پسند نئیں، تے اوہ جیہڑے وی کم کردے نیں اللہ دے گیڑ وچ نیں
  4,109,سن لو! ایہہ تسی او (پئی) دنیا وی حیاتی وچ اوہناں (مُجرماں) ولوں جھگڑا کرلیاء، فیر قیامت دے دیہاڑ اللہ کول اوہناں ولوں کون جھگڑے گا؟ یا (اوتھے) کون اوہناں دا وکیل بنے گا؟
  4,110,تے جیہڑا بندہ بھیڑا کم کرے یا اپنی جان تے ظلم کرے، مڑکے اللہ کولوں بخشش منگے اوہ اللہ نوں بوہت بخشن والا، بوہت مہربان پاوئے گا
  4,111,تے جیہڑا کوئی پاپ کماندا اے تاں اوہنوں صرف اپنی جان اتے کماندا اے، تے اللہ سدا خوب جانن والا، بڑی حکمت والا اے
  4,112,تے جیہڑا کوئی خطا یا پاپ کماندا اے، مڑکے اوہدی تہمت کسے بے گناہ تے لائوندا اے فیر بلاشبہ اوہنے اک بہتان تے کھلے گناہ دا بھار چُک لیا
  4,113,تے جے تیرے تے اللہ دا فضل تے اوہدی رحمت نہ ہوندی تے اوہناں چوں اک گروہ نے ضرور ارادہ کرلیا سی پئی اوہ تہانوں بہکا دین تے اوہ اپنے آپ دے سوا کسے نوں نئیں بہکاندے، تے اوہ تینوں بھورا نقصان نئیں اپڑا سکدے، تے اللہ نے تیرے تے کتاب تے حکمت (دانائی) اتاری اے تے تینوں اوہ کُجھ سکھایا اے جو تسی نئیں سی جان دے تے اللہ دا فضل سدا توں تہاڈے تے بوہت وڈا اے