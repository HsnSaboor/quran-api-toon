quran[8]{c,v,t}:
  40,59,بیشک قیامت ضرور آئون والی اے، ایہدے وچ کوئی شک نئیں، تے پر لوکاں چوں بوہتے ایمان نئیں لیائوندے
  40,60,"تے تہاڈے رب فرمایا اے: تسی مینوں پکارو، میں تہاڈیاں (دعاواں) قبول کراں گا، بیشک جیہڑے لوک میری عبادت توں متکبّر ہوندے نیں، اوہ چھیتی خوار ہو کے دوزخ وچ داخل ہون گے"
  40,61,اوہ اللہ جنھے تہاڈے لئی رات بنائی تاں جے تسی اوہدے وچ سکون کرو تے دن نوں اکھاں کھولدا (بنایا)، بیشک اللہ ضرور لوکاں تے وڈے فضل والا اے، پر بوہتے لوک شکر نئیں کردے
  40,62,اوہی اللہ تہاڈا پالنہار اے، ہر شئے دا پیدا کرن والا، اوہدے سوا کوئی سچا معبود نئیں، فیر تسی کدھر موڑے کھاندے او؟
  40,63,اوسے طرحاں اوہ لوک موڑے کھاندے سی جیہڑے اللہ دیاں آیتاں دا انکار کردے ہوندے سن
  40,64,اوہ اللہ اے جنھے زمین نوں تہاڈے لئی ٹھاہر تے اسمان نوں چھت بنایا، تے اوہنے تہانوں صورت دتی فیر تہاڈیاں چنگیاں شکلاں بنائیاں، تے اوہنے تہانوں ستھریاں شیؤاں وچوں روزی دتی،اوہ ای اللہ تہاڈا رب اے، سو اللہ بوہت برکت والا اے سارے جہاناں دا رب
  40,65,اوہی زندہ، اوہدے سوا کوئی سچا معبود نئیں، سو تسی اوہنوں پکارو پئی اوہدے لئی عقیدے نوں خالص کرن والے ہوؤ سبھّے تعریف اللہ رب العالمین لئی اے
  40,66,"تسی آکھ دیؤ: بیشک مینوں ایہدے توں ڈک دتّا گیا اے پئی میں اوہناں نوں پوجاں جنھاں نوں تسی اللہ نوں چھڈ کے پکاردے او جدوں میرے کول میرے رب ولّوں واضح دلیلاں آگئیاں ، تے مینوں ایہہ حکم ہویا اے پئی میں جہاناں دے رب دا فرماں بردار رہواں"