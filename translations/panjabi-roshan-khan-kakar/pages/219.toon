quran[9]{c,v,t}:
  10,89,"فرمایا : بلاشبہ تہاڈے دونواں دی دعا قبول کیتی گئی اے، سو تسی دونویں ثابت قدم رہو تے اوہناں لوکاں دے رستے نہ ٹرو جیہڑے علم نہیں رکھدے"
  10,90,تے اساں بنی اسرائیل نوں سمندروں پار کرایا ، فیر فرعون تے اوہدیاں لشکراں سرکشی تے ظلم کردیاں ہویاں اوہناں دا پچھا کیتا، ایتھے تیکر پئی جدوں اوہ ڈُبن نوں پہنچ گیا آکھن لگیا، میں ایمان لیاؤنا آں پئی واقعی اوس( ہستی )توں اَڈ کوئی خدا نئیں جیہدے تے بنی اسرائیل ایمان لیائے۔ تے میں منن والیاں وچوں آں
  10,91,بھلا ہُن (ایمان لیاناں ؟) حالاں بلاشبہ توں پہلوں نافرمان سی تے توں فساد کرن والیاں وچوں سی
  10,92,سو اَج اَسیں تینوں بچاواں گے تیری لاش چ پئی توں اپنے پچھلیاں لئی نشانی ہوویں، تے بیشک لوکاں وچوں بوہتے ساڈیاں نشانیاں توں لازمی بے خبر نیں
  10,93,تے بلاشبہ یقینا اسیں بنی اسرائیل نوں سُچی تھاویں وسیبا دتا تے اسیں اوہناں نوں ستھری روزی پہنچائی، فیر اوہ نئیں پاٹے ایتھوں تیکر پئی اوہناں کول علم آگیا۔ (اے نبی!) بیشک تیرا رب اوہناں وچکار قیامت دیہاڑے اوہناں گلاں دا فیصلہ کرے گا جنھاں بارے اوہ جھگڑ دے رہے سن
  10,94,فیر جے تہانوں (ایس کتاب بارے ) شبہ ہووے جیہڑی اسیں تیرے ول نازل کیتی اے فیر اوہناں نوں پُچھو جیہڑے تیرے توں پہلوں کتاب پڑھدے نیں، بلاشبہ یقیناً تیرے کول تیرے رب ولّوں حق آ گیا اے، سو تسی شک کرن والیاں وچوں نہ ہونا
  10,95,تے نہ کدی اوہناں لوکاں وچوں ہونا جنھاں اللہ دیاں آیتاں دا انکار کیتا، فیر تسی گھاٹا چکن والیاں وچوں ہوجاؤ گے
  10,96,بیشک اوہ لوک جنھاں بارے تہاڈے رب دا قول ثابت ہو چکیا اے اوہ ایمان نئیں لیائون گے
  10,97,بھانویں اوہناں کول ہر نشانی آ جاوے ، ایتھوں پئی تیکر اوہ دردناک عذاب ویکھ لین