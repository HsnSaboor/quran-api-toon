quran[8]{c,v,t}:
  8,62,تے جے اوہ ارادہ کرن پئی تینوں دھوکھا دین فیر بیشک تینوں اللہ کافی اے اوہو ای اے جنھے اپنی مدد نال تے مومناں راہیں تیری تائید کیتی
  8,63,تے اوہنے اوہناں دے دلاں وچکار اُلفت پاء دتی جے توں دھرتی چ سارے خزانے وی خرچ دیندا، اوہناں دے دلاں وچکار اُلفت نہ پاء سکدا تے پر اللہ نے ای اوہناں وچکار اُلفت پائی۔ بیشک اوہ سب تے غالب بڑی حکمت والا اے
  8,64,اے نبی!) تینوں اللہ کافی اے تے جنھاں نے مومناں وچوں تیری پیروی کیتی
  8,65,اے نبی! مومناں نوں جہاد لئی ابھارو جے تہاڈے وچوں ویہہ (۲۰) ڈٹ جان والے ہون، اوہ دو سو (کافراں) تے غالب ہون گے تے جے تہاڈے وچوں اک سو ہون، اوہ اک ہزار تے جنہاں کفر کیتا غالب ہون گے، ایس لئی پئی واقعی اوہ لوک نئیں سمجھدے
  8,66,ہن اللہ نے تہاڈے توں (بھار) ہولا کر دتا تے اوہنے جان لیا پئی واقعی تہاڈے وچ کجھ کمزوری اے، فیر جے تہاڈے وچ اک سو ڈٹن والے ہون، اوہ دو سو (کافراں) تے غلبہ پائون گے تے جے تہاڈے وچوں اک ہزار (انج دے) ہون، اوہ اللہ دے حکم نال دو ہزارتے بھاری ہون گے۔ تے اللہ صبر والیاں دے نال اے
  8,67,کسے نبی نوں زیب نئیں پئی اوہدے قبضے (زندہ) قیدی ہوون ایتھوں تیکر پئی اوہ زمین وچ سخت خون وہائے۔ تُسی دنیا دا سامان چاہندے او تے اللہ (تہاڈی) آخرت چاہندا اے تے اللہ سب تے غالب بڑی حکمت والا اے
  8,68,جے اللہ دی طرفوں پہلوں ای (منظوری) لکھت نہ ہوندی تے تسی جیہڑا (فدیہ) لیا اوہدے بدلے تہانوں وڈا عذاب چھوندا
  8,69,سو جیہڑی حلال، پاکیزہ غنیمت تسی ماٹھی اے اوہدے وچوں کھاؤ تے اللہ کولوں ڈر دے رہؤو،بیشک اللہ بوہت بخشن والا، بوہت رحم والا اے