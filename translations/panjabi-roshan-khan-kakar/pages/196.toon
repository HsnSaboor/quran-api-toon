quran[7]{c,v,t}:
  9,55,سو نہ اینہاں دے مال تے نہ اینہاں دی اولاد تہانوں حیرانگی وچ پاون، اللہ تے بس ایہو ای چاہندا اے پئی اینہاں راہیں اینہاں نوں دنیا دی حیاتی وچ ای عذاب دیوے تے اینہاں دیاں جاناں نکلن تے اوہ کافر ای ہون
  9,56,تے اوہ اللہ دیاں قسماں کھاندے نیں پئی بیشک اوہ لازمی تہاڈے وچوں ای نیں، حالاں اوہ تہاڈے وچوں نئیں، تے پر اوہ ڈرپوک لوک نیں
  9,57,جے اوہناں نوں کوئی لُکن دی ٹھاہر یا غاراں یاسماؤن دی تھاں لبھے تے اوہدے ول ضرور خود سر ہو بھجن
  9,58,تے اینہاں وچوں کُجھ اجیہے نیں پئی تہانوں صدقے (ونڈن) بارے طعن دیندے نیں، فیر جے اینہاں نوں ایہدے وچوں کُجھ دتا جاوے تے راضی رہندے نیں تے جے ایہدے وچوں نہ دتا جاوے جدے سب وِگڑ جاندے نیں
  9,59,تے جے واقعی اوہ اوس تے راضی رہندے جو کجھ اللہ تے اوہدے رسول اوہناں نوں دتا۔ تے آکھدے پئی اللہ ساڈے لئی کافی اے، چھیتی ای اللہ سانوں اپنے فضل وچوں دیوے گا تے اوہدا رسول (اوہدے حکم نال)، بیشک اسیں اللہ ول ای رغبت کرن والے آں
  9,60,خیراتاں بس محتاجاں تے مسکیناں تے اوہناں (وصولی دے) کارندیاں واسطے نیں تے اوہناں لئی جنھاں دے دلیں الفت پاؤنی ہووے تےگردناں آزاد کرائون لئی تے قرض داراں لئی تے اللہ دی راہ وچ تے راہگیر لئی (ایہہ) اللہ ولوں اک فریضہ اے تے اللہ خوب جانن والا، بڑی حکمت والا اے
  9,61,"تے ایہناں (منافقاں) وچوں بعضے اوہ نیں جیہڑے نبی نوں ستاندے نیں تے کہندے نیں پئی اوہ( نِرا )کنّ اے۔ کہہ دیؤ: اوہ تہاڈے لئی خیر دا کنّ اے، اوہ اللہ تے یقین رکھدا اے تے مومناں (دیاں گلاں) تے یقین رکھدا اے، تے تہاڈے وچوں جیہڑے ایمان لیائے اوہناں لئی رحمت اے۔ تے جیہڑے اللہ دے رسول نوں ستاندے نیں اوہناں لئی دردناک عذاب اے"