quran[5]{c,v,t}:
  2,25,تے اوہناں نوں خوشی دی خبر دے دیؤ جیہڑے ایمان لیائے تے اوہناں صالح (مسنون) عمل کیتے واقعی اوہناں واسطے باغ نیں جنھاں ہیٹھوں نہراں وگدیاں نیں، جدوں وی اوہناں نوں اوہدے وچوں کوئی پھل کھان واسطے دتّا جاوے گا اوہ کہن گے ایہہ تے اوہو ای اے جیہڑا سانوں ایس توں پَہلے رزق ملیا سی۔ تے اوہ اوہناں نوں اک دوجے نال رلدا ملدا (وکھرا سوادی ) دتّا جاوے گا تے اوہناں لئی اوتھے پاکیزہ بیویاں ہون گیاں تے اوہ سب اوہناں (باغاں) وچ ہمیش رہن والے نیں
  2,26,بیشک اللہ (ایس گلّے) نئیں سنگدا پئی اوہ مثال بیان کرے جو مچھر ہووے تاں جو اوہدے توں اُپر ہووے فیر پر جیہڑے ایمان لیائے سو اوہ سمجھدے نیں پئی واقعی اوہ اوہناں دے رب ولّوں حق اے تے رہے جنھاں کفر کیتا سو اوہ کہندے نیں پئی ایس مثال نال اللہ نے کیہہ ارادہ کیتا اے؟ اوہ ایہدے نال بوہتیاں نوں گمراہ کردااے تے کئیاں نوں ایہدے نال ہدایت دیندا اے تے اوہ ایہدے نال فاسقاں دے سوا (کسے نوں) گمراہ نئیں کردا
  2,27,جیہڑے اللہ دا عہد پکا کرن توں بعد اوہنوں توڑ دیندے نیں تے قطع کردے نیں جیہدے بارے اللہ نے حکم دتّا اے پئی (اوہنوں) ملایا جائے تے زمین وچ فساد مچاندے نیں اوہی سارے گھاٹا چاون والے نیں
  2,28,(کافرو) تسی اللہ دا انکار کینویں کر دے او؟ حالاں تُسی مردہ سی فیر اوہنے تہانوں جیون بخشیا مڑ تہانوں مارے گا مڑ تہانوں زندہ کرے گا مڑ کے اوہدے ول ای تسی لوٹائے جائو گے
  2,29,اوہو ای اے جنھے تہاڈے لئی بنایا سبھے کجھ جیہڑا زمین وچ اے مڑکے اوہنے اسمان ول توجہ کیتی فیر اوہنوں سنوار کے ست اسمان بنا ئے تے اوہی ہر شئے دا خوب جانو اے