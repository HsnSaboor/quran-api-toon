quran[4]{c,v,t}:
  2,142,"چھیتی ای لوکاں وچوں مورکھ آکھن گے پئی اوہناں (مسلماناں) نوں اوہناں دے قبلے توں کس شے نے موڑ دتا جیہدے تے اوہ سن؟ کہہ دیو: چڑھدا تے لہندا اللہ دا ای اے۔ اوہ جنہوں چاہندا اے سدھے رستے ول ہدایت کردا اے ·"
  2,143,تے ایسے طرحاں اساں تہانوں سب توں ودھیا امت بنایا تاں جے تسی انساناں لئی شہادت دین والے بنو تے( ایہہ) رسول تہاڈے تے شہادتی ہووے۔ تے جیہڑے قبلے (بیت المقدس) ول تسی سی اوہنوں اسیں نہیں سی مِتھیاسوائے پئی اسیں جانچیے کیہڑا ایس رسول دا تابع رہند ا اے (وکھ) اوس توں جیہڑا اپنیاں دونواں اڈیاں تے پھرجاندا اے تے بھانویں (قبلے دی تبدیلی)ضرور بڑی بھاری سی سوائے اوہناں لوکاں تے جنھاں نوں اللہ نے ہدایت دتی تے اللہ ایسا نئیں پئی تہاڈا ایمان (نمازاں) ضائع کر دیوے بیشک اللہ لوکاں تے یقیناً شفقت کرن والا بوہت رحم والا اے
  2,144,بلاشبہ اسیں تیرا مونھ گھڑی مُڑی اسمان ول پلٹنا ویکھدے آں، سو اسیں ضرور تینوں اوسے ای قبلے ول پھیر دیاں گے جنھوں توں چائونداں اے سو پھیر لؤ اپنا منہ مسجدِ حرام ول۔ تے تسی جِتّھے وی ہووُو تاں اپنے منہ اوہدے ول پھیریا کرو تے بیشک جنہاں نوں کتاب دتی گئی اوہ ضرور جان دے نیں پئی واقعی ایہہ اوہناں دے رب ولوں حق اے۔ تے اللہ اوس توں ہر گز غافل نہیں جو اوہ عمل کردے نیں
  2,145,¹ تے (اے نبی!)یقیناً جے تسی کتاب دتے جان والیاں کول ہر نشانی وی لے آئو۔ اوہ تیرے قبلے پچھے نئیں لگن گے تے نہ کدے تسی اوہناں دے قبلے پچھے لگن والے جے۔ تے نہ اوہناں دے وی بعضے بعض دے قبلے پچھے لگن والے نئیں۔ تے جے توں لازمی اوہناں دیاں خواہشاں پچھے لگ گیا اوس علم توں بعد وی جیہڑا تیرے کول آچکیا بیشک تد توں لازمی ظالماں وچوں ہو جاویں گا