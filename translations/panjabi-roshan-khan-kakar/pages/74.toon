quran[6]{c,v,t}:
  3,181,"بلاشبہ یقینا اللہ نے اوہناں لوکاں دا بول سن لیاء جنھاں آکھیا بیشک اللہ محتاج اے تے اسیں غنی آں۔ اسیں ہن لکھ رکھاں گے جو اوہناں آکھیا۔ تے اوہناں دا نبیاں نوں ناحق قتل کرنا (اوہ وی) تے اسیں اوہناں نوں آکھاں گے: اگ دی لمب دا عذب چکھو"
  3,182,اوہ ایس پاروں جیہڑا تہاڈے ہتھاں نے اگے گھلیا تے واقعی اللہ اپنے بندیاں تے کُجھ وی ظلم کرن والا نئیں
  3,183,"اوہ (یہود) جنھاںآکھیا: بیشک اللہ ساتھوں عہد لیا اے پئی اسیں کسے رسول تے ایمان نہ لیائیے ایتھوں تیکر پئی اوہ ساڈے کول ایہو جئی قربانی لے کے آئے جنھوں اگ کھا جاوے، آکھ دیؤ: بلاشبہ میرے توں پہلے تہاڈے کول کئی رسول کُھلیاں نشانیاں لے کے آئے تے نال اوہ (معجزہ) وی جیہدا تسی آکھیا۔ فیر تسی اوہناں نوں قتل کیوں کر چھڈیا جے تسی سچے او؟"
  3,184,فیر (وی) جے اوہ تہانوں جھٹلاؤن تے بلاشبہ تیرے توں پہلاں کئی رسول جھٹلائے گئے اوہ صاف دلیلاں تے صحیفے تے روشن کتاب لے کے آئے سن
  3,185,ہر جان موت نوں چکھن والی اے، تے صرف قیامت دیہاڑے ای تہانوں پورے پورے اجر دتے جاون گے فیر جیہڑا اگ توں پرے رکھیا گیا تے جنت وچ داخل کیتا گیا فیر اوہ بلا شبہ کامیاب ہوگیا تے دنیاوی حیاتی دھوکھے دے سامان سوا کجھ نئیں
  3,186,لازمی تہانوں تہاڈے مالاں تے تہاڈیاں جاناں راہیں ازمایا جاوے گا۔ تے تسی اوہناں کولوں جنھاں نوں تہاڈے توں پہلے کتاب دتی گئی تے اوہناں کولوں جنھاں شرک کیتا، ضرور دُکھ دَین والیاں بوہت گلاں سنو گے تے جے تسی صبر کرو تے تقویٰ اختیار کرو تاں بیشک اوہ بڑے حوصلے دے کماں چوں اے