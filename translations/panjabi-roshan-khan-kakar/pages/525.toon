quran[18]{c,v,t}:
  52,32,کیہہ اوہناں دیاں عقلاں اوہناں نوں ایس گل دا حکم دیندیاں نئیں یا اوہ سرکش لوک نیں
  52,33,کیہہ اوہ کہندے نیں پئی ایہنے آپے ای ایہہ گھڑ لیا اے؟ سگوں اوہ ایمان نئیں رکھدے
  52,34,فیر لازم اے پئی ایس (قرآن) ورگی اک گل لے آؤن جے اوہ سچے نیں
  52,35,کیہہ اوہ بغیر کسے شئے (خالق) دے پیدا ہو گئے سی، یا اوہ آپی پیدا کرن والے نیں؟
  52,36,کیہہ اوہناں اسماناں تے زمین نوں پیدا کیتا؟ سگوں اوہ یقین نئیں کردے
  52,37,کیہہ اوہناں کول تیرے رب دے خزانے نیں؟ یا اوہ ای حکم چلائون والے نیں؟
  52,38,کیہہ اوہناں کول کوئی پوڑی اے جیہدے توں (چڑھ اسمان دیاں گلاں) سن لیندے نیں؟ فیر لازم اے اوہناں دا سنن والا کوئی واضح دلیل لے کے آوے
  52,39,کیہہ اوہدے (اللہ) لئی دھیاں نیں تے تہاڈے لئی پُتر؟
  52,40,یا تُسی اوہناں کولوں کوئی اجرت منگدے او فیر اوہ چٹی دے بھار تھلّے دبے گئے نیں؟
  52,41,یا اوہناں کول (علم) غیب اے، فیر اوہ لکھ لیندے نیں
  52,42,یا اوہ کوئی چال چلنا چاہندے نیں؟ فیر جنھاں کفر کیتا اہوہ ای آپ داء وچ آئون والے نیں
  52,43,یا اوہناں دا اللہ دے بغیر ہور کوئی خدا اے؟ اللہ پاک اے اوہدے توں جیہڑے اوہ شریک بنائوندے نیں
  52,44,تے جے اوہ اسماں توں ڈگدا ہویا کوئی ٹوٹا وی ویکھن تے اوہ کہن گے (ایہہ) تہ بتہ بدّل اے
  52,45,سو اوہناں نوں (اوہناں دے حالیں) چھڈ دیؤ، ایتھوں تیکر پئی اوہ اپنے اوس دیہاڑے نوں ملن جیہدے وچ اوہ بے سُدھ کیتے جان گے
  52,46,جیس دیہاڑے اوہناں دی چال اوہناں دے کجھ کم نئیں آوے گی تے نہ اوہناں نوں مدد ای ملے گی
  52,47,تے بیشک جنھاں ظلم کیتا، اوہناں لئی اوس (عذاب آخرت) توں پہلاں وی اک عذاب اے، پر اوہناں وچوں بوہتے نئیں جان دے
  52,48,تے (اے نبی!) اپنے رب دے حکم تیکر صبر کر، فیر بیشک توں ساڈیاں اکھاں ساہمنے ویں، تے اپنے رب دی حمد نال تسبیح کر جیس ویلے کھڑا ہوویں
  52,49,تے رات دے کجھ حصے وچ فیر اوہدی تسبیح کر، تے تاریاں دے (ڈبن) پچھے وی