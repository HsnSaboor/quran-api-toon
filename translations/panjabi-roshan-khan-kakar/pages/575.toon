quran[18]{c,v,t}:
  73,20,بیشک تیرا رب جان دا اے (پئی) واقعی تسی نیڑے تیڑے دو تہائی رات وچ تے ادھ رات تے کدی اک تہائی قیام کر دے او تے تیرے نالدیاں وچوں اک ٹولہ وی تے اللہ ای رات تے دن دا اندازہ رکھدا اے۔ اوہنے جان لیا پئی تسی ایہنوں کدی وی نبھا نہ سکو گے، سو اوہنے تہاڈے تے مہربانی کیتی، فیر قرآن وچوں جنّاں سوکھا لگے پڑھو۔ اوہنوں پتا اے پئی تہاڈے وچوں کجھ بیمار ہوَن گے تے کجھ دوجے سفرے پئے دھرتی وچ اللہ دا فضل لَبھدے پِھرن گے، تے کجھ دوسرے اللہ دی راہ وچ لڑن گے، سو ایس (قرآن) وچوں جنّاں سوکھا لگے پڑھو، تے نماز قائم رکھو تے زکوٰۃ دیو تے اللہ نوں قرضہ دیو قرضِ حسنہ تے تسی اپنیاں ذاتاں لئی جیہڑی نیکی اگے گھلو گے اوہنوں اللہ کول بوہت چنگی تے اجر وچ کِتے ودھکے پائو گے۔ تے اللہ کولوں بخشش منگو۔ بیشک اللہ بے حد بخشن ہاربوہت رحم والا اے
  74,1,او کمبل لپیٹن والیا!
  74,2,اُٹھ کھلو، سو (لوکاں نوں) ڈرا
  74,3,تے رب اپنے دی، سو وڈیائی کر
  74,4,تے اپنے کپڑے ،سو پاک رکھ
  74,5,تے بت پرستی توں سو دور رہ
  74,6,تے ودھ لین دی نیت توں احسان نہ کر
  74,7,تے اپنے رب لئی سو صبر کر
  74,8,فیر جدوں صور چ پھوکیا جائے گا
  74,9,سو اوہ دن بڑا اوکھا دیہاڑا ہووے گا
  74,10,کافراں اتے اَن سہل (ہووے گا)
  74,11,چھڈ مینوں تے جنھوں میں کلیاں ای پیدا کیتا
  74,12,تے اوہنوں لمّا چوڑا مال دِتّا
  74,13,تے حاضر رہن والے پُتر (دِتّے)
  74,14,تے اوہدی کمائی دا کُھلا سر بند کیتا
  74,15,مڑ کے اوہ لالچ رکھدا اے پئی میں (اوہنوں) ہور دیواں
  74,16,ہرگز نئیں اوہ تے ساڈیاں آیتاں دا وڈا ویری اے
  74,17,میں ہن اوہنوں اوکھی گھاٹی چاہڑاں گا