quran[6]{c,v,t}:
  10,1,الرٰ ایہہ بڑی حکمت والی کتاب دیاں آیتاں نیں
  10,2,"بھلا لوکاں لئی اک اچنبھا اے پئی اسیں اوہناں وچوں اک بندے ول وحی گھلی پئی لوکاں نوں دبکائے تے ایمان والیاں نوں بشارت دیوے واقعی اوہناں لئی اوہناں دے رب کول سچیارا رتبہ اے۔ کافراں کہیا: بیشک ایہہ تے ضرور کُھلا جادوگر اے"
  10,3,بیشک تہاڈا رب اللہ اے جنھے اسماناں تے زمین نوں چھے دناں وچ پیدا کیتا، مڑکے اوہنے عرش تے استویٰ فرمایا، ہر کم دی تدبیر کردا اے۔ کوئی سفارشی نئیں (بن سکد) اوہدی اجازت دے بعد۔ اوہو ای اللہ اے تہاڈا پروردگار، سو اوس (کلّے) دی عبادت کرو، بھلا فیر تسی نصیحت نیئں پھڑ دے
  10,4,اوہدے ول ای تہاڈا سبھناں دا پرتنا اے، اللہ دا وعدہ سچا اے، بیشک اوہو ای پیدائش دا مڈھ بنھ د ا مڑکے اوہو ای اوہنوں دہرائے گا، پئی اوہناں لوکاں نوں انصاف نال جزا د یوے جیہڑے ایمان لیائے تے جنھاں نیک عمل کیتے، تے جنھاں کفر کیتا اوہناں دے پین لئی کھولدا پانی تے دکھ بھریا عذاب ہووے گا، بدلہ جو اوہ کفر کردے سن
  10,5,اوہو ای اے جنھے سورج نوں تیز چانن بنایا تے چن نوں نورانی کیتا تے اوہدیاں منزلاں ٹھہرایاں، پئی تسی ورہیاں دی گنتی تے (کمّاں دا) حساب معلوم کر لو۔ نئیں پیدا کیتا اللہ نے اوہ سب پر برحق، اوہ اپنیاں آیتاں نکھیڑ کے بیان کردا اے جانن والے لوکاں لئی
  10,6,بیشک رات تے دن دے اک دوجے دے پِچھے اون وچ تے جو کجھ اللہ نے اسماناں تے زمین وچ پیدا کیتا اے لازمی اوہناں لوکاں لئی نشانیاں نیں جیہڑے ڈردے نیں