quran[12]{c,v,t}:
  35,19,تے انھّا تے سُجاکھا برابر نئیں (ہو سکدے
  35,20,ے نہ ہنیرے تے نہ چانن
  35,21,تے نہ چھاں تے نہ دھپ دی تپش
  35,22,تے نہ برابر ہوسکدے نیں زندے تے نہ مُردے، بیشک اللہ جنھوں چاہوے سنوا دیندا اے، تے تسی اوہناں نوں کدی نئیں سنا سکدے جیہڑے قبراں وچ نیں
  35,23,تسی نئیں پر اک ڈراؤن والے
  35,24,بیشک اسیں تہانوں حق نال خوشخبری دین والا تے ڈراؤن والا بنا کے گھلیا اے تے کوئی امت نئیں ہوئی جہدے وچ کوئی ڈران والا نہ لنگھیا ہووے
  35,25,تے جے اوہ تہانوں جھٹلاندے نیں فیر بلاشبہ اوہناں وی جھٹلایا سی جیہڑے ایہناں توں پہلوں ہوئے، اوہناں کول اوہناں دے رسول واضح دلیلاں نال تے صحیفیاں نال تے روشن کتاب نال آئے سن
  35,26,مڑ کے میں اوہناں نوں پھڑ لیاء جنھاں کفر کیتا، فیر (ویکھو) میرا عذاب کیسا سی؟
  35,27,بھلا تسی نئیں ویکھیا پئی واقعی اللہ اسمان توں پانی اتاریا، فیر اسیں اوہدے راہیں اجیہے پھل کڈھے جنھاں دے رنگ وکھرے وکھرے نیں، تے پہاڑاں وچ کجھ چٹیاں تے کجھ لال دھاراں نیں، اوہناں دے رنگ وکھو وکھ نیں، تے کجھ بوہت کالے شاہ نیں
  35,28,تے انساناں تے جانوراں تے ڈنگراں وچوں وی ہین جنھاں دے رنگ اوسے طرحاں وکھرے وکھرے نیں، اللہ کولوں اوہدے بندیاں وچوں صرف علم والے ای ڈردے نیں، بیشک اللہ سب تے غالب، بڑا بخشن والا اے
  35,29,بیشک جیہڑے اللہ دی کتاب پڑھدے تے نماز قائم رکھدے نیں تے جو اسیں اوہناں نوں روزی پہنچائی اے اوہدے وچوں اوہلے تے ظاہر خرچ کردے نیں اوہ انج دے بیوپار دی آس رکھدے نیں جیہڑا کدی وی ٹھپ نئیں ہووے گا
  35,30,تاں پئی اوہ (اللہ) اوہناں نوں اوہناں دے پورے بدلے دیوے، تے اوہناں نوں اپنے فضل نال ودھ دیوے بلاشک اوہ بخشن ہار، بوہت قدر پچھانن والا اے