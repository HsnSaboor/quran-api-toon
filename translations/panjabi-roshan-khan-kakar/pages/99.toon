quran[7]{c,v,t}:
  4,128,تے جے کسے عورت نوں اپنے بندے ولوں بدسلوکی یا بے رُخی دا ڈر ہووے تاں اوہناں دونواں دا کوئی گناہ نئیں پئی اوہ آپس وچ دونویں کسے گل تے صلح کر لین صلح کرنا تے صلح چنگی اے۔ تے نفس حرص تے مائل ہو گئے، تے جے تسی احسان کرو تے پرہیز گار بنو فیر بیشک اللہ جیہڑا وی تسی عمل کردے او، ہمیش پورا خبردار اے
  4,129,تے تہاڈے وس کدی ہوسکنا نئیں پئی تسی اپنیاں عورتاں وچکار برابری کرو، بھانویں تہاڈی کِنّی ای حرص ہووے، سو تسی کسے ول پوری ڈھال نہ ڈَھل جائو فیر اوس (دوجی) نوں وچکار (نہ وسانا نہ طلاق) لمکی ہوئی طرحاں چھڈ دیو، تے جے تسی سوارو تے ڈردے رہو تاں بیشک اللہ ہمیش بخشن والا، بوہت مہربان اے
  4,130,تے جے اوہ دونویں (میاں بیوی) اک دوجے توں وکھرے ہو جاون تے اللہ اپنی وُسعت نال ہر اک نوں بے نیاز کر دیوے گا، تے اللہ سدا وسعت والا، بڑی حکمت والا اے
  4,131,تے جو کجھ اسماناں وچ تے جو کُجھ زمین وچ وے اللہ دا ای اے اے تے تہاڈے توں پہلوں جنھاں نوں کتاب ملی، بلاشبہ اسیں اوہناں نوں پکّا حکم دتّا تے تہانوں وی پئی تسی اللہ کولوں ڈردے رہؤ، تے جے تسی کفر کرو گے فیر بیشک جو کجھ اسماناں وچ تے جو کُجھ زمین وچ اے اللہ دا ای اے، تے اللہ سدا بے پرواہ تعریف دا حق دار اے
  4,132,تے اللہ دا ای اے جو کجھ اسماناں وچ تے جو کُجھ زمین وچ اے تے اللہ دی کفائت کافی اے ­
  4,133,جے اوہ چاہوے تے اے لوکو! تہانوں لے جاوے تے دوجیاں نوں لے آوے تے اللہ ہمیش اوہدے تے قادر اے
  4,134,جیہڑا بندہ دنیا دا بدلہ چاہندا ہووے فیر اللہ کول ای دنیا تے آخرت دا بدلہ (موجود) اے، تے اللہ سدا سب کجھ سنن والا، سب کجھ ویکھن والا اے