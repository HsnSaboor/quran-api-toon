quran[10]{c,v,t}:
  16,55,اوہناں (نعمتاں) دی ناشکری کرن لئی جیہڑیاں اسیں اوہناں نوں دِتّیاں، سوتسی کھا ہنڈا لؤ، فیر تہانوں اگاں پتا لگ جاوے گا
  16,56,تے اسیں اوہناں نوں جو روزی دتی اے ایہدے وچوں اک حصہ مقرر کردے نیں اوہناں (خداواں) دا پئی اوہ جان دے وی نئیں، اللہ دی سونہہ تہاڈے کولوں ضرور پچھیا جاوے گا جو تسی جھوٹھ گھڑدے سی
  16,57,تے اوہ اللہ دیاں دھیاں ٹھہراندے نیں اوہ پاک اے، تے اپنے لئی جو اوہ چاہن
  16,58,تے جدوںوی اوہناں وچوں کسے نوںکڑی دی خوشخبری دِتّی جاوے تے اوہد ا مو نھ کالا ہو جاندا اے تے اندروں غم نال بھر جاندا اے
  16,59,اوہ لوکاں کولوں لُکدا پھردا اے اوہدی (عار )کارن جہدی اوہنوں بشات دتی گئی اے، (سوچدا اے) بھلا رسوائی اُتے اوہ(بال)رکھی رکھے یا اوہنوں مٹی وچ دب دیوے؟ خبردار بوہت بھیڑا اے جیہڑا اوہ فیصلہ کردے نیں
  16,60,اوہناں لئی جیہڑے آخرت تے ایمان نئیں رکھدے بھیڑی مثال اے، تے اللہ لئی سب توں اُچی صفت اے، تے اوہ زبردست غلبے والا، بڑی حکمت والا اے
  16,61,تے جے اللہ لوکاں دے ظلم کارن اوہناں نوں پھڑے ایس (دھرتی) تے کوئی چلن والا نہ چھڈے، تے پر اوہ اک متھے ویلے تیکر اوہناں نوں ٹالدا اے، فیر جدوں اوہناں دا وعیدہ ا ٓجاندا اے اوہ اک گھڑی نہ پچھے رہندے نیں تے نہ اگے ودھ سکدے نیں
  16,62,تے اوہ اللہ لئی اوہ ثابت کردے نیں جیس نوں خود ناپسند کردے نیں، تے اوہناں دیاں زباناں جھوٹھ بکدیاں نیں پئی واقعی اوہناں لئی چنگا انجام اے۔ بخدا واقعی اوہناں لئی اگ اے تے واقعی اوہ (اوہدے وچ) ساریاں نالوں اگے گھلے جان گے
  16,63,اللہ دی قسم! بلاشبہ یقیناً اسیں تہاڈے تَوں پہلیاں قوماں ول رسول گھلے فیر شیطان نے اوہناں دے کرتوت اوہناں نوں سنوار کے وکھا دتے، سو اج وی اوہو ای اوہناں دا سنگی اے تے اوہناں لئی دردناک عذاب اے
  16,64,تے اسیں نئیں اتاری تہاڈے تے کتاب پر تاں پئی تسی اوہناں تے اوہ شئے واضح کر دیؤ جیہدے وچ اوہ اختلاف کرن، تے اوہ ایمان لیاؤن والیاں لئی ہدایت تے رحمت اے