quran[5]{c,v,t}:
  4,171,کتاب والیو! اپنے دین وچ غلو نہ کرو تے اللہ دے خلاف حقی گل دے سوا کجھ نہ آکھو۔بس مسیح عیسیٰ ابن مریم اللہ دا رسول تے اوہدا کلمہ (بشارت) ای اے جنھوں اوہنے مریم ول اپڑایا تے اوہ اوہدے ولوں اک روح اے، سوتسی اللہ تے اوہدے رسولاں تے ایمان لیائو تے ایہہ نہ آکھو پئی تِن (خدا) نیں، باز آ جائو، تہاڈے لئی بہتر اے، بیشک اللہ ای کلاّ معبود اے اوہ ایس (کم) توں پاک اے پئی اوہدی کوئی اولاد ہووے، اوہدا ای اے اسماناں تے زمین وچ جو کُجھ اے، تے اللہ دی کفائت کافی اے
  4,172,مسیح (ابنِ مریم) اللہ دا بندہ ہوون وچ کدی وی کوئی عار نہ رکھ سی تے نہ مقرب فرشتیاں نوں (عار وے) تے جیہڑا اللہ دی بندگی توں تے عار رکھے تے متکبر ہووے، تاں اللہ چھیتی اوہناں سبھناں نوں اپنے ول اکٹھیاں کرے گا
  4,173,فیر پر جیہڑے ایمان لیائے تے اوہناں صالح (مسنون) عمل کیتے تے اوہ اوہناں نوں اوہناں دے پورے اجر دیوے گا تے اوہناں نوں اپنے فضل چوں ہور وی دیوے گا، تے رہے اوہ جنھاں عار کیتی تے متکبر ہوئے تاں اوہ اوہناں نوں دردناک عذاب دی سزا دیوے گا تے اوہ اللہ دے سوا اپنے لئی نہ کوئی بیلی ے نہ کوئی امدادی پاؤن گے
  4,174,لوکو! بلاشبہ تہاڈے رب ولوں تہاڈے کول اک کھلی دلیل آگئی اے، تے اساں تہاڈے ول اک واضح نور (قرآن) نازل کیتا اے
  4,175,فیر پرجیہڑے لوک اللہ تے ایمان لے آئے تے اوہدےمہر نال گناہوں بچے رہے فیر اوہ ضرور اوہناں نوں اپنی رحمت تے فضل وچ داخل کرے گا، تے اوہناں نوں اپنے ول سدھارستہ وکھائے گا