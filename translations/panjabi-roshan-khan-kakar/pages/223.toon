quran[7]{c,v,t}:
  11,13,"کیہہ اوہ کہندے نیں پئی اوہنے ایہہ (قرآن) آپ گھڑ لیا اے؟ آکھ دیؤ: فیر تسی وی انج دیاں دس سورتاں گھڑیاں ہویاں لے آؤ تے اللہ توں اُرہے جنھاں ( ہستیاں) نوں تہاڈی واہ لگے (مدد لئی) سدّو جے تسی سچے او"
  11,14,فیر جے اوہ تہانوں جواب نہ دین فیر جان لوو ٔ پئی ایہہ واقعی اللہ دے علم نال اتاریا گیا اے تے ایہہ پئی اوہدے سوا کوئی معبود نئیں، بھلا فیر (لوکو!) تسی حکم منن والے ہوندے او
  11,15,جیہڑا بندہ دنیا دی حیاتی تے اوہدی ارائش چاہندا ہووے اسیں اوہناں نوں اوہناں دے عملاں دا پورا حق ایسے (دنیا) وچ ای دے دینے آں، تے ایہدے وچ اوہناں نوں محروم نئیں کیتا جاندا
  11,16,اوہو ای لوک نیں جنھاں لئی آخرت وچ اگ دے سوا کُجھ نئیں، تے اوگت گیا جو کجھ اوہناں ایس (دنیا) وچ بنایا سی تے بے کار نیں جیہڑے اوہ عمل کردے رہے
  11,17,فیر بھلا جیہڑا اپنے رب ولّوں اِک واضح دلیل تے ہووے تے اوہدی طرفوں اک گواہ (جبرائیل) اوہدی تلاوت کردا ہووے، تے ایہدے توں پہلوں موسیٰ دی کتاب وی پیشوا تے رحمت (رہی) ہووے اوہی لوک ایس تے ایمان لیاؤندے نیں۔تے گروہواں وچوں جہیڑا کوئی ایہدا منکر ہو وےفیر اگ ای اوہدی وعدے دی تھاں اے ۔ سو تسی ایہدے توں کسے شک وچ نہ ہونا، یقیناً ایہہ (قرآن) تہاڈے رب ولّوں حق اے تے پر بوہتے لوک ایمان نئیں لیاؤندے
  11,18,تے اوس (بندے) توں ودھ کے ظالم کیہڑا اے جنھے اللہ تے کوئی جھوٹھ رویت گھڑی؟ اوہ لوک اپنے رب ساہمنے پیش کیتے جان گے تے گواہ (فرشتے) آکھن گے ایہو ای لوک نیں جنھاں اپنے رب تے جھوٹھ بولیا سی، سُن لوؤ ! ظالماں تے اللہ دی لعنت اے
  11,19,جیہڑے اللہ دی راہ توں ڈکدے نیں ، تے اوہدے وچ ٹیڑھ لبھدے نیں تے اوہو ای آخرت دے سب منکر نیں