quran[10]{c,v,t}:
  32,21,تے اسیں اوہناں نوں بڑے لاگے دے عذاب دا کجھ حصہ ضرور چکھانواں گے وڈے عذاب توں پہلاں شاید اوہ پرت آون
  32,22,تے اوس بندے توں ودھکے ظالم کیہڑا اے جنھوں اوہدے رب دیاں آیتاں نال نصیحت کیتی گئی، مڑ کے اوہنے اوہناں ولوںمونھ پھیر لیا، بیشک اسیں مجرماں کولوں بدلہ لَین والے آں
  32,23,تے بلاشبہ یقیناً اسیں موسیٰ نوں کتاب دتی، سو (اے نبی!) تسی اوہدی ملاقات بارے شک وچ نہ رہو، تے اساں اوس (تورات) نوں بنی اسرائیل لئی ہدایت بنایا-
  32,24,تے اساں اوہناں وچوں کئی امام بنائے اوہ ساڈے حکم نال راہ وکھاندے سن جدوں اوہناں صبر کیتا تے اوہ ساڈیاں آیتاں تے یقین کردے سن
  32,25,بیشک تیرا رب اوہی قیامت دیہاڑے اوہناں وچکار فیصلہ کرے گا جیہدے وچ اوہ اختلاف کردے ہوندے سن
  32,26,بھلا ایس گل اوہناں نوں مت نئیں دتی پئی اساں اوہناں تُوں پہلوں کنیّاں ای نسلاں تباہ کر چھڈیاں جنھاں دے گھراں وچ (ہن) ایہہ ٹردے پھردے نیں۔ بیشک اوہدے وچ لازمی بوہت نشانیاں نیں، کیہہ فیر اوہ سندے نئیںـ؟
  32,27,بھلا اوہناں ویکھیا نئیں پئی واقعی اسیں پانی نوں سُکی ہوئی زمین ول ہک لے جانے آں، فیر اسیں اوہدے راہیں کھیتی کڈھدے آں، اوہدے وچوں اوہناں دے ڈنگر تے اوہ آپ وی کھاندے نیں، بھلا فیر اوہ ویکھدے نئیں
  32,28,"تے اوہ کہندے نیں: جے تسی سچے او (تاں دسّو) ایہہ فیصلہ کدوں ہووے گا؟"
  32,29,"آکھ دیؤ: فیصلے دے دیہاڑے کافراں نوں اوہناں دا ایمان لیائونا فیدہ نئیں دیوے گا، تے نہ اوہناں نوں ڈھل دتی جاوے گی"
  32,30,سو تسی اوہناں توں منہ پھیر لوو، تے اڈیکو، بیشک اوہ وی سب اڈیکن ہار نیں