quran[9]{c,v,t}:
  11,29,تے میریئے قومے! میں تہاڈے کولوں ایہدے تے کوئی مال نئیں منگدا، نئیں میرا اجر پر اللہ ذمے۔ تے نہ میں اوہناں نوں اپنے کولوں پرے کرن والا آں جیہڑے ایمان لے آئے، بیشک اوہ اپنے رب نوں ملن والے نیں تے پر میں ویکھ رہیاہاں تسی لوک جہالت وَرت رہئے او
  11,30,تے میریئے قومے! کیہڑا اللہ دے (عذاب) اگے میری مدد کرے گا جے اوہناں نوں میں پراں ہٹا دیواں بھلا فیر تسی نصیحت نئیں پھڑ دے
  11,31,تے نہ میں تہانوں آکھدا پئی میرے کول اللہ دے خزانے نیں، تے نہ میں غیب جان دا ہاں، تے نہ میں آکھداں بیشک میں اک فرشتہ آں تے نہ میں اوہناں بارے جنھاں نوں تہاڈیاں اکھاں حقیر سمجھدیاں نیں آکھدا آں پئی اللہ اوہناں نوں کدی وی کوئی بھلیائی نئیں دیوے گا۔ اوہ اللہ بوہتا جان دا اے جو کجھ اوہناں دے دلاں وچ اے۔ بیشک (جے میں آکھاں) تد لازمی ظالماں وچوں ہوواں گا
  11,32,"اوہناں کہیا: اے نوح! بلاشبہ توں ساڈے نال جھگڑچکیا ایں فیر توں ساڈے نال بوہت جھگڑا کیتا ای، سو ساڈے تے اوہ (عذاب) لَے ای ا ٓ جیہدی سانوں توں تڑی دیندا ایں، جے توں سچیاں وچوں ایں"
  11,33,"نوح) آکھیا: بس اللہ ای تہاڈے تے اوہ لیاوے گا جے اوہنے چاہیا، تے تسی (اوہنوں) کدی وی عاجز نئیں کر سکدے"
  11,34,تے میری نصیحت تہانوں فیدہ نئیں دیوے گی جے میں چاہواں پئی تہانوں نصیحت کراں جے اللہ چاہندا ہووے پئی تہانوں گمراہ رکھے، اوہو ای تہاڈ ا رب اے تے اوہدے ول ای تسی پرتائے جاؤ گے
  11,35,"کیہہ اوہ آکھدے نیں اوہنے ایس (قرآن) نوں گھڑ لیا اے؟ آکھ دیؤ: جے میں ایہنوں گھڑیا اے تے میرے گناہ میرے اُتے ای نیں، تے میں اوہدے توں بری آں جیہڑے تسی گناہ کردے او"
  11,36,تے نوح نوں وحی کیتی گئی پئی تیری قوم وچوں واقعی کدی وی کوئی ایمان نئیں لیاوے گا، سوائے اوہدے جیہڑا ایمان لیاء چکیا اے، سو اوہ جو کجھ کررہئے نیں توں اوہدے تے غم نہ کھا
  11,37,تے ساڈیاں اکھّاں ساہمنے تے ساڈی وحی مطابق کشتی بنا، تے میرے نال اوہناں بارے گل نہ کرنا جنھاں ظلم (کفر) کیتا، بیشک اوہ سب غرق کیتے جان والے نیں