quran[5]{c,v,t}:
  2,182,فیر جیہڑا وصیّت کرن والے ولوں طرف داری یا کسے ناجائز فعل توں گھبرائے فیر اوہ اوہناں وچکار سمجھوتہ کرا دیوے تاں اوہدے تے کوئی گناہ نئیں، بیشک اللہ بخشن والا بوہت رحم والا اے
  2,183,ایمان لیاؤن والیو! تہاڈے تے روزے رکھنا فرض کیتا گیا اے جیویں تہاڈے توں پہلے لوکاں تے فرض کیتا گیا سی تاں جے تسی پرہیز گار بن جائو
  2,184,ایہہ) گنتی دے دیہاڑے نیں، فیر تہاڈے وچوں جو کوئی بیمار ہووے یاںسفر تے ہووے فیر دوسرے دناں وچ تعداد پوری کر لوے۔ تے جیہڑے (بڈھے) اوہنوں اوکھیاں نبھاندے ہوون (تاں) فدیہ دینا یا اک مسکین نوں کھانا۔ فیر جے کوئی شوق نال (بوہتی) نیکی کرے تاں اوہ اوہدے لئی چنگا اے۔ تے (ایہہ) پئی تسی روزہ رکھو تہاڈے لئی بوہت چنگا اے جے تسی سمجھ دے او
  2,185,رمضان دا مہینہ اوہ اے جیہدے وچ قرآن دا نزول ہویا۔ جیہڑا لوکاں لئی سراسر ہدایت اے تے (ایہدے وچ) ہدایت دیاں تے(حق باطل) پرکھن والیاں دلیلاں نیں۔ فیر تہاڈے وچوں جیہڑا ایس مہینے (دے چن) دی اطلاع پاوے فیر لازم اے اوہ ایہدے روزے رکھے تے جیہڑا بندہ بیمار یا سفر تے ہووے فیر دوجے دناں وچوں تعداد پوری کرنا اے۔ اللہ تہاڈے نال آسانی چاہندا اے تے اوہ تہاڈے نال اوکھیائی نئیں چاہندا تے تاں جے تسی تعداد پوری کرو تے تاں جے تسی اللہ دی وڈیائی کرو اوس تے جیہڑی اوہنے تہانوں ہدایت دتی تے تاں جے تسی شکر ادا کرو
  2,186,تے (اے نبی!) جدوں میرے بندے تیرے کولوں میرے بارے پچھن فیر بیشک میں قریب ای آں۔ میں پکارن والے دی دعا (وسیلے بغیر) قبول کردا آں جدوں وی اوہ مینوں پکارے۔ فیر لازم اے اوہ وی میرے ای حکماں نوں منّن تے میرے تے ایمان لیاون شاید اوہ ہدایت پائون