quran[18]{c,v,t,f}:
  53,27,"እነዚያ በመጪው ዓለም የማያምኑት መላዕክትን በእንስት ስም ይሰይማሉ::",""
  53,28,"ለእነርሱም በእርሱ እውቀት የላቸውም። እነርሱ የሚከተሉት ጥርጣሬን ብቻ ነው:: ጥርጣሬ ደግሞ ሀቅን አይተካም::",""
  53,29,"(መልዕክተኛችን ሙሐመድ ሆይ!) ከቁርኣን አፈንግጦና የዚችን ዓለም ኑሮ እንጂ ሌላ ከማይመኝ ሰው እራስህን አሽሽ::",""
  53,30,"ይህ የእውቀታቸው ጣሪያ (መጨረሻ) ነው:: ጌታህ ግን መንገዱን የሳተውን ሁሉ አዋቂ ነው:: የተቀናውንም እንዲሁ አዋቂ ነው።",""
  53,31,"በሰማያትና በምድር ውስጥ ያለው ሁሉ የአላህ ነው:: እነዚያን ያጠፉትን በተግባራቸው ለመመንዳትና እነዚያን መልካም የሰሩትንም በመልካሟ (በገነት) ሊመነዳ ነው::",""
  53,32,"እነርሱም ከጥቃቅን ጥፋቶች በቀር ከባባድ ወንጀሎችንና አጸያፊ ተግባሮችን የራቁ ናቸው:: ጌታህ ምህረተ ሰፊ ነው:: እርሱ ከምድር በፈጠራችሁ ጊዜም ሆነ በእናቶቻችሁ ማሕጸን ውስጥ ጽንሶች በሁናችሁበት ጊዜ ያውቃችኋል:: ስለዚህ እራሳችሁን አታሞግሱ:: እርሱ በትክክል የሚፈራውን ሰው ከሁሉም ይበልጥ አዋቂ ነው::",""
  53,33,"ያን ከእምነት የሸሸውን አየህን (እስቲ ንገረኝ)?",""
  53,34,"ጥቂትን ብቻ ሰጥቶ ያቋረጠውን፤",""
  53,35,", ለመሆኑ የሚያውቀው የሩቅ ሚስጢር አለውና እርሱንም ያያልን?",""
  53,36,"ወይስ በሙሳ ፅሁፍ ያለው አልተነገረውም?",""
  53,37,"በኢብራሂም (ትእዛዛቱን) በፈፀመው ያለውስ አልተነገረዉምን?",""
  53,38,"ይኸዉም ወንጀለኛ ነፍስ የሌላውን ነፍስ ወንጀል በፍጹም አትሸከምም::",""
  53,39,"የሰው ልጅም የለፋበትን ብቻ እንጂ ሌላ የለዉም::",""
  53,40,"የሰራውም ሁሉ ወደ ፊት ይታያል::",""
  53,41,"ከዚያም ጌታው ሙሉ ምንዳውን ይመነዳዋል::",""
  53,42,"(መልዕክተኛችን ሙሐመድ ሆይ!) የሁሉም መጨረሻው ወደ ጌታህ ብቻ ነው::",""
  53,43,"እርሱ ያ ያሳቀና ያስለቀሰ ነው::",""
  53,44,"እርሱ ያ የገደለና ሕያው ያደረገም ነው::",""
