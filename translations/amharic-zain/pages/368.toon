quran[20]{c,v,t,f}:
  26,20,"ሙሳም አለ፡ «ያን ጊዜ እኔም ከተሳሳቱት ሆኜ ሰራኋት።",""
  26,21,"«በፈራኋችሁም ጊዜ ከናንተ ሸሸሁ። ጌታዬም ለእኔ ጥበብን ሰጠኝ:: ከመልዕክተኞችም አደረገኝ:።",""
  26,22,"«ይህችም የኢስራኢልን ልጆች ባሪያ በማድረግህ በእኔ ላይ የምትመጻድቅባት ጸጋ ናት።»",""
  26,23,"ፈርዖን: «ሙሳ ሆይ! ላከኝ የምትለው የዓለማት ጌታ ምንድን ነው?» አለ።",""
  26,24,"ሙሳ፡- «የሰማያት የምድርና በመካከላቸዉም ያለው ፍጡር ሁሉ ጌታ ነው። የምታረጋግጡ ብትሆኑ ነገሩ ይህ ነው።» አለው።",""
  26,25,"ፈርዖንም ዙሪያውን ላሉት ሰዎች: «አትሰሙምን?» አለ።",""
  26,26,"ሙሳ፡- «ጌታችሁና የመጀመሪያዎቹ አባቶቻችሁም ጌታ ነው።» አለ።",""
  26,27,"ፈርዖን፡- «ያ ወደ እናንተ የተላከው መልዕክተኛችሁ በእርግጥ ዕብድ ነው።» አለ።",""
  26,28,"ሙሳ፡- «(አላህ) የምስራቅና የምዕራብ በመካከላቸዉም ያለው ነገር ሁሉ ጌታ ነው:: ታውቁ እንደሆናችሁ (እመኑበት)።» አለ።",""
  26,29,"ፈርዖን: «ከእኔ ሌላ አምላክን ብትይዝ በእውነቱ ከእስረኞቹ አደርግሃለሁ።» አለ።",""
  26,30,"ሙሳ፡- «ግልጽ የሆነ አስረጅ ባመጣም እንኳን?» አለው።",""
  26,31,"ፊርዓውን «እንግዲያውስ ከእውነተኞች እንደሆንክ አስረጁን አምጣው።» አለ።",""
  26,32,"በትሩንም ጣለ:: እርሷም ወዲያውኑ ግልጽ እባብ ሆነች::",""
  26,33,"እጁንም አወጣ እርሷም ወዲያውኑ ለተመልካቾች ነጭ (የምታበራ) ሆነች::",""
  26,34,"ፈርዖንም በዙሪያው ላሉት መማክርት አለ: «ይህ በእርግጥ አዋቂ ድግምተኛ ነው።",""
  26,35,"«ከምድራችሁ በድግምት ሊያወጣችሁ ይፈልጋልና ምንን ታዛላችሁ?» አላቸው።",""
  26,36,"እነርሱም አሉ: «እርሱንና ወንድሙን አቆያቸው:: ወደየከተሞቹ ሁሉ ሰብሳቢዎችን ላክ።",""
  26,37,"«በጣም አዋቂ ድግምተኞችን ሁሉ ያመጡልሃልና።» አሉ።",""
  26,38,"ድግምተኞችም በታወቀ ቀን ቀጠሮ ተሰበሰቡ::",""
  26,39,"ለሰዎቹም ተባለ: «እናንተ ተሰብስባችኋልን?",""
