quran[26]{c,v,t,f}:
  53,1,"በኮከብ እምላለሁ በገባ ጊዜ፤",""
  53,2,"(እናንተ የመካ ሰዎች ሆይ)፤ ባልደረባችሁ ሙሐመድ ከሐቅ አልተሳሳተም። አላፈነገጠም።",""
  53,3,"ከልብ ወለድ ስሜቱም አይናገርም::",""
  53,4,"እርሱ (ንግግሩ) ከአላህ የተወረደ እንጂ ሌላ አይደለም።",""
  53,5,"ሀይለ ብርቱ የሆነው  አስተማረው::",""
  53,6,"የእውቀት ባለቤት የሆነው:: ከዚያም ላይ ሆኖ ተመቻቸ።",""
  53,7,"በላይኛው አድማስ ላይ ሆኖ፤",""
  53,8,"ከዚያም (ነቢዩን) ቀረበው፤ በጣም ተጠጋውም።",""
  53,9,"ከዚያም የሁለት ደጋን ጫፎች ያህል ወይም ከዚያም ባነሰ ርቀት ላይ ሆነም::",""
  53,10,"እናም (አላህ) ለአገልጋዩ (ለሙሐመድ) ማውረድ የሻውን አወረደ::",""
  53,11,"ያየውን ነገር ሁሉ ልቦናው አላስተባበለዉም::",""
  53,12,"ታዲያ (ከሓዲያን ሆይ!) በሚያየው ጉዳይ ላይ ትከራከሩታላችሁን?",""
  53,13,"እርግጥ በሌላይቱም መውረድ (ነቢዩ ሙሐመድ መልዐኩ ጂብሪልን) አይቶታል::",""
  53,14,"ይኸዉም ሲድረቱ አል-ሙንተሃ (የመጨረሻቱ ቁርቁራ) በተባለው ዓለም ላይ ነው::",""
  53,15,"እርሷ ዘንድ መኖርያ የሆነችው ገነት አለች::",""
  53,16,"(ቁርቁራይቱን) ሸፋኝ ነገር በሸፈናት ጊዜ (አየው)።",""
  53,17,"አይኑ አልተዘነበለም:: ወሰንም አላለፈም።",""
  53,18,"ከጌታው ታላላቅ ተዐምራት በእርግጥ ተመለከተ።",""
  53,19,"(ቁርይሾች ሆይ!) ላትንና ዑዛን አያችሁን?",""
  53,20,"ስለ ሶስተኛዋ መናትም የምታውቁትን እስቲ ንገሩኝ::",""
  53,21,"ለእናንተ ወንድ ወንድ ለእሱ ግን ሴት ሴት ታደርጋላችሁን::",""
  53,22,"ይህ ተግባር አድሏዊ ክፍፍል ነው::",""
  53,23,"እነዚያ ጣዖታት እናንተና አባቶቻችሁ የሰየማችኋቸው ስሞች ብቻ እንጂ ሌላ አይደሉም::አላህ በእርሷ (መገዛት) ምንም ማስረጃ አላወረደም፡፡ ጣኡት አምላኪዎች ሁሉ ከጌታቸው የተላከላቸው ቅኑ መመሪያ እያለ የሚከተሉት ግን ጥርጣሬንና ስሜትን ብቻ ነው::",""
  53,24,"የሰው ልጅ የፈለገውን ሁሉ ያገኛልን?",""
  53,25,"መጪውን ዓለምም ሆነ የመጀመሪያው ዓለም የአላህ ብቻ ነው::",""
  53,26,"በሰማያት ውስጥ ካሉ መላዕክት አላህ የሚሻውንና የሚወደውን ለሰው ያማልዱ ዘንድ ከፈቀደላቸው በኋላ እንጂ ምልጃቸው የማይፈይድ አያሌዎች ናቸው::",""
