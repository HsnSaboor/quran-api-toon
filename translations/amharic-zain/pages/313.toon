quran[25]{c,v,t,f}:
  20,13,"«እኔም መረጥኩህ ስለ ሆነም የሚወረድልህን ነገር በደንብ አዳምጥ።",""
  20,14,"«እኔ አላህ ነኝ። ያለ እኔ ትክክለኛ አምላክ የለምና እኔን ብቻ ተገዛኝ:: ሶላትንም እኔን ለማውሳት በአግባቡ ስገድ።",""
  20,15,"«ነፍስ ሁሉ በምትሰራው ነገር ትመነዳ ዘንድ ሰዓቲቱ በእርግጥ መጪ ናት። የትንሳኤውን ወሬ ልደብቃት እቀርባለሁ።",""
  20,16,"(ሙሳ ሆይ!) «በእርሷ የማያምንና ዝንባሌውን የሚከተል ሰው ሁሉ ከእርሷ አያግድህ ትጠፋለህና።",""
  20,17,"(ሙሳ ሆይ!) «ይህችም በቀኝ እጅህ ያለችው ምንድን ናት?» (ተባለ)።",""
  20,18,"«እርሷ በትሬ ናት:: በእርሷም እደገፍባታለሁ:: በእርሷም ለፍየሎቼ ቅጠልን አረግፍባታለሁ:: በእርሷ ሌሎች ጉዳዮችም አሉኝ።» አለ።",""
  20,19,"አላህም «ሙሳ ሆይ! እስቲ ጣላት።» አለው።",""
  20,20,"ሙሳም ጣላትና፤ ወዲያዉም እርሷ የምትሮጥ እባብ ሆነች::",""
  20,21,"አላህም አለው: «ሙሳ ሆይ! ያዛት አትፍራም ወደ መጀመሪያ ጠባይዋ እንመልሳታለን።",""
  20,22,"«እጅህንም ወደ ብብትህ አስገባ:: ሌላ ተዓምር ስትሆን ያለ ምንም ችግር ነጭ ሆና ትወጣለችና::",""
  20,23,"(ሙሳ ሆይ!) «ከተዓምራቶቻችን ታላቋን እናሳይህ ዘንድ ይህን ፈጸምን::",""
  20,24,"(ሙሳ ሆይ!) «ወደ ፈርዖን ሂድ:: እርሱ ወሰን (ድንበር) አልፏልና።»",""
  20,25,"ሙሳም አለ: «ጌታዬ ሆይ! ልቤን አስፋልኝ።",""
  20,26,"«ጉዳዬንም አግራልኝ።",""
  20,27,"«የምላሴን መኮላተፍም አስወግድልኝ።",""
  20,28,"«ንግግሬን ይረዱ ዘንድ።",""
  20,29,"«ከቤተሰቦቼም ለእኔ ረዳትን አድርግልኝ።",""
  20,30,"«ወንድሜን ሃሩንን",""
  20,31,"«ኃይሌንም በእርሱ አበርታልኝ::",""
  20,32,"«በነገሬም አጋራው።",""
  20,33,"«በብዛት እንድናጠራህና",""
  20,34,"«በብዛት እንድናወሳህ",""
  20,35,"«አንተ በእኛ ነገር አዋቂ ነህና።»",""
  20,36,"አላህም አለ: «ሙሳ ሆይ! ልመናህ በእርግጥ ተቀባይነትን አገኝቷል።",""
  20,37,"«ሙሳ ሆይ! በሌላም ጊዜ ባንተ ላይ በእርግጥ ውለታን ውለናል::",""
