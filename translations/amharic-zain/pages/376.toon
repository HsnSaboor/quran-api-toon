quran[21]{c,v,t,f}:
  26,207,"ይጣቀሙበት የነበሩት ሁሉ ከእነርሱ ምንም አያብቃቃቸዉም::",""
  26,208,"አንዲትንም ከተማ ለእርሷ አስፈራሪዎች ያሏት (እና ያስተባበለች) ሆና እንጂ አላጠፋንም::",""
  26,209,"ይህች ግሣጼ ናት:: በዳዮችም አልነበርንም::",""
  26,210,"ሰይጣናትም እርሱን ቁርኣንን አላወረዱትም::",""
  26,211,"ለእነርሱም አይገባቸዉም፤ አይችሉምም::",""
  26,212,"እነርሱ የመላዕክትን ንግግር ከመስማት የተከለከሉ ናቸው።",""
  26,213,"(መልዕክተኛችን ሙሐመድ ሆይ!) ከአላህም ጋር ሌላን አምላክ አትገዛ:: ከሚቀጡት ትሆናለህና::",""
  26,214,"(መልዕክተኛችን ሙሐመድ ሆይ!) ቅርቦች ዘመዶችህንም አስጠንቅቅ::",""
  26,215,"(ሙሐመድ ሆይ!) ከምዕምናንም ለተከተሉህ ሰዎች ክንፍህን ዝቅ አድርግ ልዝብ ሁን::",""
  26,216,"(መልዕክተኛችን ሙሐመድ ሆይ!) እንቢ ካሉህ «እኔ ከምትሰሩት ወንጀል ሁሉ ንጹህ ነኝ።» በላቸው።",""
  26,217,"(ሙሐመድ ሆይ!) አሸናፊና አዛኝ በሆነው ጌታህ ላይም ተጠጋ::",""
  26,218,"በዚያ ለሶላት በምትቆም ጊዜ በሚያይህ::",""
  26,219,"በሰጋጆች ውስጥ መዘዋወርህንም (በሚያየው ጌታህ ላይ ተጠጋ::)",""
  26,220,"እነሆ እርሱ (አላህ) ሁሉ ሰሚና ሁሉን አዋቂ ነውና።",""
  26,221,"ሰይጣናት በማን ላይ እንደሚወርዱ ልንገራችሁን?",""
  26,222,"በውሸታም ኃጢአተኛ ሁሉ ላይ ይወርዳሉ::",""
  26,223,"የሰሙትን ወደ ጠንቋዮች ይጥላሉ:: አብዛኞቻቸዉም ውሸታሞች ናቸው::",""
  26,224,"(መልዕክተኛችን ሙሐመድ ሆይ!) ባለ ቅኔዎችንም ጠማማዎች ይከተሏቸዋል::",""
  26,225,"እነርሱ (በንግግር) ሸለቆ ሁሉ የሚዋልሉ መሆናቸውን አታይምን?",""
  26,226,"እነርሱም የማይሰሩትን ነገር የሚናገሩ መሆናቸውን አታይምን::",""
  26,227,"እነዚያ ያመኑና መልካም ስራዎችን የሰሩ አላህን በብዛት ያወሱ ከተበደሉም በኋላ (በቅኔ) የተከላከሉ ሲቀሩ፤ (እነርሱ አይወቀሱም)። እነዚያም የበደሉ ከሞቱ በኋላ እንዴት ያለን መመለስ እንደሚመለሱ በእርግጥ ያውቃሉ::",""
