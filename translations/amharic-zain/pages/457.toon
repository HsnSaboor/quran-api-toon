quran[22]{c,v,t,f}:
  38,62,"ይላሉም «ለእኛ ምን አለን? ከመጥፎዎች እንቆጥራቸው የነበሩትን ሰዎች እዚህ አናይምሳ።",""
  38,63,"«(ሳይገባቸው) መቀለጃ አድርገን ይዘናቸው ነውን? ወይስ ዓይኖቻችን ከእነርሱ ዋለሉ?»",""
  38,64,"ይህ በእርግጥ እውነት ነው:: እርሱም የእሳት ሰዎች የእርስ በርስ የመካሰስ ወሬ ነው::",""
  38,65,"(መልዕክተኛችን ሙሐመድ ሆይ!) በል: «እኔ አስፈራሪ ብቻ ነኝ። ኃያልና አንድ ከሆነ አላህ በስተቀር ምንም አምላክ የለም።",""
  38,66,"«የሰማያትና የምድር በመካከላቸዉም ያለው ሁሉ ጌታ አሸናፊና መሐሪ ነው።»",""
  38,67,"(መልዕክተኛችን ሙሐመድ ሆይ!) በል: «እርሱ (ቁርኣን) ታላቅ ዜና ነው።",""
  38,68,"«እናንተ ከእርሱ ዘንጊዎች ናችሁ።",""
  38,69,"«በሚከራከሩ ጊዜ በላይኛዋ ሰራዊት ለእኔ ምንም እውቀት አልነበረኝም።",""
  38,70,"«ወደ እኔም አስፈራሪ ገላጭ በመሆኔ እንጂ በሌላ አይወርድልኝም።» በል::",""
  38,71,"(መልዕክተኛችን ሙሐመድ ሆይ!) «ጌታህ ለመላዕክት እኔ ሰውን ከጭቃ ፈጣሪ ነኝ ባለ ጊዜ (የነበረዉን አስታውስ)::",""
  38,72,"«ፍጥረቱንም ባስተካከልኩና ከመንፈሴ በነፋሁበትም ጊዜ ሁላችሁም ለእርሱ ሰጋጆች ሆናችሁ ውደቁ።» (አልኩ።)",""
  38,73,"መላው መላዕክትም በአንድነት ሰገዱ።",""
  38,74,"ዲያብሎስ ብቻ ሲቀር። ኮራም። ከከሓዲያንም ሆነ።",""
  38,75,"አላህ «ዲያብሎስ ሆይ! በሁለት እጆቼ ለፈጠርኩት ለአደም ከመስገድ ምን ከለከለህ? ኮርተህ ነው? ወይስ ፊቱኑ ከትዕቢተኞች ነበርክ?» አለው።",""
  38,76,"ዲያብሎስም «እኔ ከእርሱ የተሻልኩ ነኝ። እኔን ከእሳት የፈጠርከኝ ስትሆን እሱን ግን ከጭቃ ነው የፈጠርከው።» አለ።",""
  38,77,"(አላህም) አለ፡- «ከእርሷ ውጣ። አንተ የተባረርክ ነህና።",""
  38,78,"«እርግማኔም እስከ ፍርዱ ቀን ድረስ ባንተ ላይ ይሁን።» አለው።",""
  38,79,"(ዲያብሎስም) «ጌታየ ሆይ! እስከሚቀሰቀሱበት ቀን ድረስ እባክህ አቆየኝ።» አለ",""
  38,80,"(አላህም) አለ፡- «አንተ ከሚቆዩት ነህ።",""
  38,81,"«እስከ ታወቀው ወቅት ቀን ድረስ።»",""
  38,82,"(እርሱም) አለ: «በአሸናፊነትህ ይሁንብኝ ሁላቸዉንም አሳስታቸዋለሁ።",""
  38,83,"«ከእነርሱ መካከል ምርጥ ባሮችህ ብቻ ሲቀሩ።»",""
