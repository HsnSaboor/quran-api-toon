quran[17]{c,v,t,f}:
  23,1,"ምእምናን ፍላጎታቸውን ሁሉ በእርግጥ አገኙ (ተሳካላቸው)::",""
  23,2,"እነዚያም በስግደታቸው ውስጥ አላህን ፈሪዎች የሆኑት፤",""
  23,3,"እነዚያም ከመጥፎ ነገር ሁሉ የራቁ::",""
  23,4,"እነዚያም ዘካን በአግባቡ ሰጪዎች፤",""
  23,5,"እነዚያም እነርሱ ብልቶቻቸውን ጠባቂዎች የሆኑት፤",""
  23,6,"በሚስቶቻቸው ወይም እጆቻቸው በያዟቸው ሴት ባሪያዎች ላይ ካልሆነ በቀር (ብልቶቻቸውን ጠባቂ የሆኑት)፤ እነርሱ በነዚህ የማይወቀሱ ናቸውና።",""
  23,7,"ከዚህ ሌላ በሆነ መንገድ (ስሜታቸዉን ሊያረኩ) የፈለጉ ሰዎች እነዚያ እነርሱ የአላህን ወሰን አላፊዎች ናቸው::",""
  23,8,"እነዚያም ለአደራዎቻቸውና ለቃል ኪዳናቸው ጠባቂዎች፤",""
  23,9,"እነዚያም በስግደቶቻቸው ላይ (ሁለንተናዋን) የሚጠባበቁ የሆኑት",""
  23,10,"እነዚያ ወራሾቹ እነርሱ ናቸው::",""
  23,11,"እነዚያ ፊርደውስን (ላዕላይ ገነትን) የሚወርሱ ናቸው:: እነርሱ በእርሷ ውስጥ ዘውታሪዎች እነርሱ ብቻ ናቸው::",""
  23,12,"በእርግጥ ሰውን (አደምን) ከነጠረ ጭቃ ፈጠርነው::",""
  23,13,"ከዚያም በተጠበቀ መርጊያ ውስጥ የፍትወት ጠብታ አደረግነው::",""
  23,14,"ከዚያም ጠብታዋን (በአርባ ቀን) የረጋ ደም አድርገን ፈጠርን፤ የረጋውንም ደም ቁራጭ ስጋ አድርገን ፈጠርን፤ ቁራጭዋንም ስጋ አጥንቶች አድርገን ፈጠርን:: አጥንቶችንም ስጋን አለበስናቸው። ከዚያም (በዉስጡ ነፍስን በመዝራት) ሌላ ፍጥረት አድርገን አስገኘነው:: ከቅርፅ ሰጪዎችም ሁሉ  በላጭ የሆነው አላህ ከሁሉ ላቀ።",""
  23,15,"(ሰዎች ሆይ!) ከዚያም እናንተ ከዚህ በኋላ በእርግጥ ሟቾች ናችሁ::",""
  23,16,"ከዚያም እናንተ በትንሳኤ ዕለት ትቀሰቀሳላችሁ::",""
  23,17,"በእርግጥም ከበላያችሁ ሰባትን ሰማያት ፈጠርን:: ከፍጥረቶቹም ዘንጊዎች አይደለንም::",""
