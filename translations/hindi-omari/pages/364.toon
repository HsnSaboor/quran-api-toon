quran[12]{c,v,t,f}:
  25,44,"क्या आप समझते हैं कि उनमें से अधिकांश वास्तव में सुनते हैं या समझते हैं? वे तो चौपायों के समान हैं, बल्कि उनसे भी अधिक पथभ्रष्ट हैं।",""
  25,45,"क्या आपने अपने रब को नहीं देखा कि उसने किस तरह छाया को फैला दिया? और यदि वह चाहता, तो उसे अवश्य स्थिर<sup>24</sup> कर देता। फिर हमने सूर्य को उसका पता<sup>25</sup> बताने वाला बनाया।","[24] अर्थात सदा छाया ही रहती।\n[25] अर्थात छाया सूर्य के साथ फैलती तथा सिमटती है। और यह अल्लाह के सामर्थ्य तथा उसके एकमात्र पूज्य होने का प्रामाण है।"
  25,46,"फिर हम उस (छाया) को अपनी ओर धीरे-धीरे समेट लेते हैं।",""
  25,47,"और वही है, जिसने तुम्हारे लिए रात्रि<sup>26</sup> को वस्त्र बनाया तथा नींद को विश्राम तथा दिन को उठ खड़े होने का समय बनाया।","[26] अर्थात रात्रि का अँधेरा वस्त्र के समान सबको छिपा लेता है।"
  25,48,"तथा वही है जिसने हवाओं को अपनी रहमत से पहले शुभ सूचना बनाकर भेजा। और हमने आसमान से पाक करने वाला पानी उतारा।",""
  25,49,"ताकि उसके द्वारा मृत भू-भाग को जीवन प्रदान करें तथा उसे अपनी पैदा की हुई चीज़ों में से बहुत से जानवरों और मनुष्यों के पीने के लिए उपलब्ध कराएँ।",""
  25,50,"निःसंदेह हमने उसे उनके दरमियान विभिन्न ढंग से वर्णन किया, ताकि वे उपदेश ग्रहण करें। परंतु अधिकतर लोगों ने इनकार और नाशुक्री ही की नीति अपनाई।",""
  25,51,"और यदि हम चाहते, तो अवश्य प्रत्येक बस्ती में एक डराने वाला<sup>27</sup> भेज देते।","[27] अर्थात रसूल। इसमें यह संकेत है कि मुह़म्मद (सल्लल्लाहु अलैहि व सल्लम) पूरी मानवजाति के लिए अंतिम रसूल हैं।"
  25,52,"अतः आप काफ़िरों की बात न मानें और इस (क़ुरआन) के द्वारा उनसे बड़ा जिहाद<sup>28</sup> करें।","[28] अर्थात क़ुरआन के प्रचार-प्रसार के लिए भरपूर प्रयास करें।"
  25,53,"वही है जिसने दो सागरों को मिला दिया। यह मीठा, प्यास बुझाने वाला है और यह खारा, कड़वा है। और उसने उन दोनों के बीच एक परदा<sup>29</sup> और मज़बूत आड़ बना दी।","[29] ताकि एक का पानी और स्वाद दूसरे में न मिले।"
  25,54,"तथा वही है, जिसने पानी (वीर्य) से एक मनुष्य को पैदा किया। फिर उसके ख़ानदानी तथा ससुरालाी संबंध बना दिए। और आपका पालनहार बड़ा ही सामर्थ्यवान् है।",""
  25,55,"और वे अल्लाह के सिवा उस चीज़ की इबादत करते हैं, जो न उन्हें फ़ायदा पहुँचाती है और न नुक़सान पहुँचाती है और काफ़िर हमेशा अपने पालनहार के विरुद्ध मदद करने वाला है।",""
