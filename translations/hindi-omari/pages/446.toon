quran[24]{c,v,t,f}:
  37,1,"क़सम है पंक्तिबद्ध (फ़रिश्तों) की!",""
  37,2,"फिर झिड़क कर डाँटने वालों की!",""
  37,3,"फिर (अल्लाह के) ज़िक्र (वाणी) की तिलावत करने वालों की।<sup>1</sup>","[1] ये तीनों गुण फ़रिश्तों के हैं जो आकाशों में अल्लाह की इबादत के लिए पंक्तिबद्ध रहते तथा बादलों को हाँकते और अल्लाह के स्मरण जैसे क़ुरआन तथा नमाज़ पढ़ने और उसकी पवित्रता का गान करने इत्यादि में लगे रहते हैं।"
  37,4,"निःसंदेह तुम्हारा पूज्य निश्चय एक ही है।",""
  37,5,"जो आकाशों और धरती का तथा उन दोनों के बीच की समस्त चीज़ों का स्वामी है और सूर्य के उदय होने के सभी स्थानों का मालिक है।",""
  37,6,"निःसंदेह हमने संसार के आकाश को एक सुंदर शृंगार के साथ सुशोभित किया है, जो सितारे हैं।",""
  37,7,"और प्रत्येक सरकश शैतान से सुरक्षित करने के लिए।",""
  37,8,"वे सर्वोच्च सभा (मला-ए-आ'ला) के फ़रिश्तों की बात नहीं सुन सकते, तथा वे हर ओर से (उल्काओं से) मारे जाते हैं।",""
  37,9,"भगाने के लिए। तथा उनके लिए स्थायी यातना है।",""
  37,10,"परंतु जो कोई (शैतान फरिश्तों की किसी बात को) अचानक उचक ले जाए, तो एक दहकता हुआ अंगारा (उल्का)<sup>2</sup> उसका पीछा करता है।","[2] फिर यदि उससे बचा रह जाए तो आकाश की बात अपने नीचे के शैतानों तक पहुँचाता है और वे उसे काहिनों तथा ज्योतिषियों को बताते हैं। फिर वे उसमें सौ झूठ मिलाकर लोगों को बताते हैं। (सह़ीह़ बुख़ारी : 6213, सह़ीह़ मुस्लिम : 2228)"
  37,11,"तो आप इन (काफ़िरों) से पूछें कि क्या इन्हें पैदा करना अधिक कठिन है या उनका जिन्हें<sup>3</sup> हम पैदा कर चुके? निःसंदेह हमने उन्हें<sup>4</sup> एक लेसदार मिट्टी से पैदा किया है।","[3] अर्थात फ़रिश्तों तथा आकाशों को।\n[4] अर्थात् उनके पिता आदम (अलैहिस्सलाम) को।"
  37,12,"बल्कि आपने आश्चर्य किया और वे उपहास करते हैं।",""
  37,13,"और जब उन्हें नसीहत की जाए, तो वे क़बूल नहीं करते।",""
  37,14,"और जब वे कोई निशानी देखते हैं, तो खूब उपहास करते हैं।",""
  37,15,"तथा कहते हैं कि यह तो मात्र खुला जादू है।",""
  37,16,"क्या जब हम मर गए और मिट्टी तथा हड्डियाँ हो चुके, तो क्या सचमुच हम अवश्य उठाए जाने वाले हैं?",""
  37,17,"और क्या हमारे पहले बाप-दादा भी (उठाए जाएँगे)?",""
  37,18,"आप कह दीजिए : हाँ! तथा तुम अपमानित (भी) होगे!",""
  37,19,"वह बस एक ही झिड़की होगी, तो एकाएक वे देख रहे होंगे।",""
  37,20,"तथा वे कहेंगे : हाय हमारा विनाश! यह तो बदले का दिन है।",""
  37,21,"यही निर्णय का दिन है, जिसे तुम झुठलाया करते थे।",""
  37,22,"(आदेश होगा कि) इकट्ठा करो उन लोगों को जिन्होंने अत्याचार किया तथा उनके साथियों को और जिनकी वे उपासना किया करते थे ।",""
  37,23,"अल्लाह के सिवा। फिर उन्हें जहन्नम की राह दिखा दो।",""
  37,24,"और उन्हें ठहराओ<sup>5</sup>, निःसंदेह वे प्रश्न किए जाने वाले हैं।","[5] नरक में झोंकने से पहले।"
