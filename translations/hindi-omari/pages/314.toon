quran[14]{c,v,t,f}:
  20,38,"जब हमने तेरी माँ की ओर वह़्य की, जो वह़्य की जाती थी।",""
  20,39,"यह कि तू इसे ताबूत (संदूक़) में रख दे, फिर उसे नदी में डाल दे, फिर नदी उसे किनारे पर डाल दे, उसे मेरा एक शत्रु और उसका शत्रु उठा लेगा<sup>8</sup> और मैंने तुझपर अपनी ओर से एक प्रेम<sup>9</sup> डाल दिया और ताकि तेरा पालन-पोषण मेरी आँखों के सामने किया जाए।","[8] इस से तात्पर्य मिस्र का राजा फ़िरऔन है।\n[9] अर्थात तुम्हें सबका प्रिय अथवा फ़िरऔन का भी प्रिय बना दिया।"
  20,40,"जब तेरी बहन<sup>10</sup> चल रही थी और कह रही थी : क्या मैं तुम्हें उसका पता बता दूँ, जो इसका पालन-पोषण करे? फिर हमने तुझे तेरी माँ के पास लौटा दिया, ताकि उसकी आँख ठंडी हो और वह शोक न करे। तथा तूने एक आदमी को मार डाला<sup>11</sup>, तो हमने तुझे दुःखसे बचा लिया और हमने तुम्हारी अच्छी तरह से परीक्षा ली। फिर तू कई वर्ष मदयन वालों के बीच ठहरा रहा, फिर तू एक निश्चित अनुमान पर आया, ऐ मूसा!","[10] अर्थात संदूक़ के पीछे नदी के किनारे।\n[11] अर्थात एक फ़िरऔनी को मारा और वह मर गया, तो तुम मदयन चले गए, इसका वर्णन सूरतुल-क़स़स़ में आएगा।"
  20,41,"और मैंने तुझे विशेष रूप से अपने लिए बनाया है।",""
  20,42,"तू और तेरा भाई मेरी निशानियाँ लेकर जाओ और मुझे याद करने में आलस्य न करो।",""
  20,43,"तुम दोनों फ़िरऔन के पास जाओ, निःसंदेह वह सरकश हो गया है।",""
  20,44,"तो उससे कोमल बात करो, आशा है कि वह उपदेश ग्रहण करे, या (अल्लाह से) डर जाए।",""
  20,45,"दोनों ने कहा : ऐ हमारे पालनहार! निश्चय ह डरते हैं कि वह हमपर अत्याचार करेगा, या हद से बढ़ जाएगा।",""
  20,46,"फरमाया : डरो मत, मैं तुम्हारे साथ हूँ, सब कुछ सुन रहा हूँ और सब कुछ देख रहा हूँ।",""
  20,47,"अतः तुम दोनों उसके पास जाओ और कहो : हम तेरे पालनहार के रसूल हैं। अतः तू हमारे साथ बनी इसराईल को भेज दे और उन्हें यातना न दे, निश्चय हम तेरे पास तेरे पालनहार की ओर से एक निशानी लेकर आए हैं और सलामती है उसके लिए, जो मार्गदर्शन का अनुसरण करे।",""
  20,48,"निःसंदेह हमारी ओर वह़्य (प्रकाशना) की गई है कि निश्चय ही यातना उसके लिए है, जिसने झुठलाया और मुँह फेरा।",""
  20,49,"उसने कहा : तुम दोनों का पालनहार कौन है, ऐ मूसा!?",""
  20,50,"(मूसा ने) कहा : हमारा पालनहार वह है, जिसने हर चीज़ को उसका आकार और रूप दिया, फिर रास्ता दिखाया।<sup>12</sup>","[12] आयत का भावार्थ यह है कि अल्लाह ने प्रत्येक जीव-जंतु के योग्य उसका रूप बनाया। और उसके जीवन की आवश्यकता के अनुसार उसे खाने-पीने तथा निवास की विधि समझा दी है।"
  20,51,"उसने कहा : अच्छा, तो पहले ज़माने के लोगों का क्या हाल है?",""
