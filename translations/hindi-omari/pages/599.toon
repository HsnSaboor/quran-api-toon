quran[18]{c,v,t,f}:
  98,8,"उनका बदला उनके पालनहार के पास सदा रहने वाले बाग़ हैं, जिनके नीचे से नहरें बहती हैं। वे उनमें सदैव रहने वाले हैं। अल्लाह उनसे प्रसन्न हुआ और वे अल्लाह से प्रसन्न हुए। यह उसके लिए है, जो अपने पालनहार से डर गया।<sup>3</sup>","[3] (6-8) इन आयतों में साफ़-साफ़ कह दिया गया है कि जो अह्ले किताब और मूर्तियों के पुजारी इस रसूल को मानने से इनकार करेंगे, वे बहुत बुरे हैं। और उनका स्थान नरक है। उसी में वे सदा रहेंगे। और जो संसार में अल्लाह से डरते हुए जीवन निर्वाह करेंगे तथा विश्वास के साथ सदाचार करेंगे, तो वे सदा के स्वर्ग में रहेंगे। अल्लाह उनसे प्रसन्न हो गया, और वे अल्लाह से प्रसन्न हो गए।"
  99,1,"जब धरती को पूरी तरह झंझोड़ दिया जाएगा।",""
  99,2,"तथा धरती अपने बोझ बाहर निकाल देगी।",""
  99,3,"और इनसान कहेगा कि इसे क्या हो गया?",""
  99,4,"उस दिन वह अपनी खबरें बयान करेगी।",""
  99,5,"क्योंकि तेरे पालनहार ने उसे इसका आदेश दिया होगा।",""
  99,6,"उस दिन लोग अलग-अलग होकर लौटेंगे, ताकि उन्हें उनके कर्म दिखाए जाएँ।<sup>1</sup>","[1] (1-6) इन आयतों में बताया गया है कि जब प्रलय (क़ियामत) का भूकंप आएगा, तो धरती के भीतर जो कुछ भी है, सब उगल कर बाहर फेंक देगी। यह सब कुछ ऐसे होगा कि जीवित होने के पश्चात् सभी को आश्चर्य होगा कि यह क्या हो रहा है? उस दिन यह निर्जीव धरती प्रत्येक व्यक्ति के कर्मों की गवाही देगी कि किसने क्या-क्या कर्म किए हैं। यद्पि अल्लाह सबके कर्मों को जानता है, फिर भी उसका निर्णय गवाहियों से प्रमाणित करके होगा।"
  99,7,"तो जिसने एक कण के बराबर भी नेकी की होगी, उसे देख लेगा।",""
  99,8,"और जिसने एक कण के बराबर भी बुराई की होगी, उसे देख लेगा।<sup>2</sup>","[2] (7-8) इन आयतों का अर्थ यह है कि प्रत्येक व्यक्ति अकेला आएगा, परिवार और साथी सब बिखर जाएँगे। दूसरा अर्थ यह भी हो सकता है कि इस संसार में जो किसी भी युग में मरे थे सभी दलों में चले आ रहे होंगे, और सबको अपने किए हुए कर्म दिखाए जाएँगे। और कर्मानुसार पुण्य और पाप का बदला दिया जाएगा। और किसी का पुणय और पाप छिपा नहीं रहेगा।"
  100,1,"क़सम है उन घोड़ों की, जो पेट से साँस की आवाज़ निकालते हुए डौड़ने वाले हैं!",""
  100,2,"फिर टाप मारकर चिंगारियाँ निकालने वाले घोड़ों की क़सम!",""
  100,3,"फिर सुबह के समय हमला करने वाले (घोड़ों) की क़सम!",""
  100,4,"फिर उससे धूल उड़ाते हैं।",""
  100,5,"फिर वे उसके साथ (दुश्मन की) सेना के बीच घुस जाते हैं।",""
  100,6,"निःसंदेह इनसान अपने पालनहार का बड़ा कृतघ्न (नाशुक्रा) है।",""
  100,7,"और निःसंदेह वह इसपर स्वयं गवाह है।<sup>1</sup>","[1] (1-7) इन आरंभिक आयतों में मानवजाति (इनसान) की कृतघ्नता का वर्णन किया गया है। जिसकी भूमिका के रूप में एक पशु की कृतज्ञता को शपथ स्वरूप उदाहरण के लिए प्रस्तुत किया गया है। जिसे इनसान पोसता है, और वह अपने स्वामी का इतना भक्त होता है कि उसे अपने ऊपर सवार करके नीचे ऊँचे मार्गों पर रात-दिन की परवाह किए बिना दौड़ता और अपनी जान जोखिम में डाल देता है। परंतु इनसान जिसे अल्लाह ने पैदा किया, समझबूझ दी और उसके जीवन यापन के सभी साधन बनाए, वह उसका उपकार नहीं मानता और जानबूझ कर उसकी अवज्ञा करता है, उसे इस पशु से सीख लेनी चाहिए।"
  100,8,"और निःसंदेह वह धन के मोह में बड़ा सख़्त है।<sup>2</sup>","[2] इस आयत में उसकी कृतघ्नता का कारण बताया गया है कि जिस इनसान को सर्वाधिक प्रेम अल्लाह से होना चाहिए, वही अत्याधिक प्रेम धन से करता है।"
  100,9,"तो क्या वह नहीं जानता, जब क़ब्रों में जो कुछ है, निकाल बाहर किया जाएगा?",""
