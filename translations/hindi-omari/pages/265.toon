quran[19]{c,v,t,f}:
  15,52,"जब वे इबराहीम के पास आए, तो उन्होंने सलाम किया। उसने कहा : हमें तो तुमसे डर लग रहा है।",""
  15,53,"उन्होंने कहा : डरिए नहीं, निःसंदेह हम आपको एक ज्ञानी बालक की शुभ सूचना देते हैं।",""
  15,54,"उसने कहा : क्या तुम मुझे इस बुढ़ापे के आ जाने के उपरांत शुभ सूचना दे रहे हो? तो तुम किस आधार पर यह शुभ सूचना दे रहे होॽ",""
  15,55,"उन्होंने कहा : हमने आपको सच्ची शुभ सूचना दी है। अतः आप निराश होने वालों में से न हों।",""
  15,56,"(इबराहीम अलैहिस्सलाम ने) कहा : और पथभ्रष्टों के सिवा अपने पालनहार की दया से कौन निराश होता है।",""
  15,57,"उसने कहा : ऐ भेजे हुए फ़रिश्तो! तुम्हारा अभियान क्या है?",""
  15,58,"उन्होंने उत्तर दिया : निःसंदेह हम एक अपराधी जाति की ओर भेजे गए हैं।",""
  15,59,"लूत के घर वालों के सिवा। निश्चय हम उन सभी को अवश्य बचा लेने वाले हैं।",""
  15,60,"परंतु लूत की पत्नी, हमने नियत कर दिया है कि निःसंदेह वह निश्चय ही पीछे रह जाने वालों में से है।",""
  15,61,"फिर जब लूत के घर वालों के पास भेजे हुए (फ़रिश्ते) आए।",""
  15,62,"तो उस (लूत अलैहिस्सलाम) ने कहा : तुम तो अपरिचित लोग हो।",""
  15,63,"उन्होंने कहा : (डरो नहीं) बल्कि हम तुम्हारे पास वह चीज़ लेकर आए हैं, जिसमें वे संदेह किया करते थे।",""
  15,64,"और हम तुम्हारे पास सत्य लेकर आए हैं और निःसंदेह हम निश्चय सच्चे हैं।",""
  15,65,"अतः तुम अपने घर वालों को लेकर रात के किसी हिस्से में निकल जाओ और खुद उनके पीछे-पीछे चलो। और तुममें से कोई मुड़कर न देखे। तथा चले जाओ, जहाँ तुम्हें आदेश दिया जाता है।",""
  15,66,"और हमने उसकी ओर इस बात की वह़्य कर दी कि इन लोगों की जड़ सुबह होते ही काट दी जाने वाली है।",""
  15,67,"और उस नगर वाले इस हाल में आए कि बहुत खुश हो रहे थे।<sup>12</sup>","[12] अर्थात जब फ़रिश्तों को नवयुवकों के रूप में देखा, तो लूत अलैहिस्सलाम के यहाँ आ गए ताकि उनके साथ कुकर्म करें।"
  15,68,"उस (लूत अलैहिस्सलाम) ने कहा : ये लोग तो मेरे अतिथि हैं। अतः मुझे अपमानित न करो।",""
  15,69,"तथा अल्लाह से डरो और मुझे अपमानित न करो।",""
  15,70,"उन्होंने कहा : क्या हमने तुम्हें विश्व वासियों (को अतिथि बनाने) से मना<sup>13</sup> नहीं किया?","[13] कि सबके समर्थक न बनो।"
