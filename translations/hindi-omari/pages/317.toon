quran[11]{c,v,t,f}:
  20,77,"और निश्चय ही हमने मूसा की ओर वह़्य की कि मेरे बंदो को रातों-रात ले जा, फिर उनके लिए समुद्र में एक सूखा मार्ग बना,<sup>21</sup> न तू पकड़े जाने से भय खाएगा और न डरेगा।","[21] इसका सविस्तार वर्णन सूरतुश शुअरा : 26 में आ रहा है।"
  20,78,"फिर फ़िरऔन ने अपनी सेना के साथ उनका पीछा किया, तो उन्हें समुद्र से उस चीज़ ने ढाँप लिया जिसने उन्हें ढाँप लिया।",""
  20,79,"और फ़िरऔन ने अपनी क़ौम को गुमराह किया और उन्हें सीधे रास्ते पर न चलाया।",""
  20,80,"ऐ बनी इसराईल! निःसंदेह हमने तुम्हें तुम्हारे शत्रुओं से छुड़ाया और तुम्हें पर्वत के दाहिनी ओर<sup>22</sup> का वचन दिया और तुमपर 'मन्न' और 'सल्वा' उतारा।<sup>23</sup>","[22] अर्ताथ तुमपर तौरात उतारने के लिए।\n[23] मन्न तथा सल्वा के भाष्य के लिये देखिए : सूरतुल-बक़रा, आयत : 57"
  20,81,"खाओ उन पवित्र चीज़ों में से, जो हमने तुम्हें प्रदान की हैं तथा उनमें हद से न बढ़ो। अन्यथा तुमपर मेरा प्रकोप उतरेगा और जिसपर मेरा प्रकोप उतरा, तो निश्चय उसका सर्वनाश हो गया।",""
  20,82,"और निःसंदेह मैं निश्चय उसको बहुत क्षमा करने वाला हूँ, जो तौबा करे और ईमान लाए और अच्छा कर्म करे, फिर सीधे मार्ग पर चले।",""
  20,83,"और तुझे तेरी जाति से जल्दी क्या चीज़ ले आई ऐ मूसा!?<sup>24</sup>","[24] अर्थात तुम पर्वत की दाहिनी ओर अपनी जाति से पहले क्यों आ गए और उन्हें पीछे क्यों छोड़ दिया?"
  20,84,"उसने कहा : वे मेरे पीछे ही हैं और मैं तेरी ओर जल्दी आ गया, ऐ मेरे पालनहार! ताकि तू प्रसन्न हो जाए।",""
  20,85,"(अल्लाह ने) फरमाया : तो निश्चय हमने तेरे पीछे तेरी जाति के लोगों को परीक्षा में डाल दिया है और सामिरी ने उन्हें पथभ्रष्ट कर दिया है।",""
  20,86,"फिर मूसा ग़ुस्से से भरा हुआ, खेद में डूबा हुआ अपनी जाति की ओर वापस आया। उसने कहा : ऐ मेरी जाति के लोगो! क्या तुम्हारे रब ने तुम्हें अच्छा वादा नहीं दिया था?<sup>25</sup> तो क्या वह अवधि तुम पर लंबी हो गई,<sup>26</sup> या तुमने चाहा कि तुमपर तुम्हारे रब का कोई प्रकोप उतरे? तो तुमने मेरा वादा<sup>27</sup> तोड़ दिया।","[25] अर्थात धर्म-पुस्तक तौरात देने का वादा।\n[26] अर्थात वादा की अवधि दीर्घ प्रतीत होने लगी।\n[27] अर्थात मेरे वापस आने तक, अल्लाह की इबादत पर स्थिर रहने की जो प्रतिज्ञा की थी।"
  20,87,"उन्होंने कहा : हमने अपने अधिकार से आपके वचन का उल्लंघन नहीं किया, लेकिन लोगों<sup>28</sup> के गहनों का कुछ बोझ हमपर लाद दिया गया था, तो हमने उन्हें फेंक<sup>29</sup> दिया और ऐसे ही सामिरी<sup>30</sup> ने फेंक दिया।","[28] इससे अभिप्रेत फ़िरऔन की जाति है, जिनके आभूषण उन्होंने उधार ले रखे थे।\n[29] अर्थात अपने पास रखना नहीं चाहा, और एक अग्नि कुंड में फेंक दिया।\n[30] अर्थात जो कुछ उसके पास था।"
