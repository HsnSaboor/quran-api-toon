quran[11]{c,v,t,f}:
  21,102,"वे उस (जहन्नम) की आहट भी नहीं सुनेंगे, और वे अपनी मनचाही चीज़ों में सदा रहने वाले हैं।",""
  21,103,"उन्हें सबसे बड़ी घबराहट दुःखित नहीं करेगी, तथा फ़रिश्ते उनका स्वागत करेंगे (और कहेंगे :) यह है तुम्हारा वह दिन, जिसका तुम्हें वचन दिया जाता था।",""
  21,104,"जिस दिन हम आकाश को पंजिका के पन्नों को लपेटने की तरह लपेट<sup>43</sup> देंगे। जिस तरह हमने प्रथम सृष्टि का आरंभ किया, (उसी तरह) हम उसे लौटाएँगे।<sup>44</sup> यह हमारे ज़िम्मे वादा है। निश्चय हम इसे पूरा करने वाले हैं।","[43] (देखिए : सूरतुज़्-ज़ुमर, आयत : 67)\n[44] नबी सल्लल्लाहु अलैहि व सल्लम ने भाषण दिया कि लोग अल्लाह के पास बिना जूते के, नग्न तथा बिना ख़तने के एकत्र किए जाएँगे। फिर इबराहीम अलैहिस्सलाम सर्व प्रथम वस्त्र पहनाए जाएँगे। (सह़ीह़ बुख़ारी : 3349)"
  21,105,"तथा निःसंदेह हमने 'लौहे महफ़ूज़' (में लिखने) के बाद अवतरित पुस्तकों<sup>45</sup> में लिख दिया कि धरती के उत्तराधिकारी मेरे सदाचारी बंदे होंगे।","[45] ''ज़बूर'' का अर्थ पुस्तक है, और यहाँ उससे अभिप्राय रसूलों पर अवतरित पिछली आकाशीय पुस्तकों हैं। कुछ भाष्यकारों के निकट ज़बूर से अभिप्राय वह पुस्तक है जो दाऊद अलैहिस्सलाम को प्रदान की गई।"
  21,106,"निःसंदेह इबादत करने वालों के लिए इसमें एक बड़ा संदेश है।",""
  21,107,"और (ऐ नबी!) हमने आपको समस्त संसार के लिए दया<sup>46</sup> बनाकर भेजा है।","[46] अर्थात जो आपपर ईमान लाएगा, वही लोक-परलोक में अल्लाह की दया का अधिकारी होगा।"
  21,108,"(ऐ रसूल!) आप कह दें कि मेरी ओर केवल यही वह़्य की जाती है कि तुम्हारा पूज्य केवल एक ही पूज्य है। तो क्या तुम आज्ञाकारी<sup>47</sup> बनते हो?","[47] अर्थात दया एकेश्वरवाद में है, मिश्रणवाद में नहीं।"
  21,109,"फिर अगर वे मुँह फेरें, तो (ऐ रसूल!) आप कह दें कि मैंने तुम्हें इस प्रकार सावधान<sup>48</sup> कर दिया है कि (हम और तुम इसकी जानकारी में) बराबर हैं। और मैं नहीं जानता कि जिस (यातना) का तुम्हें वचन दिया जा रहा है, वह क़रीब है अथवा दूर।","[48] अर्थात ईमान न लाने और मिश्रणवाद के दुष्परिणाम से।"
  21,110,"निःसंदेह वह ऊँची आवाज़ से कही हुई बात को जानता है और वह भी जानता है जो तुम छिपाते हो।",""
  21,111,"और मैं नहीं जानता शायद यह<sup>49</sup> तुम्हारे लिए एक परीक्षा हो और एक समय तक कुछ लाभ उठाना हो।","[49] अर्थात यातना में विलंब।"
  21,112,"उस (नबी) ने कहा : ऐ मेरे पालनहार! सत्य के साथ फ़ैसला कर दे। और हमारा पालनहार ही वह अत्यंत दयावान् है, जिससे उन बोतों पर सहायता माँगी जाती है, जो तुम बयान करते हो।",""
