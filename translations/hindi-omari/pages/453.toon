quran[16]{c,v,t,f}:
  38,1,"सॉद। क़सम है इस उपदेश वाले क़ुरआन की!",""
  38,2,"बल्कि वे लोग जिन्होंने कुफ़्र किया, अभिमान और विरोध में पड़े हुए हैं।",""
  38,3,"हमने इनसे पहले कितने ही समुदायों को विनष्ट कर दिया, तो उन्होंने पुकारा। और वह बच निकलने का समय नहीं था।",""
  38,4,"तथा उन्होंने इसपर आश्चर्य किया कि उनके पास उन्हीं में से एक डराने वाला<sup>1</sup> आया! और काफ़िरों ने कहा : यह एक बड़ा झूठा जादूगर है।","[1] अर्थात मुह़म्मद (सल्लल्लाहु अलैहि व सल्लम)"
  38,5,"क्या उसने सब पूज्यों को एक पूज्य बना दिया? निःसंदेह यह तो बड़े आश्चर्य की बात है।",""
  38,6,"और उनके प्रमुख (यह कहते हुए) चल खड़े हुए कि चलो और अपने पूज्यों पर जमे रहो। निश्चय यह एक ऐसी चीज़ है, जो वांछित (सुनियोजित)<sup>2</sup> है।","[2] अर्थात एकेश्वरवाद की यह बात सत्य नहीं है और ऐसी बात अपने किसी स्वार्थ के लिए की जा रही है।"
  38,7,"हमने यह बात पिछले धर्म में नहीं सुनी। यह तो मात्र बनाई हुई बात है।",""
  38,8,"क्या हमारे बीच से उसी पर उपदेश उतारा गया है? बल्कि वे मेरे उपदेश के बारे में संदेह में हैं। बल्कि उन्होंने अभी तक मेरी यातना नहीं चखी।",""
  38,9,"क्या उन्हीं के पास आपके अत्यंत प्रभुत्वशाली, परम दाता पालनहार की दया के ख़ज़ाने हैं?<sup>3</sup>","[3] कि वे जिसे चाहें नबी बनाएँ?"
  38,10,"या आकाशों तथा धरती का और उन दोनों के बीच की चीज़ों का राज्य उन्हीं के पास है? तो उन्हें चाहिए कि (आकाशों में) रस्सियाँ तानकर चढ़ जाएँ।<sup>4</sup>","[4] और मुह़म्मद (सल्लल्लाहु अलैहि व सल्लम) पर प्रकाशना के अवतरण को रोक दें।"
  38,11,"(यह) एक तुच्छ सी सेना है, सेनाओं में से, जो वहाँ पराजित होने वाली है।<sup>5</sup>","[5] अर्थात इन मक्का वासियों के पराजित होने में देर नहीं लगेगी।"
  38,12,"इनसे पहले नूह की जाति तथा आद और मेखों वाले (शक्तिमान) फ़िरऔन ने झुठलाया।",""
  38,13,"तथा समूद और लूत की जाति तथा ऐका (उपवन) वालों<sup>6</sup> ने। यही लोग वे सेनाएँ हैं।","[6] इससे अभिप्राय शुऐब (अलैहिस्सलाम) की जाति है। (देखिए : सूरतुश-शुअरा, आयत : 176)"
  38,14,"इन सब ने रसूलों को झुठलाया, तो मेरी यातना सिद्ध हो गई।",""
  38,15,"और ये लोग केवल एक सख़्त चीख की प्रतीक्षा कर रहे हैं, जिसमें कोई विराम नहीं होगा।",""
  38,16,"तथा उन्होंने कहा : ऐ हमारे पालनहार! हमें हमारा भाग हिसाब के दिन से पहले ही प्रदान कर दे।<sup>7</sup>","[7] अर्थात वह उपहास स्वरूप कहते हैं कि प्रलय से पहले ही संसार में हमें यातना मिल जाए। अर्थ यह है कि हमें कोई यातना नहीं दी जाएगी।"
