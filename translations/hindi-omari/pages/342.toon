quran[17]{c,v,t,f}:
  23,1,"निश्चय सफल हो गए ईमान वाले।",""
  23,2,"जो अपनी नमाज़ में विनम्रता अपनाने वाले हैं।",""
  23,3,"और जो व्यर्थ चीज़ों<sup>1</sup> से मुँह मोड़ने वाले हैं।","[1] अर्थात प्रत्येक व्यर्थ कार्य तथा कथन से। आप सल्लल्लाहु अलैहि व सल्लम ने फरमाया : जो अल्लाह और प्रलय के दिन पर ईमान रखता है, वह अच्छी बात बोले, अन्यथा चुप रहे। (सह़ीह़ बुख़ारी : 6019, मुस्लिम : 48)"
  23,4,"तथा जो ज़कात अदा करने वाले हैं।",""
  23,5,"और जो अपने गुप्तांगों की रक्षा करने वाले हैं।",""
  23,6,"सिवाय अपनी पत्नियों या उन महिलाओं के जो उनके स्वामित्व में हैं, तो निःसंदेह वे निंदित नहीं हैं।",""
  23,7,"फिर जो इसके अलावा तलाश करे, तो वही लोग सीमा का उल्लंघन करने वाले हैं।",""
  23,8,"और जो अपनी अमानतों तथा अपनी प्रतिज्ञा का ध्यान रखने वाले हैं।",""
  23,9,"तथा जो अपनी नमाज़ों की रक्षा करते हैं।",""
  23,10,"यही लोग हैं, जो वारिस (उत्तराधिकारी) हैं।",""
  23,11,"जो फ़िरदौस<sup>2</sup> के वारिस होंगे, वे उसमें हमेशा रहने वाले हैं।","[2] फ़िरदौस, स्वर्ग का सर्वोच्च स्थान है।"
  23,12,"और निःसंदेह हमने मनुष्य को तुच्छ मिट्टी के एक सार से पैदा किया।",""
  23,13,"फिर हमने उसे वीर्य बनाकर एक सुरक्षित स्थान<sup>3</sup> में रखा।","[3] अर्थात गर्भाशय में।"
  23,14,"फिर हमने उस वीर्य को एक जमा हुआ रक्त बनाया, फिर हमने उस जमे हुए रक्त को एक बोटी बनाया, फिर हमने उस बोटी को हड्डियाँ बनाया, फिर हमने उन हड्डियों को कुछ माँस पहनाया, फिर हमने उसे एक अन्य रूप में पैदा कर दिया। तो बहुत बरकत वाला है अल्लाह, जो बनाने वालों में सबसे अच्छा है।",""
  23,15,"फिर निःसंदेह तुम इसके पश्चात् अवश्य मरने वाले हो।",""
  23,16,"फिर निःसंदेह तुम क़ियामत के दिन उठाए जाओगे।",""
  23,17,"और निःसंदेह हमने तुम्हारे ऊपर सात आकाश बनाए और हम कभी सृष्टि से ग़ाफ़िल<sup>4</sup> नहीं।","[4] अर्थात उत्पत्ति की आवश्यकता तथा जीवन के संसाधन की व्यवस्था भी कर रहे हैं।"
