quran[10]{c,v,t,f}:
  22,6,"यह इसलिए है कि अल्लाह ही सत्य है और (इसलिए कि) वही मुर्दों को जीवित करेगा और (इसलिए कि) वह हर चीज़ पर सर्वशक्तिमान है।",""
  22,7,"और (इसलिए कि) क़ियामत आने वाली है, उसमें कोई संदेह नहीं और (इसलिए कि) निश्चय अल्लाह उन लोगों को उठाएगा जो क़ब्रों में हैं।",""
  22,8,"तथा लोगों में कोई वह है, जो अल्लाह के विषय में, बिना किसी ज्ञान, मार्गदर्शन और प्रकाशमान् किताब के झगड़ा करता है।",""
  22,9,"अपनी गरदन मोड़ने<sup>4</sup> वाला है, ताकि (लोगों को) अल्लाह के मार्ग से भटका दे। उसके लिए दुनिया में अपमान है और क़ियामत के दिन हम उसे जलाने वाली आग की यातना चखाएँगे।","[4] अर्थात अभिमान करते हुए।"
  22,10,"यह उसके कारण है जो तेरे दोनों हाथों ने आगे भेजा और निःसंदेह अल्लाह बंदों पर कुछ भी अत्याचार करने वाला नहीं है।",""
  22,11,"तथा लोगों में वह (भी) है, जो अल्लाह की इबादत एक किनारे पर रहकर<sup>5</sup> करता है। फिर यदि उसे कोई भलाई पहुँच जाए, तो वह उससे संतुष्ट हो जाता है, और यदि उसे कोई परीक्षा आ पहुँचे, तो मुँह के बल फिर जाता है। वह दुनिया एवं आख़िरत में घाटे में पड़ गया। यही तो खुला घाटा है।","[5] अर्थात संदिग्ध होकर।"
  22,12,"वह अल्लाह को छोड़कर उसे पुकारता है, जो न उसे हानि पहुँचाता है और न उसे लाभ पहुँचाता है। यही तो दूर<sup>6</sup> की गुमराही है।","[6] अर्थात कोई दुःख होने पर अल्लाह के सिवा दूसरों को पुकारना।"
  22,13,"वह उसे पुकारता है, जिसका नुक़सान उसके लाभ से अधिक निकट है। निःसंदेह वह बुरा संरक्षक तथा निःसंदेह बुरा साथी है।",""
  22,14,"निःसंदेह अल्लाह उन्हें, जो ईमान लाए तथा अच्छे कार्य किए, ऐसे बाग़ों में दाख़िल करेगा, जिनके (महलों के) नीचे से नहरें बहती हैं। निःसंदेह अल्लाह जो चहता है, करता है।",""
  22,15,"जो सोचता है कि अल्लाह दुनिया और आख़िरत में कभी उसकी<sup>7</sup> सहायता नहीं करेगा, तो उसे चाहिए कि आकाश की ओर एक रस्सी लटकाए, फिर काट दे। फिर देखे कि क्या उसका (यह) उपाय उसका क्रोध दूर<sup>8</sup> कर देता है?","[7] अर्थात अपने रसूल की।\n[8] अर्थ यह है कि अल्लाह अपने नबी की सहायता अवश्य करेगा।"
