quran[27]{c,v,t,f}:
  68,16,"शीघ्र ही हम उसकी थूथन<sup>4</sup> पर दाग़ लगाएँगे।","[4] अर्थात नाक पर जिसे वह घमंड से ऊँची रखना चाहता है। और दाग़ लगाने का अर्थ अपमानित करना है।"
  68,17,"निःसंदेह हमने उन्हें परीक्षा में डाला<sup>5</sup> है, जिस प्रकार बाग़ वालों को परीक्षा में डाला था, जब उन्होंने क़सम खाई कि भोर होते ही उसके फल अवश्य तोड़ लेंगे।","[5] अर्थात मक्का वालों को। इस लिए यदि वे नबी (सल्लल्लाहु अलैहि व सल्लम) पर ईमान लाएँगे, तो उनपर सफलता की राह खुलेगी। अन्यथा संसार और परलोक दोनों की यातना के भागी होंगे।"
  68,18,"और वे 'इन शा अल्लाह' नहीं कह रहे थे।",""
  68,19,"तो आपके पालनहार की ओर से उस (बाग़) पर एक यातना फिर गई, जबकि वे सोए हुए थे।",""
  68,20,"तो वह अंधेरी रात जैसा (काला) हो गया।",""
  68,21,"फिर उन्होंने भोर होते ही एक-दूसरे को पुकारा :",""
  68,22,"कि अपने खेत पर सवेरे ही जा पहुँचो, यदि तुम फल तोड़ने वाले हो।",""
  68,23,"चुनाँचे वे आपस में चुपके-चुपके बातें करते हुए चल दिए।",""
  68,24,"कि आज उस (बाग़) में तुम्हारे पास कोई निर्धन<sup>6</sup> हरगिज़ न आने पाए।","[6] ताकि उन्हें कुछ दान न करना पड़े।"
  68,25,"और वे सुबह-सुबह (यह सोचकर) निकले कि वे (निर्धनों को) रोकने में सक्षम हैं।",""
  68,26,"फिर जब उन्होंने उसे देखा, तो कहा : निःसंदेह हम निश्चय रास्ता भूल गए हैं।",""
  68,27,"बल्कि हम वंचित<sup>7</sup> कर दिए गए हैं।","[7] पहले तो सोचा कि राह भूल गए हैं। किंतु फिर देखा कि बाग़ तो उन्हीं का है तो कहा कि यह तो ऐसा उजाड़ हो गया है कि अब कुछ तोड़ने के लिए रह ही नहीं गया है। वास्तव में, यह हमारा दुर्भाग्य है।"
  68,28,"उनमें से बेहतर ने कहा : क्या मैंने तुमसे नहीं कहा था कि तुम (अल्लाह की) पवित्रता का वर्णन क्यों नहीं करते?",""
  68,29,"उन्होंने कहा : हमारा रब पवित्र है। निःसंदेह हम ही अत्याचारी थे।",""
  68,30,"फिर वे आपस में एक दूसरे को दोष देने लगे।",""
  68,31,"उन्होंने कहा : हाय हमारा विनाश! निश्चय हम ही सीमा का उल्लंघन करने वाले थे।",""
  68,32,"आशा है कि हमारा पालनहार हमें बदले में इस (बाग़) से बेहतर प्रदान करेगा। निश्चय हम अपने पालनहार ही की ओर इच्छा रखने वाले हैं।",""
  68,33,"इसी तरह होती है यातना, और आख़िरत की यातना तो इससे भी बड़ी है। काश वे जानते होते!",""
  68,34,"निःसंदेह डरने वालों के लिए उनके पालनहार के पास नेमत के बाग़ हैं।",""
  68,35,"तो क्या हम आज्ञाकारियों<sup>8</sup> को अपराध करने वालों की तरह कर देंगे?","[8] मक्का के प्रमुख कहते थे कि यदि प्रलय हुई, तो वहाँ भी हमें यही सांसारिक सुख-सुविधा प्राप्त होगी। जिसका इस आयत में खंडन किया जा रहा है। अभिप्राय यह है कि अल्लाह के यहाँ देर है, परंतु अँधेर नहीं है।"
  68,36,"तुम्हें क्या हुआ, तुम कैसे फ़ैसले करते हो?",""
  68,37,"क्या तुम्हारे पास कोई पुस्तक है, जिसमें तुम पढ़ते हो?",""
  68,38,"(कि) निश्चय तुम्हारे लिए आख़िरत में वही होगा, जो तुम पसंद करोगे?",""
  68,39,"या तुम्हारे लिए हमारे ऊपर क़समें हैं, जो क़ियामत के दिन तक बाक़ी रहने वाली हैं कि तुम्हारे लिए निश्चय वही होगा, जो तुम निर्णय करोगे?",""
  68,40,"आप उनसे पूछिए कि उनमें से कौन इसकी ज़मानत लेता है?",""
  68,41,"क्या उनके कोई साझी हैं? फिर तो वे अपने साझियों को ले आएँ<sup>9</sup>, यदि वे सच्चे हैं।","[9] ताकि वे उन्हें अच्छा स्थान दिला दें।"
  68,42,"जिस दिन पिंडली खोल दी जाएगी और वे सजदा करने के लिए बुलाए जाएँगे, तो वे सजदा नहीं कर सकेंगे।<sup>10</sup>","[10] ह़दीस में है कि प्रलय के दिन अल्लाह अपनी पिंडली खोलेगा, तो प्रत्येक मोमिन पुरुष तथा स्त्री सजदे में गिर जाएँगे। हाँ, वे शेष रह जाएँगे जो दिखावे और नाम के लिये (संसार में) सजदे किया करते थे। वह सजदा करना चाहेंगे, परंतु उनकी रीढ़ की हड्डी तख्त के समान बन जाएगी। जिसके कारण उनके लिए सजदा करना असंभव हो जाएगा। (बुख़ारी : 4919)"
