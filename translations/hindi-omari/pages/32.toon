quran[8]{c,v,t,f}:
  2,203,"तथा अल्लाह को चंद गिने हुए दिनों<sup>122</sup> में याद करो। फिर जो दो दिनों में (मिना से) जल्द चला<sup>123</sup> जाए, तो उसपर कोई दोष नहीं और जो देर<sup>124</sup> से निकले, तो उसपर भी कोई दोष नहीं, उस व्यक्ति के लिए जो (अल्लाह से) डरे तथा अल्लाह से डरो और जान लो कि निःसंदेह तुम उसी की ओर एकत्र किए जाओगो।","[122] चंद गिने हुए दिनों से अभिप्राय ज़ुलह़िज्जा मास की 11, 12, और 13 तारीख़ें हैं। जिनको ""अय्यामे तश्रीक़"" कहा जाता है।\n[123] अर्थात 12 ज़ुलह़िज्जा को ही सूर्यास्त के पहले कंकरी मारने के पश्चात् चल दे।\n[124] देर से निकले, अर्थात मिना में रात बिताए और 13 ज़ुलह़िज्जा को कंकरी मारे, फिर मिना से निकले।"
  2,204,"लोगों<sup>125</sup> में कोई व्यक्ति ऐसा भी है जिसकी बात सांसारिक जीवन के बारे में (ऐ नबी!) आपको अच्छी लगती है और वह अल्लाह को उसपर गवाह बनाता है जो उसके दिल में हैं, हालाँकि वह बड़ा झगड़ालू है।","[125] अर्थात मुनाफ़िक़ों (पाखंडियों) में।"
  2,205,"तथा जब वह वापस जाता है, तो धरती में दौड़-धूप करता है ताकि उसमें उपद्रव फैलाए तथा खेती और नस्ल (पशुओं) का विनाश करे और अल्लाह उपद्रव को पसंद नहीं करता।",""
  2,206,"तथा जब उससे कहा जाता है कि अल्लाह से डर, तो उसका गौरव उसे पाप में पकड़े रखता है। अतः उसके (दंड के) लिए जहन्नम ही काफ़ी है और निश्चय वह बहुत बुरा ठिकाना है।",""
  2,207,"तथा लोगों में ऐसा व्यक्ति भी है, जो अल्लाह की प्रसन्नता की खोज में अपना प्राण बेच<sup>126</sup> देता है और अल्लाह उन बंदों पर अनंत करुणामय है।","[126] अर्थात उसकी राह में और उसकी आज्ञा के अनुपालन द्वारा।"
  2,208,"ऐ ईमान वालो! इस्लाम में पूर्ण रूप से प्रेश<sup>127</sup> कर जाओ और शैतान के पदचिह्नों पर न चलो। निश्चय वह तुम्हारा खुला दुश्मन है।","[127] अर्थात इस्लाम के पूरे संविधान का अनुपालन करो।"
  2,209,"फिर यदि इसके बाद फिसल जाओ कि तुम्हारे पास स्पष्ट दलीलें<sup>128</sup> आ चुकीं, तो जान लो कि निःसंदेह अल्लाह अत्यंत प्रभुत्वशाली, पूर्ण ह़िकमत वाला<sup>129</sup> है।","[128] खुले तर्कों से अभिप्राय क़ुरआन और सुन्नत है।\n[129] अर्थात तथ्य को जानता और प्रत्येक वस्तु को उसके उचित स्थान पर रखता है।"
  2,210,"वे (इन स्पष्ट प्रमाणों के बाद) इसके सिवा किस चीज़ की प्रतीक्षा कर रहे हैं कि उनके पास अल्लाह बादलों के सायों में आ जाए तथा फ़रिश्ते भी और मामले का निर्णय कर दिया जाए और सब काम अल्लाह ही की ओर लौटाए<sup>130</sup> जाते हैं।","[130] अर्थात सब निर्णय प्रलोक में वही करेगा।"
