quran[9]{c,v,t,f}:
  34,49,"आप कह दें कि सत्य आ गया और असत्य न तो पहली बार उभरा और न दोबारा उभर सकेगा।",""
  34,50,"आप कह दें : यदि मैं राह से हट गया, तो मेरे राह से हटने का गुनाह मुझपर ही है और यदि मैं सही मार्ग पर हूँ, तो यह उस कारण है जो मेरा पालनहार मेरी ओर वह़्य भेजता है। निःसंदेह वह सब कुछ सुनने वाला, निकट है।",""
  34,51,"और (ऐ रसूल!) अगर आप देखें, जब ये लोग घबराए हुए<sup>42</sup> होंगे, तो उनके लिए बचने का कोई रास्ता न होगा, तथा वे निकट स्थान ही से पकड़ लिए जाएँगे।","[42] प्रलय की यातना देखकर।"
  34,52,"और वे पुकार उठेंगे : हम (अब) उसपर<sup>43</sup> ईमान ले आए। लेकिन इतनी दूर जगह<sup>44</sup> से उनके लिए ईमान की प्राप्ति कहाँ से संभव है?","[43] अर्थात अल्लाह तथा उस के रसूल पर।\n[44] ईमान लाने का स्थान तो संसार था। परंतु संसार में उसे अस्वीकार कर दिया।"
  34,53,"हालाँकि इससे पहले (दुनिया में) उन्होंने उसका इनकार किया था और वे दूर की जगह से<sup>45</sup> बिन देखे तीर चलाते रहे थे।","[45] अर्थात अपने अनुमान से असत्य बातें करते रहे थे।"
  34,54,"तथा उनके और उन चीज़ों के बीच जिनकी वे इच्छा करेंगे, आड़ बना दी जाएगी, जैसा कि इनके जैसों के साथ इससे पहले किया जा चुका है। निःसंदेह वे असमंजस में डालने वाले संदेह में पड़े हुए थे।",""
  35,1,"सब प्रशंसा अल्लाह के लिए है, जो आकाशों तथा धरती का पैदा करने वाला है, (और) दो-दो, तीन-तीन, चार-चार परों वाले फ़रिश्तों को संदेशवाहक बनाने वाला<sup>1</sup> है। वह संरचना में जैसी चाहता है अभिवृद्धि करता है। निःसंदेह अल्लाह हर चीज़ का सामर्थ्य रखता है।","[1] अर्थात फ़रिश्तों के द्वारा नबियों तक अपनी प्रकाशना तथा संदेश पहुँचाता है।"
  35,2,"अल्लाह लोगों के लिए जो दया<sup>2</sup> खोल दे, उसे कोई रोकने वाला नहीं। तथा जिसे रोक ले, तो उसके बाद, उसे कोई भेजने (खोलने) वाला नहीं। तथा वही सब पर प्रभुत्ववशाली, पूर्ण हिकमत वाला है।","[2] अर्थात स्वास्थ्य, धन, ज्ञान आदि प्रदान करे।"
  35,3,"ऐ लोगो! अपने ऊपर अल्लाह की नेमत को याद करो। क्या अल्लाह के सिवा कोई और उत्पत्तिकर्ता है, जो तुम्हें आकाश तथा धरती से जीविका प्रदान करे? उसके सिवा कोई सत्य पूज्य नहीं। फिर तुम कहाँ बहकाए जाते हो?",""
