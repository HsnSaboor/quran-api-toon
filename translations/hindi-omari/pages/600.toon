quran[21]{c,v,t,f}:
  100,10,"और जो कुछ सीनों में है, वह प्रकट कर दिया जाएगा।<sup>3</sup>","[3] (9-10) इन आयतों में सावधान किया गया है कि सांसारिक जीवन के पश्चात एक दूसरा जीवन भी है तथा उसमें अल्लाह के सामने अपने कर्मों का उत्तर देना है, जो प्रत्येक के कर्मों का ही नहीं, उनके सीनों के भेदों को भी प्रकाश में ला कर दिखा देगा कि किसने अपने धन तथा बल का कुप्रयोग कर कृतघ्नता की है, और किसने कृतज्ञता की है। और प्रत्येक को उसका प्रतिकार भी देगा। अतः इनसान को धन के मोह में अंधा तथा अल्लाह का कृतघ्न नहीं होना चाहिए, और उसके सत्धर्म का पालन करना चाहिए।"
  100,11,"निःसंदेह उनका पालनहार उस दिन उनके बारे में पूरी ख़बर रखने वाला है।<sup>4</sup>","[4] अर्थात वह सूचित होगा कि कौन क्या है, और किस प्रतिकार का भागी है?"
  101,1,"वह खड़खड़ा देने वाली।",""
  101,2,"क्या है वह खड़खड़ा देने वाली?",""
  101,3,"और तुम क्या जानो कि वह खड़खड़ा देने वाली क्या है?<sup>1</sup>","[1] 'क़ारिअह' प्रलय ही का एक नाम है जो उसके समय की घोर दशा का चित्रण करता है। इसका शाब्दिक अर्थ द्वार खटखटाना है। जब कोई अतिथि अकस्मात रात में आता है तो उसे दरवाज़ा खटखटाने की आवश्यकता होती है। जिससे एक तो यह ज्ञात हुआ कि प्रलय अकस्मात होगी। और दूसरा यह ज्ञात हुआ कि वह कड़ी ध्वनि और भारी उथल-पुथल के साथ आएगी। इसे प्रश्नवाचक वाक्यों में दोहराना सावधान करने और उसकी गंभीरता को प्रस्तुत करने के लिए है।"
  101,4,"जिस दिन लोग बिखरे हुए पतिंगों की तरह हो जाएँगे।",""
  101,5,"और पर्वत धुने हुए रंगीन ऊन की तरह हो जाएँगे।<sup>2</sup>","[2] (4-5) इन दोनों आयतों में उस स्थिति को दर्शाया गया है जो उस समय लोगों और पर्वतों की होगी।"
  101,6,"तो जिसके पलड़े भारी हो गए,",""
  101,7,"तो वह संतोषजनक जीवन में होगा।",""
  101,8,"तथा जिसके पलड़े हल्के हो गए,",""
  101,9,"उसका ठिकाना 'हाविया' (गड्ढा) है।",""
  101,10,"और तुम क्या जानो कि वह ('हाविया') क्या है?",""
  101,11,"वह एक बहुत गर्म आग है।<sup>3</sup>","[3] (6-11) इन आयतों में यह बताया गया है कि प्रलय क्यों होगी? इसलिए कि इस संसार में जिसने भले बुरे कर्म किए हैं उनका प्रतिकार कर्मों के आधार पर दिया जाए, जिसका परिणाम यह होगा कि जिसने सत्य विश्वास के साथ सत्कर्म किया होगा, वह सुख का भागी होगा। और जिसने निर्मल परंपरागत रीतियों को मानकर कर्म किया होगा, वह नरक में झोंक दिया जाएगा।"
  102,1,"तुम्हें (धन, संतान की) बहुतायत पर गर्व ने ग़ाफ़िल कर दिया।",""
  102,2,"यहाँ तक कि तुम क़ब्रिस्तान जा पहुँचे।<sup>1</sup>","[1] (1-2) इन दोनों आयतों में उनको सावधान किया गया है, जो सांसारिक धन ही को सब कुछ समझते हैं और उसे अधिकाधिक प्राप्त करने की धुन उनपर ऐसी सवार है कि मौत के पार क्या होगा, इसे सोचते ही नहीं। कुछ तो धन की देवी बनाकर उसे पूजते हैं।"
  102,3,"कदापि नहीं, तुम शीघ्र ही जान लोगे।",""
  102,4,"फिर कदापि नहीं, तुम शीघ्र ही जान लोगे।",""
  102,5,"कदापि नहीं, यदि तुम निश्चित ज्ञान के साथ जान लेते (तो ऐसा न करते)।<sup>2</sup>","[2] (3-5) इन आयतों में सावधान किया गया है कि मौत के पार क्या है? उन्हें आँख बंद करते ही इसका ज्ञान हो जाएगा। यदि आज तुम्हें इस का विश्वास होता, तो अपने भविष्य की ओर से निश्चिन्त न होते। और तुम पर धन प्राप्ति की धुन इतनी सवार न होती।"
  102,6,"निश्चय तुम अवश्य जहन्नम को देखोगे।",""
  102,7,"फिर निश्चय तुम उसे अवश्य विश्वास की आँख से देखोगे।",""
  102,8,"फिर निश्चय तुम उस दिन नेमतों के बारे में अवश्य पूछे जाओगे।<sup>3</sup>","[3] (6-8) इन आयतों में सूचित किया गया है कि तुम नरक के होने का विश्वास करो या न करो, वह दिन आकर रहेगा जब तुम उसको अपनी आँखों से देख लोगे। उस समय तुम्हें इसका पूरा विश्वास हो जाएगा। परंतु वह दिन कर्म का नहीं ह़िसाब देने का दिन होगा। और तुम्हें प्रत्येक अनुकंपा (नेमत) के बारे में अल्लाह के सामने जवाबदेही करनी होगी। (अह़्सनुल बयान)"
