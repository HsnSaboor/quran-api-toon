quran[24]{c,v,t,f}:
  26,160,"लूत की जाति ने रसूलों को झुठलाया।",""
  26,161,"जब उनके भाई लूत ने उनसे कहा : क्या तुम डरते नहीं हो?",""
  26,162,"निःसंदेह मैं तुम्हारे लिए एक अमानतदार रसूल हूँ।",""
  26,163,"अतः तुम अल्लाह से डरो और मेरी बात मानो।",""
  26,164,"मैं इस (कार्य) पर तुमसे कोई पारिश्रमिक (बदला) नहीं माँगता, मेरा बदला तो केवल सारे संसारों के पालनहार पर है।",""
  26,165,"क्या सभी संसारों में से तुम पुरुषों के पास आते<sup>26</sup> हो।","[26] इस कुकर्म का आरंभ संसार में लूत (अलैहिस्सलाम) की जाति से हुआ। और अब यह कुकर्म पूरे विश्व में विशेष रूप से यूरोपीय देशों में व्यापक है। और समलैंगिक विवाह को यूरोप के बहुत-से देशों में वैध मान लिया गया है। जिसके कारण कभी भी उन पर अल्लाह की यातना आ सकती है।"
  26,166,"तथा उन्हें छोड़ देते हो, जो तुम्हारे पालनहार ने तुम्हारे लिए तुम्हारी पत्नियाँ पैदा की हैं। बल्कि तुम हद से आगे बढ़ने वाले लोग हो।",""
  26,167,"उन्होंने कहा : ऐ लूत! निःसंदेह यदि तू नहीं रुका, तो निश्चित रूप से तू अवश्य निष्कासित लोगों में से हो जाएगा।",""
  26,168,"उसने कहा : निःसंदेह मैं तुम्हारे काम से सख़्त घृणा करने वालों में से हूँ।",""
  26,169,"ऐ मेरे पालनहार! मुझे तथा मेरे घर वालों को उससे बचा ले, जो ये करते हैं।",""
  26,170,"तो हमने उसे और उसके सभी घर वालों को बचा लिया।",""
  26,171,"सिवाय एक बुढ़िया<sup>27</sup> के, जो पीछे रहने वालों में से थी।","[27] इससे अभिप्रेत लूत (अलैहिस्सलाम) की काफ़िर पत्नी थी।"
  26,172,"फिर हमने दूसरों को विनष्ट कर दिया।",""
  26,173,"और हमने उनपर ज़ोरदार बारिश<sup>28</sup> बरसाई। तो उन लोगों की बारिश बहुत बुरी थी, जिन्हें डराया गया था।","[28] अर्थात पत्थरों की बारिश। (देखिए : सूरत हूद, आयत : 82-83)"
  26,174,"निःसंदेह इसमें निश्चय एक बड़ी निशानी है। और उनमें से अधिकतर ईमानवाले नहीं थे।",""
  26,175,"और निःसंदेह आपका पालनहार, निश्चय वही सबपर प्रभुत्वशाली, अत्यंत दयावान् है।",""
  26,176,"ऐका<sup>29</sup> वालों ने रसूलों को झुठलाया।","[29] ऐका का अर्थ झाड़ी है। यह मदयन का क्षेत्र है जिसमें शुऐब अलैहिस्सलाम को भेजा गया था।"
  26,177,"जब उनसे शुऐब ने कहा : क्या तुम डरते नहीं हो?",""
  26,178,"निःसंदेह मैं तुम्हारे लिए एक अमानतदार रसूल हूँ।",""
  26,179,"अतः तुम अल्लाह से डरो और मेरी बात मानो।",""
  26,180,"मैं इस (कार्य) पर तुमसे कोई पारिश्रमिक (बदला) नहीं माँगता, मेरा बदला तो केवल सारे संसारों के पालनहार पर है।",""
  26,181,"नाप पूरा दो और कम देने वालों में से न बनो।",""
  26,182,"और सीधे तराज़ू से तोलो।",""
  26,183,"और लाेगों को उनका सामान कम न दो। और धरती में उपद्रव फैलाते मत फिरो।",""
