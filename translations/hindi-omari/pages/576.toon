quran[30]{c,v,t,f}:
  74,18,"निःसंदेह उसने सोच-विचार किया और बात बनाई।<sup>5</sup>","[5] क़ुरआन के संबंध में प्रश्न किया गया तो वह सोचने लगा कि कौन सी बात बनाए और उसके बारे में क्या कहे? (इब्ने कसीर)"
  74,19,"तो वह मारा जाए! उसने कैसी कैसी बात बनाई?",""
  74,20,"फिर मारा जाए! उसने कैसी बात बनाई?",""
  74,21,"फिर उसने देखा।",""
  74,22,"फिर उसने त्योरी चढ़ाई और मुँह बनाया।",""
  74,23,"फिर उसने पीठ फेरी और घमंड किया।",""
  74,24,"फिर उसने कहा : यह तो मात्र एक जादू है, जो (पहलों से) नक़ल (उद्धृत) किया जाता है।<sup>6</sup>","[6] अर्थात मुह़म्मद (सल्लल्लाहु अलैहि व सल्लम) ने यह किसी से सीख लिया है। कहा जाता है कि वलीद बिन मुग़ीरह ने अबू जह्ल से कहा था कि लोगों में क़ुरआन के जादू होने का प्रचार किया जाए।"
  74,25,"यह तो मात्र मनुष्य<sup>7</sup> की वाणी है।","[7] अर्थात अल्लाह की वाणी नहीं है।"
  74,26,"मैं उसे शीघ्र ही 'सक़र' (जहन्नम) में झोंक दूँगा।",""
  74,27,"और आपको किस चीज़ ने अवगत कराया कि 'सक़र' (जहन्नम) क्या है?",""
  74,28,"वह न शेष रखेगी और न छोड़ेगी।",""
  74,29,"वह खाल को झुलस देने वाली है।",""
  74,30,"उसपर उन्नीस (फ़रिश्ते) नियुक्त हैं।",""
  74,31,"और हमने जहन्नम के रक्षक फ़रिश्ते ही बनाए हैं और उनकी संख्या को काफ़िरों के लिए परीक्षण बनाया है। ताकि अह्ले किताब<sup>8</sup> विश्वास कर लें और ईमान वाले ईमान में आगे बढ़ जाएँ। और किताब वाले एवं ईमान वाले किसी संदेह में न पड़ें। और ताकि वे लोग जिनके दिलों में रोग है और वे लोग जो काफ़िर<sup>9</sup> हैं, यह कहें कि इस उदाहरण से अल्लाह का क्या तात्पर्य है? ऐसे ही, अल्लाह जिसे चाहता है गुमराह करता है और जिसे चाहता है सीधा मार्ग दिखाता है। और आपके पालनहार की सेनाओं को उसके सिवा कोई नहीं जानता। और यह तो केवल मनुष्य के लिए उपदेश है।","[8] क्योंकि यहूदियों तथा ईसाइयों की पुस्तकों में भी नरक के अधिकारियों की यही संख्या बताई गई है।\n[9] जब क़ुरैश ने नरक के अधिकारियों की चर्चा सुनी, तो अबू जह्ल ने कहा : ऐ क़ुरैश के समूह! क्या तुम में से दस-दस लोग, एक-एक फ़रिश्ते के लिए काफ़ी नहीं हैं? और एक व्यक्ति ने जिसे अपने बल पर बड़ा गर्व था कहा कि 17 को मैं अकेला देख लूँगा। और तुम सब मिलकर दो को देख लेना। (इब्ने कसीर)"
  74,32,"कदापि नहीं, क़सम है चाँद की!",""
  74,33,"तथा रात की, जब वह जाने लगे!",""
  74,34,"और सुबह की, जब वह प्रकाशित हो जाए!",""
  74,35,"निःसंदेह वह (जहन्नम) निश्चय बहुत बड़ी चीज़ों<sup>10</sup> में से एक है।","[10] अर्थात जैसे रात्रि के पश्चात दिन होता है, उसी प्रकार कर्मों का भी परिणाम सामने आना है। और दुष्कर्मों का परिणाम नरक है।"
  74,36,"मनुष्य के लिए डराने वाली है।",""
  74,37,"तुम में से उसके लिए, जो आगे बढ़ना चाहे अथवा पीछे हटना चाहे।<sup>11</sup>","[11] अर्थात आज्ञापालन द्वारा अग्रसर हो जाए, अथवा अवज्ञा करके पीछे रह जाए।"
  74,38,"प्रत्येक व्यक्ति उसके बदले जो उसने कमाया, गिरवी<sup>12</sup> रखा हुआ है।","[12] यदि सत्कर्म किया, तो मुक्त हो जाएगा।"
  74,39,"सिवाय दाहिने वालों के।",""
  74,40,"वे जन्नतों में एक-दूसरे से पूछेंगे।",""
  74,41,"अपराधियों के बारे में।",""
  74,42,"तुम्हें किस चीज़ ने जहन्नम में डाला?",""
  74,43,"वे कहेंगे : हम नमाज़ पढ़ने वालों में से न थे।",""
  74,44,"और न हम निर्धन को खाना खिलाते थे।",""
  74,45,"और हम बेहूदा बहस करने वालों के साथ मिलकर व्यर्थ बहस किया करते थे।",""
  74,46,"और हम बदले के दिन को झुठलाया करते थे।",""
  74,47,"यहाँ तक कि मौत हमारे पास आ गई।",""
