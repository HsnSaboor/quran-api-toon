quran[10]{c,v,t,f}:
  28,85,"निःसंदेह जिसने आपपर इस क़ुरआन को अनिवार्य किया है, वह अवश्य आपको एक (महान) लौटने के स्थान<sup>28</sup> की ओर वापस लाने वाला है। आप कह दें कि मेरा पालनहार उसे अधिक जानने वाला है, जो मार्गदर्शन लेकर आया और उसे भी जो खुली गुमराही में है।","[28] अर्थात आप जिस शहर मक्का से निकाले गए हैं उसे विजय कर लेंगे। और यह भविष्यवाणी सन् 8 हिजरी में पूरी हुई। (सह़ीह़ बुख़ारी : 4773)"
  28,86,"और आप आशा नहीं करते थे कि आपकी ओर किताब<sup>29</sup> उतारी जाएगी। परंतु आपके पालनहार की दया से (वह अवतरित हुई)। अतः आप कदापि काफ़िरों के सहायक न बनें।","[29] अर्थात क़ुरआन पाक।"
  28,87,"और ये लोग आपको अल्लाह की आयतों से हरगिज़ रोकने न पाएँ, इसके पश्चात कि वे आपकी ओर उतारी जा चुकी हैं। और आप अपने पालनहार की ओर बुलाएँ और कदापि मुश्रिकों में से न हों।",""
  28,88,"और आप अल्लाह के साथ किसी अन्य पूज्य को न पुकारें। उसके सिवा कोई सत्य पूज्य नहीं। सब कुछ नाश होने वाला है सिवाए उसके चेहरे के, उसी का हुक्म (चलता) है और उसी की ओर तुम लौटाए जाओगे।<sup>30</sup>","[30] अर्थात प्रयलय के दिन ह़िसाब तथा अपने कर्मों का फल पाने के लिए।"
  29,1,"अलिफ़, लाम, मीम।",""
  29,2,"क्या लोगों ने यह समझ लिया है कि वे केवल यह कहने पर छोड़ दिए जाएँगे कि ""हम ईमान लाए"" और उनकी परीक्षा न ली जाएगी?",""
  29,3,"हालाँकि निःसंदेह हमने उन लोगों की परीक्षा ली जो इनसे पहले थे। अतः अल्लाह उन लोगों को अवश्य जान लेगा जिन्होंने सच कहा, तथा वह उन लोगों को (भी) अवश्य जान लेगा जो झूठे हैं।",""
  29,4,"या उन लोगों ने जो बुरे काम करते हैं, यह समझ लिया है कि वे हमसे बचकर निकल जाएँगे?<sup>1</sup> बुरा है जो वे निर्णय कर रहे हैं।","[1] अर्थात हमें विवश कर देंगे और हमारे नियंत्रण में नहीं आएँगे।"
  29,5,"जो अल्लाह से मिलने<sup>2</sup> की आशा रखता हो, तो निःसंदेह अल्लाह का नियत समय<sup>3</sup> अवश्य आने वाला है। और वही सब कुछ सुनने वाला, सब कुछ जानने<sup>4</sup> वाला है।","[2] अर्थात प्रलय के दिन।\n[3] अर्थात प्रलय का दिन।\n[4] अर्थात प्रत्येक के कथन और कर्म को उसका प्रतिकार देने के लिए।"
  29,6,"और जो व्यक्ति संघर्ष करता है, तो वह अपने ही लिए संघर्ष करता है। निश्चय अल्लाह सारे संसार से बड़ा बेपरवाह है।",""
