quran[9]{c,v,t,f}:
  33,7,"तथा (याद करो) जब हमने नबियों से उनका वचन<sup>6</sup> लिया। तथा (विशेष रूप से) आपसे और नूह और इबराहीम और मूसा और मरयम के पुत्र ईसा से। और हमने उनसे दृढ़ वचन लिया।","[6] अर्थात अपना उपदेश पहुँचाने का।"
  33,8,"ताकि वह सच्चे लोगों से उनकी सच्चाई के बारे में पूछे<sup>7</sup> तथा उसने काफ़िरों के लिए दर्दनाक यातना तैयार कर रखी है।","[7] अर्थात प्रलय के दिन। (देखिए : सूरतुल-आराफ़, आयत : 6)"
  33,9,"ऐ ईमान वालो! अपने ऊपर अल्लाह के उपकार को याद करो, जब सेनाएँ तुमपर चढ़ आईं, तो हमने उनपर आँधी भेज दी और ऐसी सेनाएँ, जिन्हें तुमने नहीं देखा। और जो कुछ तुम कर रहे थे, अल्लाह उसे खूब देखने वाला था।",""
  33,10,"जब वे तुमपर, तुम्हारे ऊपर से तथा तुम्हारे नीचे से चढ़ आए, तथा जब आँखें फिर गईं, और दिल गले तक पहुँच गए, तथा तुम अल्लाह के बारे में तरह-तरह के गुमान करने लगे।<sup>8</sup>","[8] इन आयतों में अह़्ज़ाब के युद्ध की चर्चा की गई है। जिसका दूसरा नाम (खन्दक़ का युद्ध) भी है। क्योंकि इसमें ख़न्दक़ (खाई) खोद कर मदीना की रक्षा की गई। सन् 5 हिजरी में मक्का के काफ़िरों ने अपने पूरे सहयोगी क़बीलों के साथ एक भारी सेना लेकर मदीना को घेर लिया और नीचे वादी और ऊपर पर्वतों से आक्रमण कर दिया। उस समय अल्लाह ने ईमान वालों की रक्षा आँधी तथा फ़रिश्तों की सेना भेजकर की। और शत्रु पराजित होकर भागे। और फिर कभी मदीना पर आक्रमण करने का साहस न कर सके।"
  33,11,"इस जगह ईमान वाले आज़माए गए और वे पूर्ण रूप से झंझोड़ दिए गए।",""
  33,12,"और जब मुनाफ़िक़ और वे लोग जिनके दिलों में रोग है, कह रहे थे : अल्लाह और उसके रसूल ने हमसे जो वादा किया था, वह मात्र धोखा था।",""
  33,13,"और जब उनके एक गिरोह ने कहा : ऐ यसरिब<sup>9</sup> वालो! तुम्हारे लिए ठहरने का कोई अवसर नहीं है। अतः लौट<sup>10</sup> चलो। तथा उनमें से एक गिरोह नबी से (वापसी की) अनुमति माँगता था। वे कहते थे : हमारे घर असुरक्षित हैं। हालाँकि वे असुरक्षित नहीं हैं। वे तो केवल भागना चाहते हैं।","[9] यह मदीने का प्राचीन नाम है।\n[10] अर्थात रणक्षेत्र से अपने घरों को।"
  33,14,"और यदि उनपर उस (मदीने) की चारों ओर से सेनाएँ दाखिल की जातीं, फिर उनसे फितने<sup>11</sup> का अह्वान किया जाता, तो वे निश्चित रूप से ऐसा कर डालते और उसमें केवल थोड़ा ही संकोच करते।","[11] अर्थात इस्लाम से फिर जाने तथा शिर्क करने का।"
  33,15,"जबकि उन्होंने इससे पूर्व अल्लाह से प्रतिज्ञा की थी कि वे पीठ नहीं फेरेंगे। और अल्लाह से की गई प्रतिज्ञा के बारे में तो पूछा ही जाएगा।",""
