quran[15]{c,v,t,f}:
  19,96,"निःसंदेह जो लोग ईमान लाए और उन्होंने अच्छे कर्म किए, शीघ्र ही रहमान उनके लिए प्रेम पैदा करेगा।<sup>24</sup>","[24] अर्थात उनके ईमान और सत्कर्म के कारण, लोग उनसे प्रेम करने लगेंगे।"
  19,97,"अतः (ऐ नबी!) हमने इसे आपकी भाषा में सरल बना दिया है, ताकि आप इसके द्वारा डर रखने वालों को शुभ सूचना दें तथा इसके द्वारा उन लोगों को डराएँ जो सख़्त झगड़ालू हैं।",""
  19,98,"और हमने उनसे पहले कितनी ही जातियों को विनष्ट कर दिया, तो क्या आप उनमें से किसी एक को महसूस करते हैं, या उनकी कोई भनक सुनते हैं?!",""
  20,1,"ता, हा।",""
  20,2,"हमने आपपर यह क़ुरआन इसलिए नहीं अवतरित किया कि आप कष्ट में पड़ जाएँ।<sup>1</sup>","[1] अर्थात विरोधियों के ईमान न लाने पर।"
  20,3,"परंतु उसकी याददहानी (नसीहत) के लिए, जो डरता<sup>2</sup> है।","[2] अर्थात ईमान न लाने तथा कुकर्मों के दुष्परिणाम से।"
  20,4,"उसकी ओर से उतारा हुआ है, जिसने पृथ्वी और ऊँचे आकाशों को बनाया।।",""
  20,5,"वह रहमान (अत्यंत दयावान् अल्लाह) अर्श (सिंहासन) पर बुलंद हुआ।",""
  20,6,"उसी का<sup>3</sup> है, जो कुछ आकाशों में और जो कुछ धरती में है और जो उन दोनों के बीच है तथा जो गीली मिट्टी के नीचे है।","[3] अर्थात उसी के स्वामित्व में तथा उसी के अधीन है।"
  20,7,"यदि तुम उच्च स्वर में बात करो, तो वह गुप्त और उससे भी अधिक गुप्त बात को जानता है।",""
  20,8,"अल्लाह वह है जिसके सिवा कोई पूज्य नहीं, सबसे अच्छे नाम उसी के हैं।",""
  20,9,"और क्या (ऐ नबी!) आपके पास मूसा की ख़बर पहुँची?",""
  20,10,"जब उसने एक आग देखी, तो अपने घरवालों से कहा : ठहरो, निःसंदेह मैंने एक आग देखी है, शायद मैं तुम्हारे पास उससे कोई अंगार लाे आऊँ, अथवा उस आग पर कोई मार्गदर्शन पा लूँ।<sup>4</sup>","[4] यह उस समय की बात है, जब मूसा अलैहिस्सलाम अपने परिवार के साथ मदयन नगर से मिस्र आ रहे थे और मार्ग भूल गए थे।"
  20,11,"फिर जब वह उसके पास आया तो उसे आवाज़ दी गई : ऐ मूसा!",""
  20,12,"निःसंदेह मैं ही तेरा पालनहार हूँ, अतः अपने दोनों जूते उतार दे, निःसंदेह तू पवित्र वादी “तुवा” में है।",""
