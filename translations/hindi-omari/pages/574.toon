quran[19]{c,v,t,f}:
  73,1,"ऐ कपड़े में लिपटने वाले!",""
  73,2,"रात्रि के समय (नमाज़ में) खड़े रहें, सिवाय उसके थोड़े भाग के।<sup>1</sup>","[1] ह़दीस में है कि नबी (सल्लल्लाहु अलैहि व सल्लम) रात में इतनी नमाज़ पढ़ते थे कि आपके पैर सूज जाते थे। आपसे कहा गया : ऐसा क्यों करते हैं? जबकि अल्लाह ने आपके पहले और पिछले गुनाह क्षमा कर दिए हैं? आपने कहा : क्या मैं उसका कृतज्ञ बंदा न बनूँ? (बुख़ारी : 1130, मुस्लिम : 2819)"
  73,3,"आधी रात (नमाज़ पढ़ें) अथवा उससे थोड़ा-सा कम कर लें।",""
  73,4,"या उससे कुछ अधिक कर लें। और क़ुरआन को ठहर-ठहर कर पढ़ें।",""
  73,5,"निश्चय हम आपपर (ऐ नबी!) एक भारी वाणी (क़ुरआन) उतारेंगे।",""
  73,6,"निःसंदेह रात की इबादत हृदय में अधिक प्रभावी होती है और बात के लिए अधिक उपयुक्त होती है।",""
  73,7,"निःसंदेह आपके लिए दिन में बहुत-से कार्य हैं।",""
  73,8,"और अपने पालनहार के नाम का स्मरण करें और सबसे अलग होकर उसी की ओर ध्यान आकर्षित कर लें।",""
  73,9,"वह पूर्व तथा पश्चिम का पालनहार है। उसके सिवा कोई पूज्य नहीं। अतः तुम उसी को अपना कार्यसाधक बना लो।",""
  73,10,"और जो कुछ वे कह रहे हैं<sup>2</sup>, उसपर धैर्य से काम लें और उन्हें अच्छे ढंग से छोड़ दें।","[2] अर्थात आपके तथा सत्धर्म के विरुद्ध।"
  73,11,"तथा मुझे और इन झुठलाने वाले संपन्न लोगों को छोड़ दें और उन्हें थोड़ी-सी मोहलत दें।",""
  73,12,"निःसंदेह हमारे पास बेड़ियाँ हैं तथा भड़कती हुई आग।",""
  73,13,"और गले में फँस जाने वाला भोजन तथा दर्दनाक यातना है।",""
  73,14,"जिस दिन धरती और पर्वत काँप उठेंगे तथा पर्वत गिराई हुई रेत के ढेर हो जाएँगे।",""
  73,15,"निःसंदेह हमने तुम्हारी ओर एक रसूल<sup>3</sup> भेजा, जो तुमपर गवाही देने वाला है, जिस प्रकार हमने फ़िरऔन की ओर एक रसूल भेजा।","[3] अर्थात मुह़म्मद (सल्लल्लाहु अलैहि व सल्लम) को। गवाह होने के अर्थ के लिए देखिए : सूरतुल-बक़रा, आयत : 143, तथा सूरतुल-ह़ज्ज, आयत : 78। इसमें चेतावनी है कि यदि तुमने अवज्ञा की, तो तुम्हारी दशा भी फ़िरऔन जैसी होगी।"
  73,16,"चुनाँचे फ़िरऔन ने उस रसूल की अवज्ञा की, तो हमने उसकी बड़ी सख़्त पकड़ की।",""
  73,17,"फिर तुम कैसे बचोगे, यदि तुमने कुफ्र किया, उस दिन से जो बच्चों को बूढ़े कर देगा?",""
  73,18,"उस दिन आकाश फट जाएगा। उसका वादा पूरा होकर रहेगा।",""
  73,19,"निश्चय यह एक उपदेश है। अतः जो चाहे अपने पालनहार की ओर रास्ता बना ले।<sup>4</sup>","[4] अर्थात इन आयतों का पालन करके अल्लाह की प्रसन्नता प्राप्त कर ले।"
