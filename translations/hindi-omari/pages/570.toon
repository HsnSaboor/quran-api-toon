quran[15]{c,v,t,f}:
  70,40,"तो मैं क़सम खाता हूँ पूर्वों (सूर्योदय के स्थानों) तथा पश्चिमों (सूर्यास्त के स्थानों) के रब की! निश्चय हम सक्षम हैं।",""
  70,41,"कि उनके स्थान पर उनसे उत्तम लोग ले आएँ तथा हम विवश नहीं हैं।",""
  70,42,"अतः आप उन्हें छोड़ दें कि वे व्यर्थ की बातों में लगे रहें तथा खेलते रहें, यहाँ तक कि उनका सामना उनके उस दिन से हो जाए, जिसका उनसे वादा किया जाता है।",""
  70,43,"जिस दिन वे क़ब्रों से तेज़ी से बाहर निकलेंगे, जैसे कि वे किसी निशान की ओर<sup>10</sup> दौड़े जा रहे हैं।","[10] या उनके थानों की ओर। क्योंकि संसार में वे सूर्योदय के समय बड़ी तीव्र गति से अपनी मूर्तियों की ओर दौड़ते थे।"
  70,44,"उनकी निगाहें झुकी होंगी, उनपर अपमान छाया होगा। यही वह दिन है जिसका उनसे वादा किया<sup>11</sup> जाता था।","[11] अर्थात रसूलों की ज़बानी तथा आकाशीय पुस्तकों के माध्यम से।"
  71,1,"निःसंदेह हमने नूह़ को उनकी जाति की ओर भेजा कि अपनी जाति को सावधान कर दो, इससे पहले कि उनके पास दर्दनाक यातना आ जाए।",""
  71,2,"उसने कहा : ऐ मेरी जाति के लोगो! निःसंदेह मैं तुम्हें स्पष्ट रूप से डराने वाला हूँ।",""
  71,3,"कि अल्लाह की इबादत करो तथा उससे डरो और मेरी बात मानो।",""
  71,4,"वह तुम्हारे लिए तुम्हारे पापों को क्षमा कर देगा तथा तुम्हें एक निर्धारित समय<sup>1</sup> तक मोहलत देगा। निश्चय जब अल्लाह का निर्धारित समय आ जाता है, तो वह टाला नहीं जाता, काश कि तुम जानते होते।","[1] अर्थात तुम्हारी निश्चित आयु तक।"
  71,5,"उसने कहा : ऐ मेरे रब! निःसंदेह मैंने अपनी जाति को रात-दिन बुलाया।",""
  71,6,"तो मेरे बुलाने से ये लोग और ज़्यादा भागने लगे।",""
  71,7,"और निःसंदेह मैंने जब भी उन्हें बुलाया, ताकि तू उन्हें क्षमा कर दे, तो उन्होंने अपनी उँगलियाँ अपने कानों में डाल लीं तथा अपने कपड़े ओढ़ लिए<sup>2</sup> और हठ दिखाया और बड़ा घमंड किया।","[2] ताकि मेरी बात न सुन सकें।"
  71,8,"फिर निःसंदेह मैंने उन्हें खुल्ल-मखुल्ला बुलाया।",""
  71,9,"फिर निःसंदेह मैंने उन्हें उच्च स्वर में आमंत्रित किया और मैंने उन्हें चुपके-चुपके (भी) समझाया।",""
  71,10,"तो मैंने कहा : अपने पालनहार से क्षमा माँगो। निःसंदेह वह बहुत क्षमा करने वाला है।",""
