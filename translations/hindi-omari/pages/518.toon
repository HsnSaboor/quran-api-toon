quran[15]{c,v,t,f}:
  50,1,"क़ाफ़। क़सम है सम्मानित क़ुरआन की!",""
  50,2,"बल्कि उन्हें आश्चर्य हुआ कि उनके पास उन्हीं में से एक डराने वाला आया। तो काफ़िरों ने कहा : यह बड़ी विचित्र बात है।<sup>1</sup>","[1] कि हमारे जैसा एक मनुष्य रसूल कैसे हो गया?"
  50,3,"क्या जब हम मर गए और मिट्टी हो गए (तो दोबारा उठाए जाएँगे)? यह पलटना तो बहुत दूर की बात है।",""
  50,4,"निश्चय हमें मालूम है जो कुछ धरती उनमें से कम करती है और हमारे पास एक पुस्तक<sup>2</sup> है, जो ख़ूब सुरक्षित रखने वाली है।","[2] सुरक्षित रखने वाली पुस्तक से अभिप्राय ""लौह़े मह़फ़ूज़"" है। जिसमें जो कुछ उनके जीवन-मरण की दशाएँ हैं, वे पहले ही से लिखी हुई हैं। और जब अल्लाह का आदेश होगा तो उन्हें फिर बनाकर तैयार कर दिया जाएगा।"
  50,5,"बल्कि उनहोंने सत्य को झुठला दिया, जब वह उनके पास आया। अतः वे एक उलझे हुए मामले में हैं।",""
  50,6,"तो क्या उन्होंने अपने ऊपर आकाश की ओर नहीं देखा कि हमने उसे कैसे बनाया और उसे सजाया और उसमें कोई दरार नहीं है?",""
  50,7,"और हमने धरती को फैलाया और उसमें पर्वत डाल दिए और उसमें हर प्रकार की सुंदर चीज़ें उगाईं।",""
  50,8,"हर उस बंदे को दिखाने और याद दिलाने के लिए, जो (अपने पालनहार की ओर) लौटने वाला है।",""
  50,9,"तथा हमने आकाश से बहुत बरकत वाला पानी उतारा, फिर हमने उसके द्वारा बाग़ तथा काटी जाने वाली (खेती) के दाने उगाए।",""
  50,10,"तथा खजूरों के लंबे-लंबे ऊँचे पेड़, जिनके गुच्छे परत दर परत हैं।",""
  50,11,"बंदों को रोज़ी देने के लिए। तथा हमने उसके साथ एक मुर्दा शहर को जीवित कर दिया। इसी प्रकार निकलना है।",""
  50,12,"इनसे पहले नूह की जाति ने और कुएँ वालों ने और समूद ने झुठलाया।",""
  50,13,"तथा आद और फ़िरऔन ने और लूत के भाइयों ने।",""
  50,14,"तथा ''ऐका'' के वासियों ने और ''तुब्बा''<sup>3</sup> की जाति ने। प्रत्येक ने रसूलों को झुठलाया।<sup>4</sup> तो उनपर मेरे अज़ाब का वादा साबित हो गया।","[3] देखिए : सूरतुद्-दुख़ान, आयत : 37।\n[4] इन आयतों में इन जातियों के विनाश की चर्चा करके क़ुरआन और नबी (सल्लल्लाहु अलैहि व सल्लम) को न मानने के परिणाम से सावधान किया गया है।"
  50,15,"तो क्या हम प्रथम बार पैदा करके थक गए हैं? बल्कि वे नए पैदा किए जाने के बारे में संदेह में पड़े हुए हैं।",""
