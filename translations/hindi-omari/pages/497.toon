quran[21]{c,v,t,f}:
  44,19,"तथा यह कि अल्लाह के मुक़ाबले में सरकशी न करो, निःसंदेह मैं तुम्हारे पास स्पष्ट प्रमाण लाने वाला हूँ।",""
  44,20,"तथा निःसंदेह मैंने अपने पालनहार तथा तुम्हारे पालनहार की इससे शरण ली है कि तुम मुझपर पथराव कर मेरी जान ले लो।",""
  44,21,"और अगर तुम मेरी बात नहीं मानते, तो मुझसे दूर रहो।",""
  44,22,"अंततः उसने अपने पालनहार को पुकारा कि निःसंदेह ये अपराधी लोग हैं।",""
  44,23,"अतः तुम मेरे बंदों को लेकर रातों-रात चले जाओ। निःसंदेह तुम्हारा पीछा किया जाएगा।",""
  44,24,"तथा सागर को अपनी दशा पर ठहरा हुआ छोड़ दे। निःसंदेह वे एक ऐसी सेना हैं, जो डुबोए जाने वाले हैं।",""
  44,25,"वे कितने ही बाग़ और जल स्रोत छोड़ गए।",""
  44,26,"तथा खेतियाँ और बढ़िया स्थान।",""
  44,27,"तथा सुख-सामग्री, जिनमें वे आनंद ले रहे थे।",""
  44,28,"ऐसा ही हुआ और हमने उनका उत्तराधिकारी दूसरे<sup>4</sup> लोगों को बना दिया।","[4] अर्थात बनी इसराईल (याक़ूब अलैहिस्सलाम की संतान) को।"
  44,29,"फिर न उनपर आकाश और धरती रोए और न वे मोहलत पाने वाले हुए।",""
  44,30,"तथा निःसंदेह हमने इसराईल की संतान को अपमानकारी यातना से बचा लिया।",""
  44,31,"फ़िरऔन से। निःसंदेह वह हद से बढ़ने वालों में से एक सरकश व्यक्ति था।",""
  44,32,"तथा निःसंदेह हमने उन्हें ज्ञान के आधार पर संसार वासियों पर चुन लिया।",""
  44,33,"तथा हमने उन्हें ऐसी निशानियाँ प्रदान कीं, जिनमें खुली परीछा थी।",""
  44,34,"निःसंदेह ये<sup>5</sup> लोग निश्चय कहते हैं।","[5] अर्थात मक्का के मुश्रिक कहते हैं कि सांसारिक जीवन ही अंतिम जीवन है। इसके पश्चात् परलोक का जीवन नहीं है।"
  44,35,"कि हमारी इस पहली मृत्यु के सिवा कोई (मृत्यु) नहीं, और न हम कभी दोबारा उठाए जाएँगे।",""
  44,36,"तो तुम हमारे बाप-दादा को ले आओ, यदि तुम सच्चे हो?",""
  44,37,"क्या ये लोग बेहतर हैं, अथवा तुब्बा' की जाति<sup>6</sup> तथा वे लोग जो उनसे पूर्व थे? हमने उन्हें विनष्ट कर दिया। निःसंदेह वे अपराधी थे।","[6] तुब्बा' की जाति से अभिप्राय यमन की जाति सबा है। जिसके विनाश का वर्णन सूरत सबा में किया गया है। तुब्बा' ह़िम्यर जाति के शासकों की उपाधि थी जिसे उनकी अवज्ञा के कारण ध्वस्त कर दिया गया। (देखिए : सूरत सबा की आयत : 15 से 19 तक।)"
  44,38,"और हमने आकाशों और धरती को और जो कुछ उनके बीच है, खेलते हुए नहीं बनाया है।",""
  44,39,"हमने उन दोनों को सत्य ही के साथ पैदा किया है, किंतु उनमें से अधिकतर लोग नहीं जानते।",""
