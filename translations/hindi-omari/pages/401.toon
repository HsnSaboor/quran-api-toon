quran[7]{c,v,t,f}:
  29,39,"तथा क़ारून और फ़िरऔन और हामान को (विनष्ट किया) और निःसंदेह उनके पास मूसा खुली निशानियाँ लेकर आए, तो उन्होंने धरती में अभिमान किया और वे बच निकलने<sup>16</sup> वाले न थे।","[16] अर्थात हमारी पकड़ से नहीं बच सकते थे।"
  29,40,"तो हमने हर एक को उसके पाप के कारण पकड़ लिया। फिर उनमें से कुछ पर हमने पथराव करने वाली हवा<sup>17</sup> भेजी, और उनमें से कुछ को चीख<sup>18</sup> ने पकड़ लिया, और उनमें से कुछ को हमने धरती में धँसा<sup>19</sup> दिया और उनमें से कुछ को हमने डुबो<sup>20</sup> दिया। तथा अल्लाह ऐसा नहीं था कि उनपर अत्याचार करे, परंतु वे स्वयं अपने आपपर अत्याचार करते थे।","[17] अर्थात लूत की जाति पर।\n[18] अर्थात सालेह़ और शुऐब (अलैहिमस्सलाम) की जाति को।\n[19] जैसे क़ारून को।\n[20] अर्थात नूह़ तथा मूसा (अलैहिमस्सलाम) की जातियों को।"
  29,41,"उन लोगों का उदाहरण जिन्होंने अल्लाह के सिवा अन्य संरक्षक बना रखे हैं, मकड़ी के उदाहरण जैसा है, जिसने एक घर बनाया। हालाँकि, निःसंदेह सब घरों से कमज़ोर<sup>21</sup> तो मकड़ी का घर है, अगर वे जानते होते।","[21] जिस प्रकार मकड़ी का घर उसकी रक्षा नहीं करता, वैसे ही अल्लाह की यातना के समय इन जातियों के पूज्य उनकी रक्षा नहीं कर सके।"
  29,42,"निश्चय ही अल्लाह जानता है जिसे वे उसे छोड़कर पुकारते हैं कोई भी चीज़ हो, और वही सबपर प्रभुत्वशाली, पूर्ण हिकमत वाला है।",""
  29,43,"और ये उदाहरण हैं, जो हम लोगों के लिए प्रस्तुत करते हैं और इन्हें केवल जानने वाले ही समझते हैं।",""
  29,44,"अल्लाह ने आकाशों तथा धरती को सत्य के साथ पैदा किया। निःसंदेह इसमें ईमान वालों के लिए निश्चय बड़ी निशानी है।<sup>22</sup>","[22] अर्थात इस संसार की उत्पत्ति तथा व्यवस्था ही इसका प्रमाण है कि अल्लाह के सिवा कोई सत्य पूज्य नहीं है।"
  29,45,"आप उस पुस्तक को पढ़ें, जो आपकी ओर वह़्य (प्रकाशना) की गई है तथा नमाज़ क़ायम करें। निःसंदेह नमाज़ निर्लज्जता और बुराई से रोकती है। और निश्चय अल्लाह का स्मरण सबसे बड़ा है और अल्लाह जानता है<sup>23</sup>, जो कुछ तुम करते हो।","[23] अर्थात जो भला-बुरा तुम करते हो, उसका तुम्हें प्रतिफल देगा।"
