quran[25]{c,v,t,f}:
  78,31,"निःसंदेह (अल्लाह से) डरने वालों के लिए सफलता है।",""
  78,32,"बाग़ तथा अंगूर।",""
  78,33,"और समान उम्र वाली नवयुवतियाँ।",""
  78,34,"और छलकते हुए प्याले।",""
  78,35,"वे उसमें न तो कोई व्यर्थ बात सुनेंगे और न (एक दूसरे को) झुठलाना।",""
  78,36,"यह तुम्हारे पालनहार की ओर से बदले में ऐसा प्रदान है जो पर्याप्त होगा।",""
  78,37,"जो आकाशों और धरती तथा उनके बीच की हर चीज़ का पालनहार है, अत्यंत दयावान् है। उससे बात करने का उन्हें अधिकार नहीं होगा।",""
  78,38,"जिस दिन रूह़ (जिबरील) तथा फ़रिश्ते पंक्तियों में खड़े होंगे, उससे केवल वही बात कर सकेगा जिसे रहमान (अल्लाह) आज्ञा देगा और वह ठीक बात कहेगा।",""
  78,39,"यही (वह) दिन है जो सत्य है। अतः जो चाहे अपने पालनहार की ओर लौटने की जगह (ठिकाना) बना ले।<sup>5</sup>","[5] (37-39) इन आयतों में अल्लाह के न्यायालय में उपस्थिति (ह़ाज़िरी) का चित्र दिखाया गया है। और जो इस भ्रम में पड़े हैं कि उनके देवी-देवता आदि अभिस्ताव करेंगे उनको सावधान किया गया है कि उस दिन कोई बिना उस की आज्ञा के मुँह नहीं खोलेगा और अल्लाह की आज्ञा से अभिस्ताव भी करेगा तो उसी के लिए जो संसार में सत्य वचन ""ला इलाहा इल्लल्लाह"" को मानता हो। अल्लाह के द्रोही और सत्य के विरोधी किसी अभिस्ताव के योग्य नगीं होंगे।"
  78,40,"निःसंदेह हमने तुम्हें एक निकट ही आने वाली यातना से डरा दिया है, जिस दिन मनुष्य देख लेगा, जो कुछ उसके दोनों हाथों ने आगे भेजा है, और काफिर कहेगा : ऐ काश कि मैं मिट्टी होता!<sup>6</sup>","[6] (40) बात को इस चेतावनी पर समाप्त किया गया है कि जिस दिन के आने की सूचना दी जा रही है, उस का आना सत्य है, उसे दूर न समझो। अब जिसका दिल चाहे इसे मानकर अपने पालनहार की ओर मार्ग बना ले। परंतु इस चेतावनी के होते जो इनकार करेगा, उसका किया-धरा सामने आएगा, तो पछता-पछता कर यह कामना करेगा कि मैं संसार में पैदा ही न होता। उस समय इस संसार के बारे में उसका यह विचार होगा जिसके प्रेम में आज वह परलोक से अंधा बना हुआ है।"
  79,1,"क़सम है उन फ़रिश्तों की, जो डूबकर सख़्ती से (प्राण) खींचने वाले हैं!",""
  79,2,"और क़सम है उन फ़रिश्तों की, जो आसानी से (प्राण) निकालने वाले हैं!",""
  79,3,"और क़सम है उन फ़रिश्तों की, जो तेज़ी से तैरने वाले हैं!",""
  79,4,"फिर क़सम है उन फ़रिश्तों की, जो दौड़कर आगे बढ़ने वाले हैं!",""
  79,5,"फिर क़सम है उन फ़रिश्तों की, जो आदेश को क्रियान्वित करने वाले हैं!<sup>1</sup>","[1] (1-5) यहाँ से बताया गया है कि प्रलय का आरंभ भारी भूकंप से होगा और दूसरे ही क्षण सब जीवित होकर धरती के ऊपर होंगे।"
  79,6,"जिस दिन काँपने वाली (अर्थात् धरती) काँप उठेगी।",""
  79,7,"उसके पीछे आएगी पीछे आने वाली।",""
  79,8,"उस दिन कई दिल धड़कने वाले होंगे।",""
  79,9,"उनकी आँखें झुकी हुई होंगी।",""
  79,10,"वे कहते हैं : क्या हम निश्चय पहली स्थिति में लौटाए जाने वाले हैं?",""
  79,11,"क्या जब हम सड़ी-गली हड्डियाँ हो जाएँगे?",""
  79,12,"उन्होंने कहा : यह तो उस समय घाटे वाला लौटना होगा।",""
  79,13,"वह तो केवल एक डाँट होगी।",""
  79,14,"फिर एकाएक वे (जीवित होकर) धरती के ऊपर होंगे।",""
  79,15,"(ऐ नबी!) क्या आपके पास मूसा की बात पहुँची है?<sup>2</sup>","[2] (6-15) इन आयतों में प्रलय दिवस का चित्र पेश किया गया है। और काफ़िरों की स्थिति बताई गई है कि वे उस दिन किस प्रकार अपने आपको एक खुले मैदान में पाएँगे।"
