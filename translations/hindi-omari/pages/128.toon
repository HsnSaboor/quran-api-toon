quran[8]{c,v,t,f}:
  6,1,"सब प्रशंसा उस अल्लाह के लिए है, जिसने आकाशों तथा धरती को पैदा किया और अँधेरों और प्रकाश को बनाया, फिर (भी) वे लोग जिन्होंने कुफ़्र किया, अपने रब के साथ (दूसरों को) बराबर<sup>1</sup> ठहराते हैं।","[1] अर्थात वे अँधेरों और प्रकाश में विवेक (अंतर) नहीं करते, और रचित को रचयिता का स्थान देते हैं।"
  6,2,"वही है जिसने तुम्हें तुच्छ मिट्टी<sup>2</sup> से पैदा किया, फिर एक अवधि निर्धारित कर दी तथा एक और अवधि उसके पास<sup>3</sup> निर्धारित है। फिर (भी) तुम संदेह करते हो।","[2] अर्थात तुम्हारे पिता आदम अलैहिस्सलाम को।\n[3] दो अवधि, एक जीवन और कर्म के लिए, तथा दूसरी कर्मों के फल के लिए।"
  6,3,"तथा आकाशों में और धरती में वही (एकमात्र) अल्लाह है, वह तुम्हारे छिपे और तुम्हारे खुले को जानता है तथा जानता है जो तुम कमाते हो।",""
  6,4,"और उनके पास<sup>4</sup> उनके पालनहार की आयतों (निशानियों) में से कोई आयत (निशानी) नहीं आती, परंतु वे उससे मुँह फेरने वाले होते हैं।","[4] अर्थात् मिश्रणवादियों के पास।"
  6,5,"चुनाँचे निःसंदेह उन्होंने सत्य को झुठला दिया, जब वह उनके पास आया। तो शीघ्र ही उनके पास उसके समाचार आ जाएँगे<sup>5</sup>, जिसका वे उपहास किया करते हैं।","[5] अर्थात उसके तथ्य का ज्ञान हो जाएगा। यह आयत मक्का में उस समय उतरी जब मुसलमान विवश थे, परंतु बद्र के युद्ध के बाद यह भविष्यवाणी पूरी होने लगी और अंततः मिश्रणवादी परास्त हो गए।"
  6,6,"क्या उन्होंने नहीं देखा कि हमने उनसे पहले कितने समुदायों को नष्ट कर दिया, जिन्हें हमने धरती में वह सत्ता (शक्ति एवं अधिकार) दी थी, जो सत्ता तुम्हें नहीं दी, और हमने उनपर मूसला धार वर्षा की, और हमने नहरें बनाईं, जो उनके नीचे से बहती थीं। फिर हमने उन्हें उनके पापों के कारण विनष्ट कर दिया<sup>6</sup>, और उनके पश्चात् दूसरे समुदायों को पैदा कर दिया।","[6] अर्थात अल्लाह का यह नियम है कि पापियों को कुछ अवसर देता है, और अंततः उनका विनाश कर देता है।"
  6,7,"(ऐ नबी!) यदि हम आपपर काग़ज़ में लिखी हुई कोई पुस्तक उतारते, फिर वे उसे अपने हाथों से छूते, तो निश्चय वे लोग जिन्होंने कुफ़्र किया, यही कहते कि यह तो स्पष्ट जादू के सिवा कुछ नहीं।<sup>7</sup>","[7] इसमें इन काफ़िरों के दुराग्रह की दशा का वर्णन है।"
  6,8,"तथा उन्होंने कहा :<sup>8</sup> इस (नबी) पर कोई फ़रिश्ता क्यों न उतारा<sup>9</sup> गया? और यदि हम कोई फ़रिश्ता उतारते, तो अवश्य काम तमाम कर दिया जाता, फिर उन्हें मोहलत न दी जाती।<sup>10</sup>","[8] जैसा कि वह माँग करते हैं। (देखिए : सूरत बनी इसराईल, आयत : 93)\n[9] अर्थात अपने वास्तविक रूप में, जबकि जिबरील (अलैहिस्सलाम) मनुष्य के रूप में आया करते थे। \n[10] अर्थात मानने या न मानने की।"
