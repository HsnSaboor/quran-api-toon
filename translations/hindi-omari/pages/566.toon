quran[18]{c,v,t,f}:
  68,43,"उनकी आँखें झुकी होंगी, उनपर अपमान छाया होगा। हालाँकि उन्हें (संसार में) सजदे की ओर बुलाया जाता था, जबकि वे भले-चंगे थे।",""
  68,44,"अतः आप मुझे तथा उसको छोड़ दें, जो इस वाणी (क़ुरआन) को झुठलाता है। हम उन्हें धीरे-धीरे (यातना की ओर) इस प्रकार ले जाएँगे<sup>11</sup> कि वे जान भी न सकेंगे।","[11] अर्थात उनके बुरे परिणाम की ओर।"
  68,45,"और मैं उन्हें मोहलत (अवकाश) दूँगा।<sup>12</sup> निश्चय मेरा उपाय बड़ा मज़बूत है।","[12] अर्थात् सांसारिक सुख-सुविधा प्रदान करूँगा ताकि वे और अधिक लापरवाह हो जाएँ। फिर अंततः वे यातना से ग्रस्त हो जाएँगे।"
  68,46,"क्या आप उनसे कोई पारिश्रमिक<sup>13</sup> माँगते हैं कि वे तावान के बोझ से दबे जा रहे हैं?","[13] अर्थात धर्म के प्रचार पर।"
  68,47,"अथवा उनके पास परोक्ष (का ज्ञान) है, तो वे लिख<sup>14</sup> रहे हैं?","[14] या ''लौह़े मह़फ़ूज़'' (सुरक्षित पुस्तक) उनके अधिकार में है इस लिए आपका आज्ञा पालन नहीं करते और उसी से ज्ञान प्राप्त कर लेते हैं?"
  68,48,"अतः अपने पालनहार के निर्णय तक धैर्य रखें और मछली वाले के समान<sup>15</sup> न हो जाएँ, जब उसने (अल्लाह को) पुकारा, इस हाल में कि वह शोक से भरा हुआ था।","[15] इससे अभिप्राय यूनुस (अलैहिस्सलाम) हैं, जिनको मछली ने निगल लिया था। (देखिए : सूरतुस-साफ़्फ़ात, आयत : 139)"
  68,49,"और यदि उसके पालनहार की अनुकंपा ने उसे संभाल न लिया होता, तो निश्चय वह चटियल मैदान में इस दशा में फेंक दिया जाता कि वह निंदित होता।",""
  68,50,"फिर उसके पालनहार ने उसे चुन लिया और उसे सदाचारियों में से बना दिया।",""
  68,51,"और वे लोग जिन्होंने इनकार किया, निश्चय क़रीब हैं कि वे अपनी निगाहों से (घूर घूरकर) आपको अवश्य ही फिसला देंगे, जब वे क़ुरआन को सुनते हैं और कहते हैं कि यह अवश्य ही दीवाना है।",""
  68,52,"हालाँकि वह सर्व संसार के लिए मात्र एक उपदेश<sup>16</sup> है।","[16] इसमें यह बताया गया है कि क़ुरआन केवल अरबों के लिए नहीं, संसार के सभी देशों और जातियों की शिक्षा के लिए उतरा है।"
  69,1,"होकर रहने वाली।",""
  69,2,"क्या है वह होकर रहने वाली?",""
  69,3,"और आपको किस चीज़ ने अवगत कराया कि होकर रहने वाली क्या है?",""
  69,4,"समूद तथा आद (जातियों) ने खड़खड़ाने वाली (क़ियामत) को झुठला दिया।",""
  69,5,"फिर जो समूद थे, वे हद से बढ़ी हुई (तेज़) आवाज़ से विनष्ट कर दिए गए।",""
  69,6,"और रही बात आद की, तो वे बड़ी ठंडी और प्रचंड आँधी से नष्ट कर दिए गए।",""
  69,7,"अल्लाह ने उसे उनपर सात रातें और आठ दिन निरंतर चलाए रखा, तो आप उस जाति के लोगों को उसमें इस तरह गिरे हुए देखते, जैसे वे गिरी हुई खजूरों के खोखले तने हों।<sup>1</sup>","[1] उनके भारी और लंबे होने की उपमा खजूर के तने से दी गई है।"
  69,8,"तो क्या आप उनका कोई भी बाक़ी रहने वाला देखते हैं?",""
