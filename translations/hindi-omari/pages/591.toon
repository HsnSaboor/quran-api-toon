quran[32]{c,v,t,f}:
  86,1,"क़सम है आकाश की तथा रात में प्रकट होने वाले की!",""
  86,2,"और तुम क्या जानो कि रात में प्रकट होने वाला क्या है?",""
  86,3,"वह चमकता हुआ सितारा है।",""
  86,4,"प्रत्येक प्राणी पर एक निरीक्षक नियुक्त है।<sup>1</sup>","[1] (1-4) इनमें आकाश के तारों को इस बात की गवाही में लाया गया है कि ब्रह्मांड की कोई ऐसी वस्तु नहीं है, जो एक रक्षक के बिना अपने स्थान पर स्थित रह सकती है, और वह रक्षक स्वयं अल्लाह है।"
  86,5,"अतः इनसान को देखना चाहिए कि वह किस चीज़ से पैदा किया गया है?",""
  86,6,"वह एक उछलने वाले पानी से पैदा किया गया है।",""
  86,7,"जो पीठ और सीने की हड्डियों के बीच से निकलता है।",""
  86,8,"निःसंदेह वह उसे लौटाने में निश्चय सक्षम है।<sup>2</sup>","[2] (5-8) इन आयतों में इनसान का ध्यान उसके अस्तित्व की ओर आकर्षित किया गया है कि वह विचार तो करे कि कैसे पैदा किया गया है वीर्य से? फिर उसकी निरंतर रक्षा कर रहा है। फिर वही उसे मृत्यु के पश्चात पुनः पैदा करने की शक्ति भी रखता है।"
  86,9,"जिस दिन छिपी हुई बातों की जाँच-पड़ताल की जाएगी।",""
  86,10,"तो (उस दिन) उसके पास न कोई शक्ति होगी और न ही कोई सहायक।<sup>3</sup>","[3] (9-10) इन आयतों में यह बताया गया है कि फिर से पैदाइश इसलिए होगी ताकि इनसान के सभी भेदों की जाँच की जाए, जिनपर संसार में पर्दा पड़ा रह गया था और सबका बदला न्याय के साथ दिया जाए।"
  86,11,"क़सम है बार-बार बारिश बरसाने वाले आसमान की।",""
  86,12,"तथा फटने वाली धरती की।",""
  86,13,"निश्चय ही यह (क़ुरआन) एक निर्णायक कथन है।",""
  86,14,"और यह हँसी-मज़ाक़ नही है।<sup>4</sup>","[4] (11-14) इन आयतों में बताया गया है कि आकाश से वर्षा का होना तथा धरती से पेड़ पौधों का उपजना कोई खेल नहीं, एक गंभीर कर्म है। इसी प्रकार क़ुरआन में जो तथ्य बताए गए हैं, वे भी हँसी-उपहास नहीं हैं, पक्की और अडिग बातें हैं। काफ़िर (विश्वासहीन) इस भ्रम में न रहें कि उनकी चालें इस क़ुरआन के आमंत्रण को विफल कर देंगी। अल्लाह भी एक उपाय में लगा है जिसके आगे इनकी चालें धरी रह जाएँगी।"
  86,15,"निःसंदेह वे गुप्त उपाय करते हैं।",""
  86,16,"और मैं भी गुप्त उपाय करता हूँ।",""
  86,17,"अतः काफ़िरों को मोहलत दे दें, उन्हें थोड़ी देर के लिए छोड़ दें।<sup>5</sup>","[5] (15-17) इन आयतों में नबी (सल्लल्लाहु अलैहि व सल्लम) को सांत्वना तथा अधर्मियों को यह धमकी देकर बात पूरी कर दी गई है कि आप तनिक सहन करें और विश्वासहीन को मनमानी कर लेने दें, कुछ ही देर होगी कि इन्हें अपने दुष्परिणाम का ज्ञान हो जाएगा। और इक्कीस वर्ष ही बीते थे कि पूरे मक्का और अरब द्वीप में इस्लाम का ध्वज लहराने लगा।"
  87,1,"अपने सर्वोच्च पालनहार के नाम की पवित्रता का वर्णन करो।",""
  87,2,"जिसने पैदा किया और ठीक-ठीक बनाया।",""
  87,3,"और जिसने (हर चीज़ को) अनुमानित किया, फिर मार्ग दिखाया।",""
  87,4,"और जिसने चारा उगाया।<sup>1</sup>","[1] (1-4) इन आयतों में जिस पालनहार ने अपने नाम की पवित्रता का वर्णन करने का आदेश दिया है उसका परिचय दिया गया है कि वह पालनहार है जिसने सभी को पैदा किया, फिर उनको संतुलित किया, और उनके लिए एक विशेष प्रकार का अनुमान बनाया जिसकी सीमा से नहीं निकल सकते, और उनके लिए उस कार्य को पूरा करने की राह दिखाई जिसके लिए उन्हें पैदा किया है।"
  87,5,"फिर उसे (सुखाकर) काले रंग का कूड़ा बना दिया।<sup>2</sup>","[2] (4-5) इन आयतों में बताया गया है कि प्रत्येक कार्य अनुक्रम से धीरे-धीरे होते हैं। धरती के पौधे धीरे-धीरे गुंजान और हरे-भरे होते हैं। ऐसे ही मानवीय योग्यताएँ भी धीरे-धीरे पूरी होती हैं।"
  87,6,"(ऐ नबी!) हम तुम्हें ऐसा पढ़ाएँगे कि तुम नहीं भूलोगे।",""
  87,7,"परन्तु जो अल्लाह चाहे। निश्चय ही वह खुली बात को जानता है और उस बात को भी जो छिपी हुई है।",""
  87,8,"और हम तुम्हारे लिए सरल मार्ग आसान कर देंगे।<sup>3</sup>","[3] (6-8) इनमें नबी सल्लल्लाहु अलैहि व सल्लम को यह निर्देश दिया गया है कि इसकी चिंता न करें कि क़ुरआन मुझे कैसे याद होगा, इसे याद कराना हमारा काम है, और इसका सुरक्षित रहना हमारी दया से होगा। और यह उसकी दया और रक्षा है कि इस मानव संसार में किसी धार्मिक ग्रंथ के संबंध में यह दावा नहीं किया जा सकता कि वह सुरक्षित है, यह गौरव केवल क़ुरआन ही को प्राप्त है।"
  87,9,"तो आप नसीहत करते रहें। अगर नसीहत करना लाभदायक हो।",""
  87,10,"वह व्यक्ति उपदेश ग्रहण करेगा, जो डरता है।",""
  87,11,"और उससे दूर रहेगा, जो सबसे बड़ा अभागा है।",""
  87,12,"जो सबसे बड़ी आग में प्रवेश करेगा।",""
  87,13,"फिर वह उसमें न मरेगा, न जिएगा।<sup>4</sup>","[4] (9-13) इनमें बताया गया है कि आपको मात्र इसका प्रचार-प्रसार करना है। और इसकी सरल राह यह है कि जो सुने और मानने के लिए तैयार हो, उसे शिक्षा दी जाए। किसी के पीछे पड़ने की आवश्यकता नहीं है। जो हत्भागे हैं, वही नहीं सुनेंगे और नरक की यातना के रूप में अपना दुष्परिणाम देखेंगे।"
  87,14,"निश्चय वह सफल हो गया, जो पाक हो गया।",""
  87,15,"तथा अपने पालनहार के नाम को याद किया और नमाज़ पढ़ी।<sup>5</sup>","[5] (14-15) इन आयतों में कहा गया है कि सफलता मात्र उनके लिए है, जो आस्था, स्वभाव तथा कर्म की पवित्रता को अपनाएँ, और नमाज़ अदा करते रहें।"
