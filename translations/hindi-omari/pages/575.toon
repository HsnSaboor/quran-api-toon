quran[18]{c,v,t,f}:
  73,20,"निःसंदेह आपका पालनहार जानता है कि आप (तहज्जुद की नमाज़ में) रात के दो-तिहाई भाग से कुछ कम तथा उसका आधा भाग और उसका एक-तिहाई भाग खड़े होते हैं। तथा आपके साथियों का एक समूह भी (ऐसा करता है)। और अल्लाह ही रात तथा दिन का अनुमान रखता है। उसने जान लिया कि तुम हरगिज़ उसकी क्षमता नहीं रखोगे। अतः उसने तुमपर दया की। अतः क़ुरआन में से जो आसान हो, पढ़ो।<sup>5</sup> वह जानता है कि निश्चय तुममें से कुछ लोग बीमार होंगे और कुछ अन्य लोग धरती में यात्रा करेंगे, अल्लाह का अनुग्रह तलाश करेंगे और कुछ दूसरे लोग अल्लाह की राह में युद्ध करेंगे। अतः उसमें से जो आसान हो, पढ़ो। तथा नमाज़ क़ायम करो और ज़कात दो और अल्लाह को उत्तम ऋण<sup>6</sup> दो। तथा तुम अपने लिए जो भी भलाई आगे भेजोगे, उसे अल्लाह के पास अति उत्तम और बदले की दृष्टि से बढ़कर पाओगे। और अल्लाह से क्षमा याचना करो। निःसंदेह अल्लाह अति क्षमाशील, अत्यंत दयावान् है।","[5] क़ुरआन पढ़ने से अभिप्राय तहज्जुद की नमाज़ है। और अर्थ यह है कि रात्रि में जितनी नमाज़ हो सके, पढ़ लो। ह़दीस में है कि बंदा अल्लाह के सबसे समीप अंतिम रात्रि में होता है। तो तुम यदि हो सके कि उस समय अल्लाह को याद करो, तो याद करो। (तिर्मिज़ी : 3579, यह ह़दीस सह़ीह़ है।) \n[6]अच्छे ऋण से अभिप्राय अपने उचित साधन से अर्जित किए हुए धन को अल्लाह की प्रसन्नता के लिए उसके मार्ग में ख़र्च करना है। इसी को अल्लाह अपने ऊपर ऋण क़रार देता है। जिसका बदला वह सात सौ गुना तक, बल्कि उससे भी अधिक प्रदान करेगा। (देखिए सूरतुल-बक़रा, आयत : 261)"
  74,1,"ऐ कपड़े में लिपटने वाले!<sup>1</sup>","[1] नबी (सल्लल्लाहु अलैहि व सल्लम) पर प्रथम वह़्य के पश्चात् कुछ दिनों तक वह़्य नहीं आई। फिर एक बार आप जा रहे थे कि आकाश से एक आवाज़ सुनी। ऊपर देखा, तो वही फ़रिश्ता जो आपके पास 'ह़िरा' नामी गुफ़ा में आया था आकाश तथा धरती के बीच एक कुर्सी पर विराजमान था। जिससे आप डर गए और धरती पर गिर गए। फिर घर आए और अपनी पत्नी से कहा : मुझे चादर ओढ़ा दो, मुझे चादर ओढ़ा दो। उन्होंने चादर ओढ़ा दी। और अल्लाह ने यह सूरत उतारी। फिर निरंतर वह़्य आने लगी। (सह़ीह़ बुख़ारी : 4925, 4926, सह़ीह़ मुस्लिम : 161) प्रथम वह़्य से आप (सल्लल्लाहु अलैहि व सल्लम) को नबी बनाया गया। और अब आपपर धर्म के प्रचार का भार रख दिया गया। इन आयतों में आपके माध्यम से मुसलमानों को पवित्र रहने के निर्देश दिए गए हैं।"
  74,2,"खड़े हो जाओ, फिर सावधान करो।",""
  74,3,"तथा अपने पालनहार ही की महिमा का वर्णन करो।",""
  74,4,"तथा अपने कपड़े को पवित्र रखो।",""
  74,5,"और गंदगी (बुतों) से दूर रहो।",""
  74,6,"तथा उपकार न जताओ (अपनी नेकियों को) अधिक समझ कर।",""
  74,7,"और अपने पालनहार ही के लिए धैर्य से काम लो।",""
  74,8,"फिर जब सूर में फूँक<sup>2</sup> मारी जाएगी।","[2] अर्थात प्रलय के दिन।"
  74,9,"तो वह दिन अति भीषण दिन होगा।",""
  74,10,"काफ़िरों पर आसान न होगा।",""
  74,11,"आप मुझे और उसे छोड़ दें, जिसे मैंने अकेला पैदा किया।",""
  74,12,"और मैंने उसे बहुत सारा धन प्रदान किया।",""
  74,13,"और उपस्थित रहने वाले बेटे<sup>3</sup> दिए।","[3] जो उसकी सेवा में उपस्थित रहते हैं। कहा गया है कि इससे अभिप्राय वलीद बिन मुग़ीरह है, जिसके दस पुत्र थे।"
  74,14,"और मैंने उसे प्रत्येक प्रकार का संसाधन दिया।",""
  74,15,"फिर वह लोभ रखता है कि मैं उसे और अधिक दूँ।",""
  74,16,"कदापि नहीं! निश्चय वह हमारी आयतों का सख़्त विरोधी है।",""
  74,17,"शीघ्र ही मैं उसे एक कठोर चढ़ाई<sup>4</sup> चढ़ाऊँगा।","[4] अर्थात कड़ी यातना दूँगा। (इब्ने कसीर)"
