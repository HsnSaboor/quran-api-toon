quran[12]{c,v,t,f}:
  42,52,"और इसी प्रकार हमने आपकी ओर अपने आदेश से एक रूह़ (क़ुरआन) की वह़्य की। आप नहीं जानते थे कि पुस्तक क्या है और न यह कि ईमान<sup>35</sup> क्या है। परंतु हमने उसे एक ऐसा प्रकाश बनाया दिया है, जिसके द्वारा हम अपने बंदों में से जिसे चाहते हैं, मार्ग दिखाते हैं। और निःसंदेह आप सीधी राह<sup>36</sup> की ओर मार्गदर्शन करते हैं।","[35] मक्का वासियों को यह आश्चर्य था कि मनुष्य अल्लाह का नबी कैसे हो सकता है? इसपर क़ुरआन बता रहा है कि आप नबी होने से पहले न तो किसी आकाशीय पुस्तक से अवगत थे और न कभी ईमान की बात ही आपके विचार में आई। और यह दोनों बातें ऐसी थीं जिनका मक्कावासी भी इनकार नहीं कर सकते थे। और यही आपका अपढ़ होना आपके सत्य नबी होने का प्रमाण है। जिसे क़ुरआन की अनेक आयतों में वर्णन किया गया है।\n[36] सीधी राह से अभिप्राय सत्धर्म इस्लाम है।"
  42,53,"उस अल्लाह की राह की ओर कि जो कुछ आकाशों में है और जो कुछ धरती में है, उसी का है। सुनो! सभी मामले अल्लाह ही की ओर लौटते हैं।",""
  43,1,"ह़ा, मीम।",""
  43,2,"क़सम है स्पष्ट करने वाली पुस्तक की।",""
  43,3,"निःसंदेह हमने इसे अरबी क़ुरआन बनाया, ताकि तुम समझो।",""
  43,4,"तथा निःसंदेह वह हमारे पास मूल पुस्तक<sup>1</sup> में निश्चय बड़ा उच्च तथा पूर्ण हिकमत वाला है।","[1] मूल पुस्तक से अभिप्राय 'लौह़-मह़फ़ूज़' (सुरक्षित पुस्तक) है। जिससे सभी आकाशीय पुस्तकें अलग करके अवतरित की गई हैं। सूरतुल-वाक़िआ में इसी को ""किताब-मक्नून"" कहा गया है। सूरतुल-बुरूज में इसे ""लौह़-मह़फ़ूज़"" कहा गया है। सूरतुश्-शुअरा में कहा गया है कि यह अगले लोगों की पुस्तकों में है। सूरतुल-आला में कहा गया है कि यह विषय पहली पुस्तकों में भी अंकित है। सारांश यह है कि क़ुरआन के इनकार करने का कोई कारण नहीं। तथा क़ुरआन का इनकार सभी पहली पुस्तकों का इनकार करने के बराबर है।"
  43,5,"तो क्या हम तुमसे इस नसीहत को फेर दें, उपेक्षा करते हुए, इस कारण कि तुम हद से बढ़ने वाले लोग हो?",""
  43,6,"और कितने ही नबी हमने पहले लोगों में भेजे।",""
  43,7,"और उनके पास कोई नबी नहीं आता था, परंतु वे उसका उपहास करते थे।",""
  43,8,"तो हमने इनसे<sup>2</sup> कहीं अधिक बलशाली लोगों को विनष्ट कर दिया तथा अगले लोगों का उदाहरण गुज़र चुका।","[2] अर्थात मक्का वासियों से।"
  43,9,"और निःसंदेह यदि आप उनसे पूछें कि आकाशों तथा धरती को किसने पैदा किया? तो निश्चय अवश्य कहेंगे कि उन्हें सब पर प्रभुत्वशाली, सब कुछ जानने वाले ने पैदा किया है।",""
  43,10,"वह जिसने तुमहारे लिए धरती को समतल बनाया और उसमें तुम्हारे लिए मार्ग बनाए, ताकि तुम राह पा सको।<sup>3</sup>","[3] एक स्थान से दूसरे स्थान तक जाने के लिए।"
