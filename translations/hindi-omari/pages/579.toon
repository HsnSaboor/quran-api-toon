quran[20]{c,v,t,f}:
  76,6,"यह एक स्रोत होगा, जिससे अल्लाह के बंदे पीएँगे। वे उसे (जहाँ चाहेंगे) बहा ले जाएँगे।<sup>4</sup>","[4] अर्थात उसको जिधर चाहेंगे मोड़ ले जाएँगे। जैसे घर, बैठक आदि।"
  76,7,"जो नज़्र (मन्नत)<sup>5</sup> पूरी करते हैं और उस दिन<sup>6</sup> से डरते हैं जिसकी आपदा चारों ओर फैली हुई होगी।","[5] नज़्र (मनौती) का अर्थ है, अल्लाह के सामीप्य के लिए कोई कर्म अपने ऊपर अनिवार्य कर लेना। और किसी देवी-देवता तथा पीर-फ़क़ीर के लिए मनौती मानना शिर्क है। जिसको अल्लाह कभी भी क्षमा नहीं करेगा। अर्थात अल्लाह के लिए जो मनौतियाँ मानते रहे उसे पूरी करते रहे।\n[6] अर्थात प्रलय और ह़िसाब के दिन से।"
  76,8,"और वे निर्धन, अनाथ और क़ैदी को खाना (खुद) उसकी चाहत रखते हुए भी खिलाते हैं।",""
  76,9,"(और कहते हैं :) हम तो तुम्हें केवल अल्लाह के चेहरे की ख़ातिर खिलाते हैं। न तुमसे कोई बदला चाहते हैं और न कृतज्ञता।",""
  76,10,"हम अपने पालनहार से उस दिन से डरते हैं, जो बहुत कठिन और भयानक होगा।",""
  76,11,"तो अल्लाह ने उन्हें उस दिन की आपदा से बचा लिया और उन्हें ताज़गी तथा खुशी प्रदान की।",""
  76,12,"और उन्हें उनके धैर्य करने के बदले में जन्नत और रेशमी वस्त्र प्रदान किया।",""
  76,13,"वे उसमें तख़्तों पर तकिया लगाए बैठे होंगे। न उसमें धूप देखेंगे और न सख़्त ठंड।",""
  76,14,"और उसके साए उनपर झुके हुए होंगे और उसके फलों के गुच्छे उनके वश में कर दिए जाएँगे।",""
  76,15,"तथा उनपर चाँदी के बरतन और प्याले फिराए जाएँगे, जो शीशे के होंगे।",""
  76,16,"शीशे चाँदी के होंगे, उन्होंने उनका ठीक अनुमान लगाया होगा।<sup>7</sup>","[7] अर्थात सेवक उसे ऐसे अनुमान से भरेंगे कि न आवश्यकता से कम होंगे न अधिक।"
  76,17,"और उसमें वे ऐसे जाम पिलाए जाएँगे, जिसमें सोंठ मिली होगी।",""
  76,18,"वह उस (जन्नत) में एक स्रोत है, जिसका नाम सलसबील है।",""
  76,19,"और उनके आस-पास ऐसे बालक फिर रहे होंगे, जो सदा बालक ही रहेंगे। जब तुम उन्हें देखोगे, तो उन्हें बिखरे हुए मोती समझोगे।",""
  76,20,"तथा जब तुम वहाँ देखोगे, तो महान नेमत तथा विशाल राज्य देखोगे।",""
  76,21,"उनके शरीर पर महीन रेशम के हरे कपड़े तथा दबीज़ रेशमी वस्त्र होंगे और उन्हें चाँदी के कंगन पहनाए जाएँगे और उनका पालनहार उन्हें पवित्र पेय पिलाएगा।",""
  76,22,"(तथा कहा जाएगा :) निःसंदेह यह तुम्हारा प्रतिफल है और तुम्हारे प्रयास का सम्मान किया गया।",""
  76,23,"निश्चय हम ही ने आपपर यह क़ुरआन थोड़ा-थोड़ा करके<sup>8</sup> उतारा है।","[8] अर्थात नुबुव्वत की तेईस वर्ष की अवधि में, और ऐसा क्यों किया गया इसके लिए देखिए : सूरत बनी इसराईल, आयत : 106।"
  76,24,"अतः आप अपने पालनहार के आदेश के लिए धैर्य रखें और उनमें से किसी पापी या कृतघ्न की बात न मानें।",""
  76,25,"तथा प्रातःकाल और संध्या समय अपने पालनहार का नाम याद करते रहें।",""
