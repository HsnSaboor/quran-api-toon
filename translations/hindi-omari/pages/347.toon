quran[15]{c,v,t,f}:
  23,75,"और यदि हम उनपर दया करें और जिस कष्ट<sup>19</sup> से वे पीड़ित हैं, उसे दूर कर दें, तो भी वे निश्चय अपनी सरकशी में दृढ़ता से बने रहेंगे इस हाल में कि भटक रहे होंगे।","[19] इससे अभिप्राय वह अकाल है जो मक्का के काफ़िरों पर नबी सल्लल्लाहु अलैहि व सल्लम की अवज्ञा के कारण आ पड़ा था। (देखिए : बुख़ारी : 4823)"
  23,76,"और निःसंदेह हमने उन्हें यातना में (भी) पकड़ा। फिर भी वे न अपने पालनहार के आगे झुके और न गिड़गिड़ाते थे।",""
  23,77,"यहाँ तक कि जब हमने उनपर कोई कठोर यातना<sup>20</sup> वाला द्वार खोल दिया, तो तुरंत वे उसमें निराश हो गए।<sup>21</sup>","[20] कठोर यातना से अभिप्राय परलोक की यातना है।\n[21] अर्थात प्रत्येक भलाई से।"
  23,78,"और वही है, जिसने तुम्हारे लिए कान तथा आँखें और दिल बनाए।<sup>22</sup> तुम बहुत कम आभार प्रकट करते हो।","[22] सत्य को सुनने, देखने और उसपर विचार करके उसे स्वीकार करने के लिए।"
  23,79,"और वही है, जिसने तुम्हें धरती में फैलाया और उसी की ओर तुम एकत्र किए जाओगे।",""
  23,80,"तथा वही है, जो जीवित करता और मारता है और उसी के अधिकार में रात और दिन का बदलना है। तो क्या तुम नहीं समझते?",""
  23,81,"बल्कि उन्होंने वही बात कही, जो अगलों ने कही थी।",""
  23,82,"उन्होंने कहा : क्या जब हम मर जाएँगे और मिट्टी तथा हड्डियाँ हो जाएँगे, तो क्या सचमुच हम अवश्य उठाए जाने वाले हैं?",""
  23,83,"निःसंदेह यही वादा हमसे और इससे पहले हमारे बाप-दादा से किया गया। यह तो पहले लोगों की कहानियों के सिवा कुछ नहीं।",""
  23,84,"(ऐ नबी!) उनसे कह दें : यह धरती और इसमें जो कोई भी है किसका है, यदि तुम जानते हो?",""
  23,85,"वे कहेंगे : अल्लाह का है। आप कह दें : फिर क्या तुम शिक्षा ग्रहण नहीं करते?",""
  23,86,"आप पूछिए : सातों आकाशों का स्वामी तथा महान सिंहासन (अर्श) का स्वामी कौन है?",""
  23,87,"वे कहेंगे : अल्लाह ही के लिए है। आप कह दें : फिर क्या तुम डरते नहीं?",""
  23,88,"आप उनसे कहिए : कौन है जिसके हाथ में हर चीज़ का अधिकार और वह शरण देता है और उसके मुक़ाबले में शरण नहीं दी जाती, यदि तुम जानते हो (तो बताओ)?",""
  23,89,"वे बोल पड़ेंगे : अल्लाह के लिए है। आप कहिए : फिर तुम कहाँ से जादू<sup>23</sup> किए जाते हो?","[23] अर्थात जब यह मानते हो कि सब अधिकार अल्लाह के हाथ में है और शरण भी वही देता है, तो फिर उसके साझी कहाँ से आ गए और उन्हें कहाँ से अधिकार मिल गया?"
