quran[25]{c,v,t,f}:
  82,1,"जब आकाश फट जाएगा।",""
  82,2,"तथा जब तारे झड़ जाएँगे।",""
  82,3,"और जब समुद्र बह निकलेंगे।",""
  82,4,"और जब क़बरें उलट दी जाएँगी।",""
  82,5,"तब प्रत्येक प्राणी जान लेगा, जो उसने आगे भेजा और जो पीछे छोड़ा।<sup>1</sup>","[1] (1-5) इनमें प्रलय के दिन आकाश ग्रहों तथा धरती और समाधियों पर जो दशा गुज़रेगी, उसका चित्रण किया गया है। तथा चेतावनी दी गई है कि हर एक की करतूत उसके सामने आ जाएगी।"
  82,6,"ऐ इनसान! तुझे किस चीज़ ने तेरे उदार पालनहार से बहका दिया?",""
  82,7,"जिसने तेरी रचना की, फिर तुझे ठीक ठाक किया, फिर तुझे संतुलित बनाया।",""
  82,8,"जिस रूप में भी उसने चाहा, तुझे बना दिया।<sup>2</sup>","[2] (6-8) भावार्थ यह है कि इनसान की पैदाइश में अल्लाह की शक्ति, दक्षता तथा दया के जो लक्षण हैं, उनके दर्पण में यह बताया गया है कि प्रलय को असंभव न समझो। यह सब व्यवस्था इस बात का प्रमाण है कि तुम्हारा अस्तित्व व्यर्थ नहीं है कि मनमानी करो। (देखिए : तर्जुमानुल क़ुरआन, मौलाना अबुल कलाम आज़ाद) इसका अर्थ यह भी हो सकता है कि जब तुम्हारा अस्तित्व और रूप-रेखा कुछ भी तुम्हारे बस में नहीं, तो फिर जिस शक्ति ने सब किया उसी की शक्ति में प्रलय तथा प्रतिकार के होने को क्यों नहीं मानते?"
  82,9,"हरगिज़ नहीं, बल्कि तुम बदले (के दिन) को झुठलाते हो।",""
  82,10,"हालाँकि निःसंदेह तुमपर निगेहबान नियुक्त हैं।",""
  82,11,"जो सम्माननीय लिखने वाले हैं।",""
  82,12,"वे जानते हैं, जो तुम करते हो।<sup>3</sup>","[3] (9-12) इन आयतों में इस भ्रम का खंडन किया गया है कि सभी कर्मों और कथनों का ज्ञान कैसे हो सकता है।"
  82,13,"निःसंदेह नेक लोग बड़ी नेमत (आनंद) में होंगे।",""
  82,14,"और निःसंदेह दुराचारी लोग जहन्नम में होंगे।",""
  82,15,"वे उसमें बदले के दिन प्रवेश करेंगे।",""
  82,16,"और वे उससे कभी ग़ायब होने वाले नहीं हैं।<sup>4</sup>","[4] (13-16) इन आयतों में सदाचारियों तथा दुराचारियों का परिणाम बताया गया है कि एक स्वर्ग के सुखों में रहेगा और दूसरा नरक के दंड का भागी बनेगा।"
  82,17,"और आप क्या जानें कि बदले का दिन क्या है?",""
  82,18,"फिर आप क्या जानें कि बदले का दिन क्या है?",""
  82,19,"जिस दिन कोई प्राणी किसी प्राणी के लिए किसी चीज़ का अधिकार न रखेगा और उस दिन आदेश केवल अल्लाह का होगा।<sup>5</sup>","[5] (17-19) इन आयतों में दो वाक्यों में प्रलय की चर्चा दोहराकर उसकी भयानकता को दर्शाते हुए बताया गया है कि निर्णय बे लाग होगा। कोई किसी की सहायता नहीं कर सकेगा। सत्य आस्था और सत्कर्म ही सहायक होंगे जिसका मार्ग क़ुरआन दिखा रहा है। क़ुरआन की सभी आयतों में प्रतिकार का दिन प्रलय के दिन को ही बताया गया है जिस दिन प्रत्येक मनुष्य को अपने कर्मानुसार प्रतिकार मिलेगा।"
  83,1,"विनाश है नाप-तौल में कमी करने वालों के लिए।",""
  83,2,"वे लोग कि जब लोगों से नापकर लेते हैं, तो पूरा लेते हैं।",""
  83,3,"और जब उन्हें नापकर या तौलकर देते हैं, तो कम देते हैं।",""
  83,4,"क्या वे लोग विश्वास नहीं रखते कि वे (मरने के बाद) उठाए जाने वाले हैं?",""
  83,5,"एक बहुत बड़े दिन के लिए।",""
  83,6,"जिस दिन लोग सर्व संसार के पालनहार के सामने खड़े होंगे।<sup>1</sup>","[1] (1-6) इस सूरत की प्रथम छह आयतों में इसी व्यवसायिक विश्वास घात पर पकड़ की गई है कि न्याय तो यह है कि अपने लिए अन्याय नहीं चाहते, तो दूसरों के साथ न्याय करो। और इस रोग का निवारण अल्लाह के भय तथा परलोक पर विश्वास ही से हो सकता है। क्योंकि इस स्थिति में अमानतदारी एक नीति ही नहीं, बल्कि धार्मिक कर्तव्य होगा औ इस पर स्थित रहना लाभ तथा हानि पर निर्भर नहीं रहेगा।"
