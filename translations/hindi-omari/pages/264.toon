quran[20]{c,v,t,f}:
  15,32,"अल्लाह ने पूछा : ऐ इबलीस! तुझे क्या हुआ कि तू सजदा करने वालों में शामिल नहीं हुआॽ",""
  15,33,"उसने कहा : मैं ऐसा नहीं कि एक मनुष्य को सजदा करूँ, जिसे तूने सड़े हुए गारे की खनखनाती मिट्टी से पैदा किया है।",""
  15,34,"अल्लाह ने कहा : फिर तू यहाँ से निकल जा। क्योंकि निश्चय तू धिक्कारा हुआ है।",""
  15,35,"और निःसंदेह तुझपर बदले (क़ियामत) के दिन तक धिक्कार है।",""
  15,36,"उस (इबलीस) ने कहा<sup>8</sup> : ऐ मेरे पालनहार! तो फिर मुझे उस दिन तक मोहलत दे, जब वे (पुनः जीवित कर) उठाए जाएँगे।","[8] अर्थात फ़रिश्ते परीक्षा में सफल हुए और इबलीस असफल रहा। क्योंकि उसने आदेश का पालन न करके अपनी मनमानी की। इसी प्रकार वे भी हैं, जो अल्लाह की बात न मानकर मनमानी करते हैं।"
  15,37,"(अल्लाह ने) कहा : तू निःसंदेह मोहलत दिए गए लोगों में से है।",""
  15,38,"ज्ञात समय के दिन तक।",""
  15,39,"वह बोला : ऐ मेरे पालनहार! चूँकि तूने मुझे पथभ्रष्ट किया है, मैं अवश्य ही उनके लिए धरती में (पाप को) सुशोभित करूँगा और उन सभी को पथभ्रष्ट कर दूँगा।",""
  15,40,"सिवाय तेरे उनमें से चुने हुए बंदों के।",""
  15,41,"(अल्लाह ने) कहा : यह रास्ता है जो मुझ तक सीधा है।",""
  15,42,"निःसंदेह मेरे बंदों पर तेरा कोई वश नहीं<sup>9</sup>, परंतु जो बहके हुए लोगों में से तेरे पीछे चले।","[9] अर्थात जो बंदे क़ुरआन तथा ह़दीस (नबी का तरीक़ा) का ज्ञान रखेंगे, उनपर शैतान का प्रभाव नहीं होगा। और जो इन दोनों के ज्ञान से जाहिल होंगे, वही उसके झाँसे में आएँगे। किंतु जो तौबा कर लें, तो उनको क्षमा कर दिया जाएगा।"
  15,43,"और निश्चय ही उन सब के वादा की जगह जहन्नम है।",""
  15,44,"उस (जहन्नम) के सात द्वार हैं। और प्रत्येक द्वार के लिए उन (इबलीस के अनुयायियों) का एक विभाजित भाग<sup>10</sup> है।","[10] अर्थात इबलीस के अनुयायी अपने कुकर्मों के अनुसार नरक के द्वार में प्रवेश करेंगे।"
  15,45,"निःसंदेह आज्ञाकारी लोग जन्नतों तथा स्रोतों में होंगे।",""
  15,46,"(उनसे कहा जाएगा :) इसमें सलामती के साथ निर्भय होकर प्रवेश कर जाओ।",""
  15,47,"और हम निकाल देंगे उनके दिलों में जो कुछ द्वेष होगा। वे भाई-भाई होकर एक-दूसरे के आमने-सामने तख़्तों पर (बैठे) होंगे।",""
  15,48,"न उसमें उन्हें कोई थकान होगी और न वे वहाँ से निकाले जाएँगे।",""
  15,49,"(ऐ नबी!) आप मेरे बंदों को सूचित कर दें कि निःसंदेह मैं ही बड़ा क्षमाशील, अत्यंत दयावान्<sup>11</sup> हूँ।","[11] ह़दीस में है कि अल्लाह ने सौ दया पैदा की, निन्नानवे अपने पास रख लीं। और एक को पूरे संसार के लिए भेज दिया। अतः यदि काफ़िर उसकी पूरी दया जान जाए, तो स्वर्ग से निराश नहीं होगा। और ईमान वाला उसकी पूरी यातना जान जाए, तो नरक से निर्भय नहीं होगा। (सह़ीह़ बुख़ारी : 6469)"
  15,50,"और यह भी कि निःसंदेह मेरी यातना ही कष्टदायक यातना है।",""
  15,51,"और आप उन्हें इबराहीम (अलैहिस्सलाम) के अतिथियों के बारे में सूचित कर दें।",""
