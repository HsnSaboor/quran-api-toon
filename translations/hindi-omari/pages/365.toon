quran[12]{c,v,t,f}:
  25,56,"तथा हमने आपको केवल शुभ-सूचना देने वाला और सावधान करने वाला बनाकर भेजा है।",""
  25,57,"आप कह दें : मैं तुमसे इसपर<sup>30</sup> कोई बदला नहीं माँगता, सिवाय इसके कि जो चाहे अपने पालनहार की ओर मार्ग अपना ले।","[30] अर्थात क़ुरआन पहुँचाने पर।"
  25,58,"तथा उस सदा जीवंत पर भरोसा कीजिए, जो कभी नहीं मरेगा। और उसकी प्रशंसा के साथ पवित्रता का गान कीजिए। और वह अपने बंदों के गुनाहों की पूरी ख़बर रखने वाला काफ़ी है।",""
  25,59,"जिसने आकाशों तथा धरती को और जो कुछ उनके बीच है, छह दिनों में पैदा किया, फिर अर्श (सिंहासन) पर बुलंद हुआ। (वह) बहुत दयालु है। अतः उसके बारे में किसी पूर्ण जानकार से पूछिए।",""
  25,60,"और जब उनसे कहा जाता है कि 'रह़मान' (अत्यंत दयावान्) को सजदा करो, तो कहते हैं कि 'रह़मान' क्या है? क्या हम उसे सजदा करें, जिसके लिए तू हमें आदेश देता है? और यह बात उन्हें बिदकने में और बढ़ा देती है।",""
  25,61,"बहुत बरकत वाला है वह, जिसने आकाश में बुर्ज (नक्षत्र) बनाए तथा उसमें एक चिराग़ (सूर्य) और एक रोशनी देने वाला चाँद बनाया।",""
  25,62,"और वही है जिसने रात तथा दिन को एक-दूसरे के पीछे आने वाला बनाया, उसके लिए जो उपदेश ग्रहण करना चाहे, या शुक्र करना चाहे।",""
  25,63,"और 'रह़मान' के बंदे वे हैं, जो धरती पर विनम्रता<sup>31</sup> से चलते हैं और जब जाहिल (अक्खड़) लोग उनसे बात करते हैं, तो कहते हैं सलाम है।<sup>32</sup>","[31] अर्थात घमंड से अकड़कर नहीं चलते।\n[32] अर्थात उनसे उलझते नहीं।"
  25,64,"और जो अपने पालनहार के लिए सजदा करते हुए तथा खड़े होकर<sup>33</sup> रात गुज़ारते हैं।","[33] अर्थात अल्लाह की इबादत करते हुए।"
  25,65,"तथा जो कहते हैं कि ऐ हमारे पालनहार! हमसे जहन्नम की यातना को हटा दे। निःसंदेह उसकी यातना चिमट जाने वाली है।",""
  25,66,"निःसंदेह वह बुरी ठहरने की जगह और निवास की जगह है।",""
  25,67,"तथा वे लोग कि जब खर्च करते हैं, तो न फ़िज़ूल-खर्ची करते है और न ख़र्च करने में तंगी करते हैं, और (उनका ख़र्च) इसके बीच में मध्यम होता है।",""
