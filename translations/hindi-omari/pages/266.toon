quran[20]{c,v,t,f}:
  15,71,"उस (लूत अलैहिस्सलाम) ने कहा : ये मेरी बेटियाँ हैं, यदि तुम कुछ करने वाले<sup>14</sup> हो।","[14] अर्थात् इनसे विवाह कर लो, और अपनी कामवासना पूरी करो, और कुकर्म न करो।"
  15,72,"ऐ नबी! आपकी आयु की क़सम!<sup>15</sup> निःसंदेह वे निश्चय अपनी मस्ती में भटके फिरते थे।","[15] अल्लाह के सिवा किसी मनुष्य के लिए उचित नहीं है कि वह अल्लाह के सिवा किसी और चीज़ की क़सम खाए।"
  15,73,"अंततः सूर्योदय के समय ही चिंघाड़ ने उन्हें पकड़ लिया।",""
  15,74,"फिर हमने उस बस्ती के ऊपरी भाग को नीचे कर दिया और उनपर कंकड़ के पत्थर बरसाए।",""
  15,75,"निःसंदेह इसमें सोच-विचार करने वालों<sup>16</sup> के लिए बहुत-सी निशानियाँ हैं।","[16] अर्थात जो लक्षणों से तथ्य को समझ जाते हैं।"
  15,76,"और निःसंदेह वह (बस्ती) एक सार्वजनिक<sup>17</sup> मार्ग पर स्थित है।","[17] अर्थात जो सार्वजनिक मार्ग ह़िजाज़ (मक्का) से शाम को जाता है। यह शिक्षाप्रद बस्ती उसी मार्ग में आती है, जिससे तुम गुज़रते हुए शाम जाते हो।"
  15,77,"निःसंदेह इसमें ईमान वलों के लिए निश्चय बड़ी निशानी है।",""
  15,78,"और निःसंदेह 'ऐका'<sup>18</sup> वाले निश्चित रूप से अत्याचारी थे।","[18] इससे अभिप्रेत शुऐब अलैहिस्सलाम की जाति है, ऐका का अर्थ वन तथा झाड़ी है।"
  15,79,"तो हमने उनसे बदला लिया। और निःसंदेह वे दोनों<sup>19</sup> (बस्तियाँ) स्पष्ट मार्ग पर हैं।","[19] अर्थात मदयन और ऐका का क्षेत्र भी ह़िजाज़ से फ़िलस्तीन और सीरिया जाते हुए, राह में पड़ता है।"
  15,80,"तथा निःसंदेह ह़िज्र<sup>20</sup> के रहने वालों ने (भी) रसूलों को झुठलाया।","[20] ह़िज्र समूद जाति की बस्ती थी, जो सालेह (अलैहिस्सलाम) की जाति थी, यह बस्ती मदीना और तबूक के बीच में स्थित थी।"
  15,81,"और हमने उन्हें अपनी निशानियाँ दीं, तो वे उनसे मुँह फेरने वाले थे।",""
  15,82,"और वे निर्भय होकर पर्वतों को काटकर घर बनाते थे।",""
  15,83,"अंततः सुबह होते ही उन्हें चिंघाड़ ने पकड़ लिया।",""
  15,84,"फिर उनके किसी काम न आया, जो वे कमाया करते थे।",""
  15,85,"और हमने आकाशों तथा धरती और उन दोनों के बीच मौजूद सारी चीज़ों को सत्य के साथ पैदा किया है। और निःसंदेह क़ियामत अवश्य आने वाली है। अतः (ऐ नबी!) आप (उन्हें) भले तौर पर क्षमा कर दें।",""
  15,86,"निःसंदेह आपका पालनहार ही हर चीज़ को पैदा करने वाला, सब कुछ जानने वाला है।",""
  15,87,"तथा (ऐ नबी!) हमने आपको बार-बार दोहराई जाने वाली सात आयतें और महान क़ुरआन<sup>21</sup> प्रदान किया है।","[21] अबू हुरैरा रज़ियल्लाहु अन्हु ने कहा कि रसूलुल्लाह सल्लल्लाहु अलैहि व सल्लम का कथन है कि उम्मुल क़ुरआन (सूरतुल-फ़ातिह़ा) ही वे सात आयतें हैं जो दुहराई जाती हैं, तथा महा क़ुरआन हैं। (सह़ीह़ बुख़ारी : 4704) एक दूसरी ह़दीस में है कि नबी सल्लल्लाहु अलैहि व सल्लम ने फरमाया : ""अल्ह़म्दु लिल्लाहि रब्बिल आलमीन"" ही वह सात आयतें हैं जो बार-बार दुहराई जाती हैं, और महा क़ुरआन हैं, जो मुझे प्रदान किया गया है। (संक्षिप्त अनुवाद, सह़ीह़ बुख़ारी : 4702) यही कारण है कि इसके पढ़े बिना नमाज़ नहीं होती। ( सह़ीह़ बुख़ारी : 756, मुस्लिम : 394)"
  15,88,"आप उसकी ओर हरगिज़ न देखें, जो सुख-सामग्री हमने उनमें से विभिन्न प्रकार के लोगों को दे रखी है और न उनपर दुखी हों और ईमान वालों के लिए अपने बाज़ू झुका दें (यानी उनके लिए विनम्र रहें)।",""
  15,89,"और कह दें कि निःसंदेह मैं तो खुल्लम-खुल्ला डराने<sup>22</sup> वाला हूँ।","[22] अर्थात अवज्ञा पर यातना से।"
  15,90,"जैसे कि हमने (अल्लाह की किताब को) विभाजित करने वालों<sup>23</sup> पर (यातना) उतारी थी।","[23] विभाजन कारियों से अभिप्राय : यहूदी और ईसाई हैं। जिन्होंने अपनी पुस्तकों तौरात तथा इंजील को खंड-खंड कर दिए। अर्थात उनके कुछ भाग पर ईमान लाए और कुछ को नकार दिया। (सह़ीह़ बुख़ारी : 4705-4706)"
