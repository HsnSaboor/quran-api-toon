quran[18]{c,v,t,f}:
  53,27,"निःसंदेह वे लोग जो आख़िरत पर ईमान नहीं रखते, निश्चय वे फ़रिश्तों के नाम औरतों के नामों की तरह रखते हैं।",""
  53,28,"हालाँकि उन्हें इसके बारे में कोई ज्ञान नहीं। वे केवल अनुमान के पीछे चल रहे हैं। और निःसंदेह अनुमान सच्चाई की तुलना में किसी काम नहीं आता।",""
  53,29,"अतः आप उससे मुँह फेर लें, जिसने हमारी नसीहत से मुँह मोड़ लिया और जिसने दुनिया के जीवन के सिवा कुछ नहीं चाहा।",""
  53,30,"यही उनके ज्ञान की सीमा है। निश्चित रूप से आपका पालनहार ही उसे अधिक जानने वाला है, जो उसके मार्ग से भटक गया और वही उसे भी ज़्यादा जानने वाला है, जो सीधे मार्ग पर चला।",""
  53,31,"तथा जो कुछ आकाशों में है और जो कुछ धरती में है, सब अल्लाह ही का है, ताकि वह बुराई करने वालों को उनके किए का बदला दे, और भलाई करने वालों को अच्छा बदला दे।",""
  53,32,"वे लोग जो बड़े गुनाहों तथा अश्लील कार्यों<sup>9</sup> से दूर रहते हैं, सिवाय कुछ छोटे गुनाहों के। निःसंदेह आपका पालनहार बड़ा क्षमा करने वाला है। वह तुम्हें अधिक जानने वाला है जब उसने तुम्हें धरती<sup>10</sup> से पैदा किया और जब तुम अपनी माँओं के पेटों में बच्चे थे। अतः अपनी पवित्रता का दावा मत करो, वह उसे ज़्यादा जानने वाला है जो वास्तव में परहेज़गार है।","[9] इससे अभिप्राय अश्लीलता पर आधारित कुकर्म हैं। जैसे बाल-मैथुन, व्यभिचार, नारियों का अपने सौंदर्य का प्रदर्शन और पर्दे का त्याग, मिश्रित शिक्षा, मिश्रित सभाएँ, सौंदर्य की प्रतियोगिता आदि। जिसे आधुनिक युग में सभ्यता का नाम दिया जाता है। और मुस्लिम समाज भी इससे प्रभावित हो रहा है। ह़दीस में है कि सात विनाशकारी कर्मों से बचो : 1- अल्लाह का साझी बनाने से। 2- जादू करना। 3- अकारण जान मारना। 4- मदिरा पीना। 5- अनाथ का धन खाना। 6- युद्ध के दिन भागना। 7- तथा भोली-भाली पवित्र स्त्री को कलंक लगाना। (सह़ीह़ बुख़ारी : 2766, मुस्लिम : 89)\n[10] अर्थात तुम्हारे मूल आदम (अलैहिस्सलाम) को।"
  53,33,"फिर क्या आपने उसे देखा जिसने मुँह फेर लिया?",""
  53,34,"और थोड़ा-सा दिया फिर रोक लिया।",""
  53,35,"क्या उसके पास परोक्ष का ज्ञान है? अतः वह देख रहा है।<sup>11</sup>","[11] इस आयत में जो परंपरागत धर्म को मोक्ष का साधन समझता है उससे कहा जा रहा है कि क्या वह जानता है कि प्रलय के दिन इतने ही से सफल हो जाएगा? जबकि नबी (सल्लल्लाहु अलैहि व सल्लम) वह़्य के आधार पर जो प्रस्तुत कर रहे हैं, वही सत्य है। और अल्लाह की वह़्य ही परोक्ष के ज्ञान का साधन है।"
  53,36,"या उसे उन बातों की सूचना नहीं दी गई, जो मूसा के ग्रंथों में हैं?",""
  53,37,"और इबराहीम के (ग्रंथों में), जिसने (कर्तव्य) पूरा किया।",""
  53,38,"कि कोई बोझ उठाने वाला किसी दूसरे का बोझ नहीं उठाएगा।",""
  53,39,"और यह कि मनुष्य के लिए केवल वही है, जिसके लिए उसने प्रयास किया।",""
  53,40,"और यह कि निश्चय उसका प्रयास शीघ्र ही देखा जाएगा।",""
  53,41,"फिर उसे उसका पूरा प्रतिफल दिया जाएगा।",""
  53,42,"और यह कि निःसंदेह आपके पालनहार ही की ओर अंततः पहुँचना है।",""
  53,43,"तथा यह कि निःसंदह वही है, जिसने हँसाया तथा रुलाया।",""
  53,44,"तथा यह कि निःसंदेह वही है, जिसने मृत्यु दी और जीवन दिया।",""
