quran[26]{c,v,t,f}:
  75,20,"कदापि नहीं<sup>8</sup>, बल्कि तुम शीघ्र प्राप्त होने वाली चीज़ (संसार) से प्रेम करते हो।","[8] यहाँ से बात फिर काफ़िरों की ओर फिर रही है।"
  75,21,"और बाद में आने वाली (आख़िरत) को छोड़ देते हो।",""
  75,22,"उस दिन कई चेहरे तरो-ताज़ा होंगे।",""
  75,23,"अपने पालनहार की ओर देख रहे होंगे।",""
  75,24,"और कई चेहरे उस दिन बिगड़े हुए होंगे।",""
  75,25,"उन्हें विश्वास होगा कि उनके साथ कमड़ तोड़ देने वाली सख्ती की जाएगी।",""
  75,26,"कदापि नहीं<sup>9</sup>, जब प्राण हँसलियों तक पहुँच जाएगा।","[9] अर्थात यह विचार सह़ीह़ नहीं कि मौत के पश्चात् सड़-गल जाएँगे और दोबारा जीवित नहीं किए जाएँगे। क्योंकि आत्मा रह जाती है, जो मौत के साथ ही अपने पालनहार की ओर चली जाती है।"
  75,27,"और कहा जाएगा : कौन है झाड़-फूँक करने वाला?",""
  75,28,"और उसे विश्वास हो जाएगा कि यह (संसार से) जुदाई का समय है।",""
  75,29,"और पिंडली, पिंडली<sup>10</sup> के साथ लिपट जाएगी।","[10] अर्थात मौत का समय आ जाएगा जो निरंतर दुःख का समय होगा। (इब्ने कसीर)"
  75,30,"उस दिन तेरे पालनहार ही की ओर जाना है।",""
  75,31,"तो न उसने (सत्य को) माना और न नमाज़ पढ़ी।",""
  75,32,"लेकिन उसने झुठलाया तथा मुँह फेरा।",""
  75,33,"फिर अकड़ता हुआ अपने परिजनों की ओर गया।",""
  75,34,"तेरे लिए विनाश है, फिर तेरे लिए बर्बादी है।",""
  75,35,"फिर तेरे लिए विनाश है, फिर तेरे लिए बर्बादी है।",""
  75,36,"क्या इनसान समझता है कि उसे यूँ ही बेकार छोड़ दिया जायेगा?<sup>11</sup>","[11] अर्थात न उसे किसी बात का आदेश दिया जाएगा और न रोका जाएगा और न उससे कर्मों का ह़िसाब लिया जाएगा।"
  75,37,"क्या वह वीर्य की एक बूंद नहीं था, जो (गर्भाशय में) गिराई जाती है?",""
  75,38,"फिर वह जमे हुए रक्त का टुकड़ा हुआ, फिर अल्लाह ने पैदा किया और दुरुस्त बनाया।",""
  75,39,"फिर उसने उससे दो प्रकार : नर और मादा बनाए।",""
  75,40,"क्या वह इसमें समर्थ नहीं कि मुर्दों को जीवित कर दे?",""
  76,1,"निश्चय इनसान पर ज़माने का एक ऐसा समय भी गुज़रा है, जब वह कोई ऐसी चीज़ नहीं था जिसका (कहीं) उल्लेख<sup>1</sup> हुआ हो।","[1] अर्थात उसका कोई अस्तित्व न था।"
  76,2,"निःसंदेह हमने इनसान को मिश्रित वीर्य<sup>2</sup> से पैदा किया, हम उसकी परीक्षा लेते हैं। तो हमने उसे सुनने वाला, देखने वाला बना दिया।","[2] अर्थात नर-नारी के मिश्रित वीर्य से।"
  76,3,"निःसंदेह हमने उसे रास्ता दिखा दिया।<sup>3</sup> (अब) वह चाहे कृतज्ञ बने और चाहे कृतघ्न।","[3] अर्थात नबियों तथा आकाशीय पुस्तकों द्वारा, और दोनों का परिणाम बता दिया गया।"
  76,4,"निःसंदेह हमने काफ़िरों के लिए ज़ंजीरें तथा तौक़ और भड़कती हुई आग तैयार की है।",""
  76,5,"निश्चय सदाचारी लोग ऐसे जाम से पिएँगे, जिसमें कपूर का मिश्रण होगा।",""
