quran[31]{c,v,t,f}:
  77,20,"क्या हमने तुम्हें एक तुच्छ पानी से पैदा नहीं किया?",""
  77,21,"फिर हमने उसे एक सुरक्षित ठिकाने में रखा।",""
  77,22,"एक ज्ञात अवधि तक।<sup>7</sup>","[7] अर्थात गर्भ की अवधि तक।"
  77,23,"फिर हमने अनुमान<sup>8</sup> लगाया, तो हम क्या ही अच्छा अनुमान लगाने वाले हैं।","[8] अर्थात मानव शरीर की संरचना और उसके अंगों का।"
  77,24,"उस दिन झुठलाने वालों के लिए बड़ा विनाश है।",""
  77,25,"क्या हमने धरती को समेटने<sup>9</sup> वाली नहीं बनाया?","[9] अर्थात जब तक लोग जीवित रहते हैं, तो उसके ऊपर रहते तथा बसते हैं और मरण के पश्चात उसी में चले जाते हैं।"
  77,26,"जीवित और मृत लोगों को।",""
  77,27,"तथा हमने उसमें ऊँचे पर्वत बनाए और हमने तुम्हें मीठा पानी पिलाया।",""
  77,28,"उस दिन झुठलाने वालों के लिए बड़ा विनाश है।",""
  77,29,"(कहा जाएगा :) उस चीज़ की ओर चलो, जिसे तुम झुठलाते थे।",""
  77,30,"एक छाया<sup>10</sup> की ओर चलो, जो तीन शाखाओं वाली है।","[10] छाया से अभिप्राय नरक के धुँवे की छाया है, जो तीन दिशाओं में फैली होगी।"
  77,31,"जो न छाया देगी और न ज्वाला से बचाएगी।",""
  77,32,"निःसंदेह वह (आग) भवन के समान चिंगारियाँ फेंकेगी।",""
  77,33,"जैसे वे पीले ऊँट हों।",""
  77,34,"उस दिन झुठलाने वालों के लिए बड़ा विनाश है।",""
  77,35,"यह वह दिन है कि वे बोल<sup>11</sup> नहीं सकेंगे।","[11] अर्थात उनके विरुद्ध ऐसे तर्क प्रस्तुत कर दिए जाएँगे कि वे अवाक रह जाएँगे।"
  77,36,"और न उन्हें अनुमति दी जाएगी कि वे उज़्र (कारण) पेश करें।",""
  77,37,"उस दिन झुठलाने वालों के लिए बड़ा विनाश है।",""
  77,38,"यह निर्णय का दिन है। हमने तुम्हें और पहलों को एकत्र कर दिया है।",""
  77,39,"तो यदि तुम्हारे पास कोई चाल<sup>12</sup> हो, तो मेरे विरुद्ध चलो।","[12] अर्थात मेरी पकड़ से बचने की।"
  77,40,"उस दिन झुठलाने वालों के लिए बड़ा विनाश है।",""
  77,41,"निश्चय डरने वाले लोग छाँवों तथा स्रोतों में होंगे।",""
  77,42,"तथा फलों में, जिसमें से वे चाहेंगे।",""
  77,43,"(तथा उनसे कहा जाएगा :) मज़े से खाओ और पियो, उसके बदले जो तुम किया करते थे।",""
  77,44,"हम सदाचारियों को इसी तरह बदला प्रदान करते हैं।",""
  77,45,"उस दिन झुठलाने वालों के लिए बड़ा विनाश है।",""
  77,46,"(ऐ झुठलाने वालो!) तुम खा लो तथा थोड़ा-सा<sup>13</sup> आनंद ले लो। निश्चय तुम अपराधी हो।","[13] अर्थात सांसारिक जीवन में।"
  77,47,"उस दिन झुठलाने वालों के लिए बड़ा विनाश है।",""
  77,48,"तथा जब उनसे कहा जाता है कि (अल्लाह के आगे) झुको, तो वे नहीं झुकते।",""
  77,49,"उस दिन झुठलाने वालों के लिए बड़ा विनाश है।",""
  77,50,"फिर इस (क़ुरआन) के बाद वे किस बात पर ईमान<sup>14</sup> लाएँगे?","[14] अर्थात जब अल्लाह की अंतिम पुस्तक पर ईमान नहीं लाते, तो फिर कोई दूसरी पुस्तक नहीं हो सकती, जिस पर वे ईमान लाएँ। इसलिए कि अब और कोई पुस्तक आसमान से आने वाली नहीं है।"
