quran[18]{c,v,t,f}:
  71,11,"वह तुम पर मूसलाधार बारिश बरसाएगा।",""
  71,12,"और वह तुम्हें धन और बच्चों में वृद्धि प्रदान करेगा तथा तुम्हारे लिए बाग़ बना देगा और तुम्हारे लिए नहरें निकाल देगा।",""
  71,13,"तुम्हें क्या हो गया है कि तुम अल्लाह की महिमा से नहीं डरते?",""
  71,14,"हालाँकि उसने तुम्हें विभिन्न चरणों<sup>3</sup> में पैदा किया है।","[3] अर्थात पहले वीर्य, फिर रक्त का पिंड, फिर लोथड़ा, फिर हड्डियाँ, फिर उन पर मांस, फिर सबसे अच्छी आकृति वाला मनुष्य।"
  71,15,"क्या तुमने देखा नहीं कि अल्लाह ने किस तरह ऊपर-तले सात आकाश बनाए?",""
  71,16,"और उसने उनमें चाँद को प्रकाश बनाया और सूर्य को दीपक बनाया।",""
  71,17,"और अल्लाह ही ने तुम्हें धरती<sup>4</sup> से (विशेष ढंग से) उगाया।","[4] अर्थात तुम्हारे मूल आदम (अलैहिस्सलाम) को।"
  71,18,"फिर वह तुम्हें उसी में वापस ले जाएगा और तुम्हें (उसी से) निकालेगा।",""
  71,19,"और अल्लाह ने तुम्हारे लिए धरती को बिछौना बनाया।",""
  71,20,"ताकि तुम उसके विस्तृत मार्गों पर चलो।",""
  71,21,"नूह ने कहा : ऐ मेरे रब! निःसंदेह उन्होंने मेरी अवज्ञा की और उसका<sup>5</sup> अनुसरण किया, जिसके धन और संतान ने उसकी क्षति ही को बढ़ाया।","[5] अर्थात अपने प्रमुखों का।"
  71,22,"और उन्होंने बहुत बड़ी चाल चली।",""
  71,23,"और उन्होंने कहा : तुम अपने पूज्यों को कदापि न छोड़ना, और न कभी वद्द को छोड़ना, और न सुवाअ को और न यग़ूस और यऊक़ तथा नस्र<sup>6</sup> को।","[6] ये सभी नूह़ (अलैहिस्सलाम) की जाति के बुतों के नाम हैं। ये पाँच सदाचारी व्यक्ति थे जिनके मरने के पश्चात् शैतान ने उन्हें समझाया कि इनकी मूर्तियाँ बना लो। जिससे तुम्हें इबादत की प्रेरणा मिलेगी। जब इन मूर्तियों को बनाने वाले लोगों की मृत्यु हो गई, तो शैतान ने उनके वंशजों को यह कहकर शिर्क में लिप्त कर दिया कि तुम्हारे पूर्वज उनकी पूजा करते थे, जिनकी मूर्तियाँ तुम्हारे घरों में लटकी हुई हैं। इसलिए वे उनकी पूजा करने लगे। फिर उनकी पूजा अरब तक फैल गई।"
  71,24,"और निश्चय उन्होंने बहुत-से लोगों को पथभ्रष्ट कर दिया। तथा तू अत्याचारियों की पथभ्रष्टता<sup>7</sup> ही में वृद्धि कर।","[7] नूह़ (अलैहिस्सलाम) ने 950 वर्ष तक उन्हें समझाया। (देखिए : सूरतुल अनकबूत, आयत : 14) और जब नहीं माने, तो यह निवेदन किया।"
  71,25,"वे अपने पापों के कारण डुबो<sup>8</sup> दिए गए, फिर जहन्नम में डाल दिए गए, तो उन्होंने अल्लाह के सिवा अपने लिए कोई मदद करने वाले नहीं पाए।","[8] इसका संकेत नूह़ के तूफ़ान की ओर है। (देखिए : सूरह हूद, आयत : 40, 44)"
  71,26,"तथा नूह़ ने कहा : ऐ मेरे रब! धरती पर (इन) काफ़िरों में से कोई रहने वाला न छोड़।",""
  71,27,"निःसंदेह यदि तू उन्हें छोड़े रखेगा, तो वे तेरे बंदों को पथभ्रष्ट करेंगे और दुराचारी एवं सख़्त काफ़िर ही को जन्म देंगे।",""
  71,28,"ऐ मेरे पालनहार! मुझे क्षमा करे दे, तथा मेरे माता-पिता को, और (हर) उस व्यक्ति को जो मेरे घर में मोमिन बन कर प्रवेश करे, तथा ईमान वाले पुरुषों और ईमान वाली स्त्रियों को। और अत्याचारियों को विनाश के सिवाय किसी चीज़ में न बढ़ा।",""
