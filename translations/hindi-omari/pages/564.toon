quran[19]{c,v,t,f}:
  67,27,"फिर जब वे उसे निकट देखेंगे, तो उन लोगों के चेहरे बिगड़ जाएँगे जिन्होंने इनकार किया और कहा जाएगा : यही है वह जो तुम माँगा करते थे।",""
  67,28,"आप कह दें : भला बताओ तो सही, यदि अल्लाह मुझे और उनको, जो मेरे साथ हैं, विनष्ट कर दे या हम पर दया करे, तो काफ़िरों को दर्दनाक यातना<sup>10</sup> से कौन शरण देगा?","[10] अर्थात तुम हमारा बुरा तो चाहते हो, परंतु अपनी चिंता नहीं करते।"
  67,29,"आप कह दें : वही अत्यंत दयावान् है। हम उसपर ईमान लाए तथा हमने उसी पर भरोसा किया। तो शीघ्र ही तुम जान लोगे कि वह कौन है जो खुली गुमराही में है।",""
  67,30,"आप कह दें : भला बताओ तो सही, यदि तुम्हारा पानी गहराई में चला जाए, तो कौन है जो तुम्हारे पास बहता हुआ पानी लाएगा?",""
  68,1,"नून। क़सम है क़लम की तथा उसकी<sup>1</sup> जो वे लिखते हैं।","[1] अर्थात क़ुरआन की। जिसे उतरने के साथ ही नबी (सल्लल्लाहु अलैहि व सल्लम) लेखकों से लिखवाते थे। जैसे ही कोई सूरत या आयत उतरती, लेखक क़लम तथा चमड़ों और झिल्लियों के साथ उपस्थित हो जाते थे, ताकि पूरे संसार के मनुष्यों को क़ुरआन अपने वास्तविक रूप में पहुँच सके। और सदा के लिए सुरक्षित हो जाए। क्योंकि अब आप (सल्लल्लाहु अलैहि व सल्लम) के पश्चात् कोई नबी और कोई पुस्तक नहीं आएगी। और प्रलय तक के लिए अब पूरे संसार के नबी आप ही हैं। और उनके मार्गदर्शन के लिए क़ुरआन ही एकमात्र धर्म पुस्तक है। इसी लिए इसे सुरक्षित कर दिया गया है। और यह विशेषता किसी भी आकाशीय ग्रंथ को प्राप्त नहीं है। इस लिए अब मोक्ष के लिए अंतिम नबी तथा अंतिम धर्म ग्रंथ क़ुरआन पर ईमान लाना अनिवार्य है।"
  68,2,"आप, अपने रब के अनुग्रह से हरगिज़ दीवाना नहीं हैं।",""
  68,3,"तथा निःसंदेह आपके लिए निश्चय ऐसा प्रतिफल है जो निर्बाध है।",""
  68,4,"तथा निःसंदेह निश्चय आप एक महान चरित्र पर हैं।",""
  68,5,"अतः शीघ्र ही आप देख लेंगे तथा वे भी देख लेंगे।",""
  68,6,"कि तुममें से कौन पागलपन से ग्रसित है।",""
  68,7,"निःसंदेह आपका पालनहार ही उसे अधिक जानता है, जो उसकी राह से भटक गया तथा वही अधिक जानता है उन्हें, जो सीधे मार्ग पर हैं।",""
  68,8,"अतः आप झुठलाने वालों की बात न मानें।",""
  68,9,"वे चाहते हैं काश! आप नरमी करें, तो वे भी नरमी<sup>2</sup> करें।","[2] जब काफ़िर, इस्लाम के प्रभाव को रोकने में असफल हो गए, तो आप (सल्लल्लाहु अलैहि व सल्लम) को धमकी और लालच देने के पश्चात्, कुछ लो और कुछ दो की नीति पर आ गए। इस लिए कहा गया कि आप उनकी बातों में न आएँ और परिणाम की प्रतीक्षा करें।"
  68,10,"और आप किसी बहुत क़समें खाने वाले, हीन व्यक्ति की बात न मानें।<sup>3</sup>","[3] इन आयतों में किसी विशेष काफ़िर की दशा का वर्णन नहीं, बल्कि काफ़िरों के प्रमुखों के नैतिक पतन तथा कुविचारों और दुराचारों को बताया गया है, जो लोगों को इस्लाम के विरुद्ध उकसा रहे थे। तो फिर क्या इनकी बात मानी जा सकती है?"
  68,11,"जो बहुत ग़ीबत करने वाला, चुग़ली में बहुत दौड़-धूप करने वाला है।",""
  68,12,"भलाई को बहुत रोकने वाला, हद से बढ़ने वाला, घोर पापी है।",""
  68,13,"क्रूर है, इसके उपरांत हरामज़ादा (वर्णसंकर) है।",""
  68,14,"इस कारण कि वह धन और बेटों वाला है।",""
  68,15,"जब उसके सामने हमारी आयतें पढ़ी जाती हैं, तो कहता है : यह पहले लोगों की (कल्पित) कहानियाँ हैं।",""
