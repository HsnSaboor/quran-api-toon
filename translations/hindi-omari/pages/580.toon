quran[25]{c,v,t,f}:
  76,26,"तथा रात के कुछ हिस्से में भी उसके लिए सजदा करें और लंबी रात तक उसकी पवित्रता का वर्णन करें।",""
  76,27,"निःसंदेह ये लोग शीघ्र प्राप्त होने वाली चीज़ (संसार) से प्रेम रखते है और एक भारी दिन<sup>9</sup> को अपने पीछे छोड़ रहे हैं।","[9] इससे अभिप्राय प्रलय का दिन है।"
  76,28,"हम ही ने उन्हें पैदा किया और उनके जोड़-बंद मज़बूत किए, तथा हम जब चाहेंगे बदलकर उन जैसे<sup>10</sup> अन्य लोग ले आएँगे।","[10] अर्थात इनका विनाश करके इनके स्थान पर दूसरों को पैदा कर दें।"
  76,29,"निश्चय यह एक उपदेश है। अतः जो चाहे अपने पालनहार की ओर (जाने वाला) मार्ग पकड़ ले।",""
  76,30,"और तुम अल्लाह के चाहे बिना कुछ भी नहीं चाह सकते।<sup>11</sup> निश्चय अल्लाह सब चीज़ों को जानने वाला, पूर्ण हिकमत वाला है।","[11] अर्थात कोई इस बात पर समर्थ नहीं कि जो चाहे कर ले। जो भलाई चाहता है तो अल्लाह उसे भलाई की राह दिखा देता है।"
  76,31,"वह जिसे चाहता है अपनी दया में दाखिल करता है और अत्याचारियों के लिए उसने दर्दनाक यातना तैयार की है।",""
  77,1,"क़सम है उन हवाओं की जो निरंतर भेजी जाती हैं!",""
  77,2,"फिर बहुत तेज़ चलने वाली हवाओं की क़सम!",""
  77,3,"और बादलों को फैलाने वाली हवाओं<sup>1</sup> की क़सम!","[1] अर्थात जो हवाएँ अल्लाह के आदेशानुसार बादलों को फैलाती हैं।"
  77,4,"फिर सत्य और असत्य के बीच अंतर करने वाली चीज़<sup>2</sup> के साथ उतरने वाले फ़रिश्तों की क़सम!","[2] अर्थात सत्यासत्य तथा वैध और अवैध के बीच अंतर करने के लिए आदेश लाते हैं।"
  77,5,"फिर वह़्य<sup>3</sup> लेकर उतरने वाले फ़रिश्तों की क़सम!","[3] अर्थात जो वह़्य (प्रकाशना) ग्रहण करके उसे रसूलों तक पहुँचाते हैं।"
  77,6,"उज़्र (बहाना) समाप्त करने या डराने<sup>4</sup> के लिए।","[4] अर्थात ईमान लाने वालों के लिये क्षमा का वचन तथा काफ़िरों के लिये यातना की सूचना लाते हैं।"
  77,7,"निःसंदेह तुमसे जिस चीज़ का वादा किया जाता है, निश्चय वह होकर रहने वाली है।",""
  77,8,"फिर जब तारे मिटा दिए जाएँगे।",""
  77,9,"और जब आकाश फाड़ दिया जाएगा।",""
  77,10,"और जब पर्वत उड़ा दिए जाएँगे।",""
  77,11,"और जब रसूलों को निर्धारित समय पर एकत्र किया जाएगा।<sup>5</sup>","[5] उनके तथा उनके समुदायों के बीच निर्णय करने के लिए, और रसूल गवाही देंगे।"
  77,12,"किस दिन के लिए वे विलंबित किए गए हैं?",""
  77,13,"निर्णय के दिन के लिए।",""
  77,14,"और आपको किस चीज़ ने अवगत कराया कि निर्णय का दिन क्या है?",""
  77,15,"उस दिन झुठलाने वालों के लिए बड़ा विनाश है।",""
  77,16,"क्या हमने पहलों को विनष्ट नहीं किया?",""
  77,17,"फिर हम उनके पीछे बाद वालों को भेजेंगे।<sup>6</sup>","[6] अर्थात उन्हीं के समान यातना ग्रस्त कर देंगे।"
  77,18,"हम अपराधियों के साथ ऐसा ही करते हैं।",""
  77,19,"उस दिन झुठलाने वालों के लिए बड़ा विनाश है।",""
