quran[29]{c,v,t,f}:
  70,11,"हालाँकि वे उन्हें दिखाए जा रहे होंगे। अपराधी चाहेगा कि काश उस दिन की यातना से बचने के लिए छुड़ौती में दे दे अपने बेटों को।",""
  70,12,"तथा अपनी पत्नी और अपने भाई को।",""
  70,13,"तथा अपने परिवार (कुटुंब) को, जो उसे शरण देता था।",""
  70,14,"और उन सभी लोगों<sup>4</sup> को जो धरती में हैं। फिर अपने आपको बचा ले।","[4] ह़दीस में है कि जिस नारकी को सबसे सरल यातना दी जाएगी, उससे अल्लाह कहेगा : क्या धरती का सब कुछ तुम्हें मिल जाए तो उसे इसके दंड में दे दोगे? वह कहेगा : हाँ। अल्लाह कहेगा : तुम आदम की पीठ में थे, तो मैंने तुमसे इससे सरल की माँग की थी कि मेरा किसी को साझी न बनाना, पर तुमने इनकार किया और शिर्क किया। (सह़ीह़ बुख़ारी : 6557, सह़ीह़ मुस्लिम : 2805)"
  70,15,"कदापि नहीं! निःसंदेह वह (जहन्नम) भड़कने वाली आग है।",""
  70,16,"जो खाल उधेड़ देने वाली है।",""
  70,17,"वह उसे पुकारेगी, जिसने पीठ फेरी<sup>5</sup> और मुँह मोड़ा।","[5] अर्थात सत्य से।"
  70,18,"तथा (धन) एकत्र किया और संभाल कर रखा।",""
  70,19,"निःसंदेह मनुष्य बहुत अधीर बनाया गया है।",""
  70,20,"जब उसे कष्ट पहुँचता है, तो बहुत घबरा जाने वाला है।",""
  70,21,"और जब उसे भलाई मिलती है, तो बहुत रोकने वाला है।",""
  70,22,"सिवाय नमाज़ियों के।",""
  70,23,"जो हमेशा अपनी नमाज़ों की पाबंदी करते हैं।",""
  70,24,"और जिनके धन में एक निश्चित भाग है।",""
  70,25,"माँगने वाले तथा वंचित<sup>6</sup> के लिए।","[6] अर्थात जो न माँगने के कारण वंचित रह जाता है।"
  70,26,"और जो बदले के दिन को सत्य मानते हैं।",""
  70,27,"और जो अपने पालनहार की यातना से डरने वाले हैं।",""
  70,28,"निश्चय उनके पालनहार की यातना ऐसी चीज़ है, जिससे निश्चिंत नहीं हुआ जा सकता।",""
  70,29,"और जो अपने गुप्तांगों की रक्षा करते हैं।",""
  70,30,"सिवाय अपनी पत्नियों से या अपने स्वामित्व में आई दासियों<sup>7</sup> से, तो निश्चय वे निंदनीय नहीं हैं।","[7] इस्लाम में उसी दासी से संभोग उचित है जिसे सेनापति ने ग़नीमत के दूसरे धनों के समान किसी मुजाहिद के स्वामित्व में दे दिया हो। इससे पूर्व किसी बंदी स्त्री से संभोग पाप तथा व्यभिचार है। और उससे संभोग भी उस समय वैध है जब उसे एक बार मासिक धर्म आ जाए। अथवा गर्भवती हो, तो प्रसव के पश्चात् ही संभोग किया जा सकता है। इसी प्रकार जिसके स्वामित्व में आई हो, उसके सिवा और कोई उससे संभोग नहीं कर सकता।"
  70,31,"फिर जो इसके अलावा कुछ और चाहे, तो ऐसे ही लोग सीमा का उल्लंघन करने वाले हैं।",""
  70,32,"और जो अपनी अमानतों तथा अपनी प्रतिज्ञा का ध्यान रखने वाले हैं।",""
  70,33,"और जो अपनी गवाहियों पर क़ायम रहने वाले हैं।",""
  70,34,"तथा जो अपनी नमाज़ की रक्षा करते हैं।",""
  70,35,"वही लोग जन्नतों में सम्मानित होंगे।",""
  70,36,"फिर इन काफ़िरों को क्या हुआ है कि वे आपकी ओर दौड़े चले आ रहे है?",""
  70,37,"दाएँ से और बाएँ से समूह के समूह।<sup>8</sup>","[8] अर्थात जब आप क़ुरआन सुनाते हैं, तो उसका उपहास करने के लिए समूहों में होकर आ जाते हैं। और इनका दावा यह है कि स्वर्ग में जाएँगे।"
  70,38,"क्या उनमें से प्रत्येक व्यक्ति यह लालच रखता है कि उसे नेमत वाली जन्नत में दाखिल किया जाएगा?",""
  70,39,"कदापि नहीं, निश्चय हमने उन्हें उस चीज़<sup>9</sup> से पैदा किया है, जिसे वे जानते हैं।","[9] अर्थात हीन जल (वीर्य) से। फिर भी घमंड करते हैं, तथा अल्लाह और उसके रसूल को नहीं मानते।"
