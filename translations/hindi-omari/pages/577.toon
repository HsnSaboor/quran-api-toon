quran[28]{c,v,t,f}:
  74,48,"तो उन्हें सिफ़ारिश करने वालों की सिफ़ारिश लाभ नहीं देगी।<sup>13</sup>","[13] अर्थात नबियों और फ़रिश्तों इत्यादि की। किंतु जिससे अल्लाह प्रसन्न हो और उसके लिए सिफ़ारिश की अनुमति दे।"
  74,49,"तो उन्हें क्या हो गया है कि उपदेश से मुँह फेर रहे हैं?",""
  74,50,"जैसे वे सख़्त बिदकने वाले गधे हैं।",""
  74,51,"जो शेर से भागे हैं।",""
  74,52,"बल्कि उनमें से प्रत्येक व्यक्ति चाहता है कि उसे खुली पुस्तकें<sup>14</sup> दी जाएँ।","[14] अर्थात वे चाहते हैं कि प्रत्येक के ऊपर वैसे ही पुस्तक उतारी जाए, जैसे मुह़म्मद (सल्लल्लाहु अलैहि व सल्लम) पर उतारी गई है। तब वे ईमान लाएँगे। (इब्ने कसीर)"
  74,53,"ऐसा कदापि नहीं हो सकता, बल्कि वे आख़िरत से नहीं डरते।",""
  74,54,"हरगिज़ नहीं, निश्चय यह (क़ुरआन) एक उपदेश (याददेहानी) है।",""
  74,55,"अतः जो चाहे, उससे नसीहत प्राप्त करे।",""
  74,56,"और वे नसीहत प्राप्त नहीं कर सकते, परंतु यह कि अल्लाह चाहे। वही इस योग्य है कि उससे डरा जाए और वही इस योग्य है कि क्षमा करे।",""
  75,1,"मैं क़सम खाता हूँ क़ियामत के दिन<sup>1</sup> की।","[1] किसी चीज़ की क़सम खाने का अर्थ होता है, उसका निश्चित् होना। अर्थात प्रलय का होना निश्चित् है।"
  75,2,"तथा मैं क़सम खाता हूँ निंदा<sup>2</sup> करने वाली अंतरात्मा की।","[2] मनुष्य की अंतरात्मा की यह विशेषता है कि वह बुराई करने पर उसकी निंदा करती है।"
  75,3,"क्या इनसान समझता है कि हम कभी उसकी हड्डियों को एकत्र नहीं करेंगे?",""
  75,4,"क्यों नहीं? हम इस बता का भी सामर्थ्य रखते हैं कि उसकी उंगलियों की पोर-पोर सीधी कर दें।",""
  75,5,"बल्कि मनुष्य चाहता है कि अपने आगे भी<sup>3</sup> गुनाह करता रहे।","[3] अर्थात वह प्रलय तथा ह़िसाब का इनकार इसलिए करता है ताकि वह पूरी आयु कुकर्म करता रहे।"
  75,6,"वह पूछता है कि क़ियामत का दिन कब होगा?",""
  75,7,"तो जब आँख चौंधिया जाएगी।",""
  75,8,"और चाँद को ग्रहण लग जाएगा।",""
  75,9,"और सूर्य और चाँद एकत्र<sup>4</sup> कर दिए जाएँगे।","[4] अर्थात दोनों पश्चिम से अँधेरे होकर निकलेंगे।"
  75,10,"उस दिन मनुष्य कहेगा कि भागने का स्थान कहाँ है?",""
  75,11,"कदापि नहीं, शरण लेने का स्थान कोई नहीं।",""
  75,12,"उस दिन तेरे पालनहार ही की ओर लौटकर जाना है।",""
  75,13,"उस दिन इनसान को बताया जाएगा जो उसने आगे भेजा और जो पीछे छोड़ा।<sup>5</sup>","[5] अर्थात संसार में जो कर्म किया और जो करना चाहिए था, फिर भी नहीं किया।"
  75,14,"बल्कि इनसान स्वयं अपने विरुद्ध गवाह<sup>6</sup> है।","[6] अर्थात वह अपने अपराधों को स्वयं भी जानता है क्योंकि पापी का मन स्वयं अपने पाप की गवाही देता है।"
  75,15,"अगरचे वह अपने बहाने पेश करे।",""
  75,16,"(ऐ नबी!) आप इसके साथ अपनी ज़ुबान न हिलाएँ<sup>7</sup>, ताकि इसे शीघ्र याद कर लें।","[7] ह़दीस में है कि आप (सल्लल्लाहु अलैहि व सल्लम) फ़रिश्ते जिब्रील से वह़्य पूरी होने से पहले इस भय से उसे दुहराने लगते कि कुछ भूल न जाएँ। उसी पर यह आयत उतरी। (सह़ीह़ बुख़ारी : 4928, 4929) इसी विषय को सूरत ताहा तथा सूरतुल-आला में भी दुहराया गया है।"
  75,17,"निःसंदेह उसको एकत्र करना और (आपका) उसे पढ़ना हमारे ज़िम्मे है।",""
  75,18,"अतः जब हम उसे पढ़ लें, तो आप उसके पठन का अनुसरण करें।",""
  75,19,"फिर निःसंदेह उसे स्पषट करना हमारे ही ज़िम्मे है।",""
