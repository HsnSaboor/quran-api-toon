quran[21]{c,v,t,f}:
  26,207,"तो उन्हें जो लाभ दिया जाता था, वह उनके किस काम आएगा?",""
  26,208,"और हमने किसी बस्ती को विनष्ट नहीं किया, परंतु उसके लिए कई सावधान करने वाले थे।",""
  26,209,"याद दिलाने के लिए। और हम अत्याचारी नहीं थे।",""
  26,210,"तथा इस (क़ुरआन) को लेकर शैतान नहीं उतरे।",""
  26,211,"और न यह उनके योग्य है, और न वे ऐसा कर सकते हैं।",""
  26,212,"निःसंदेह वे तो (इसके) सुनने ही से अलग<sup>37</sup> कर दिए गए हैं।","[37] अर्थात इसके अवतरित होने के समय शैतान आकाश की ओर जाते हैं तो उल्का उन्हें भस्म कर देते हैं।"
  26,213,"अतः आप अल्लाह के साथ किसी अन्य पूज्य को न पुकारें, अन्यथा आप दंड पाने वालों में हो जाएँगे।",""
  26,214,"और आप अपने निकटतम रिश्तेदारों को डराएँ।<sup>38</sup>","[38] आदरणीय इब्ने अब्बास (रज़ियल्लाहु अन्हुमा) कहते हैं कि जब यह आयत उतरी तो आप (सल्लल्लाहु अलैहि व सल्लम) सफ़ा पर्वत पर चढ़े। और क़ुरैश के परिवारों को पुकरा। और जब सब एकत्र हो गए, और जो स्वयं नहीं आ सका तो उसने किसी प्रतिनिधि को भेज दिया। और अबू लहब तथा क़ुरैश आ गए तो आपने फरमाया : यदि मैं तुमसे कहूँ कि उस वादी में एक सेना है जो तुम पर आक्रमण करने वाली है, तो क्या तुम मुझे सच्चा मानोगे? सबने कहा : हाँ। हमने आपको सदा ही सच्चा पाया है। आपने कहा : मैं तुम्हें आगामी कड़ी यातना से सावधान कर रहा हूँ। इसपर अबू लहब ने कहा : तेरा पूरे दिन नाश हो! क्या हमें इसी के लिए एकत्र किया है? और इसीपर सूरत लह्ब उतरी। (सह़ीह़ बुख़ारी : 4770)"
  26,215,"और ईमान वालों में से जो आपका अनुसरण करे, उसके लिए अपना बाज़ू<sup>39</sup> झुका दें।","[39] अर्थात उसके साथ विनम्रता का व्यवहार करें।"
  26,216,"फि यदि वे आपकी अवज्ञा करें, तो आप कह दें कि तुम जो कुछ कर रहे हो उसकी ज़िम्मेदारी से मैं बरी हूँ।",""
  26,217,"तथा उस सबपर प्रभुत्वशाली, अत्यंत दयावान् पर भरोसा करें।",""
  26,218,"जो आपको देखता है, जब आप खड़े होते हैं।",""
  26,219,"और सजदा करने वालों में आपके फिरने को भी।<sup>40</sup>","[40] अर्थात प्रत्येक समय, अकेले हों या लोगों के बीच हों।"
  26,220,"निःसंदेह वही सब कुछ सुनने वाला, सब कुछ जानने वाला है।",""
  26,221,"क्या मैं आपको बताऊँ कि शैतान किस पर उतरते हैं?",""
  26,222,"वे हर बड़े झूठे और बड़े पापी<sup>41</sup> पर उतरते हैं।","[41] ह़दीस में है कि फ़रिश्ते बादल में उतरते हैं, और आकाश में होने वाले निर्णय की बात करते हैं, जिसे शैतान चोरी से सुन लेते हैं। और ज्योतिषियों को पहुँचा देते हैं। फिर वह उसमें सौ झूठ मिलाते हैं। (सह़ीह़ बुख़ारी : 3210)"
  26,223,"वे सुनी हुई बात को (काहिनों तक) पहुँचा देते हैं, और उनमें से अधिकतर झूठे हैं।",""
  26,224,"और कवि लोग, उनके पीछे भटके हुए लोग ही चलते हैं।",""
  26,225,"क्या आपने नहीं देखा कि वे प्रत्येक वादी में भटकते फिरते<sup>42</sup> हैं।","[42] अर्थात कल्पना की उड़ान में रहते हैं।"
  26,226,"और यह कि निःसंदेह ऐसी बात कहते हैं, जो करते नहीं।",""
  26,227,"सिवाय उन (कवियों) के, जो<sup>43</sup> ईमान लाए, और अच्छे कर्म किए और अल्लाह को बहुत याद किया तथा बदला लिया, इसके बाद कि उनके ऊपर ज़ुल्म किया गया। तथा वे लोग, जिन्होंने अत्याचार किया, शीघ्र ही जान लेंगे कि वे किस जगह लौटकर जाएँगे।","[43] इनसे अभिप्रेत ह़स्सान बिन साबित आदि कवि हैं, जो क़ुरैश के कवियों की भर्त्सना किया करते थे। (देखिए : सह़ीह़ बुख़ारी : 4124)"
