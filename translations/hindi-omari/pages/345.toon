quran[17]{c,v,t,f}:
  23,43,"कोई समुदाय अपने निश्चित समय से न आगे बढ़ता है और न वे पीछे रहते हैं।<sup>9</sup>","[9] अर्थात किसी जाति के विनाश का समय आ जाता है, तो एक क्षण की भी देर-सवेर नहीं होती।"
  23,44,"फिर हमने अपने रसूल निरंतर भेजे। जब कभी किसी समुदाय के पास उसका रसूल आया, तो उसके लोगों ने उसे झुठला दिया। तो हमने उनमें से कुछ को कुछ के पीछे चलता किया<sup>10</sup> और उन्हें कहानियाँ बना दिया। तो दूरी हो उन लोगों के लिए, जो ईमान नहीं लाते।","[10] अर्थात विनाश में।"
  23,45,"फिर हमने मूसा तथा उसके भाई हारून को अपनी निशानियों तथा स्पष्ट तर्क के साथ भेजा।",""
  23,46,"फ़िरऔन और उसके सरदारों की ओर। तो उन्होंने घमंड किया और वे सरकश लोग थे।",""
  23,47,"उन्होंने कहा : क्या हम अपने जैसे दो व्यक्तियों पर ईमान ले आएँ , जबकि उनके लोग हमारे दास हैं?",""
  23,48,"तो उन्होंने दोनों को झुठला दिया, तो वे विनष्ट किए गए लोगों में से हो गए।",""
  23,49,"और निःसंदेह हमने मूसा को पुस्तक<sup>11</sup> प्रदान की, ताकि वे (लोग) मार्गदर्शन पा जाएँ।","[11] अर्थात तौरात।"
  23,50,"और हमने मरयम के पुत्र (ईसा) तथा उसकी माँ को महान निशानी बनाया तथा दोनों को एक ऊँची भूमि<sup>12</sup> पर ठिकाना दिया, जो रहने के योग्य तथा प्रवाहित पानी वाली थी।","[12] इससे अभिप्राय बैतुल मक़्दिस है।"
  23,51,"ऐ रसूलो! पाक चीज़ों<sup>13</sup> में से खाओ तथा अच्छे कर्म करो। निश्चय मैं उससे भली-भाँति अवगत हूँ, जो तुम करते हो।","[13] नबी सल्लल्लाहु अलैहि व सल्लम ने फरमाया : अल्लाह पाक है और पाक (हलाल) चीज़ ही को स्वीकार करता है। और ईमान वालों को वही आदेश दिया है जो रसूलों को दिया है। फिर आपने यही आयत पढ़ी। (संक्षिप्त अनुवाद मुस्लिम : 1015)"
  23,52,"और निःसंदेह यह तुम्हारा समुदाय (धर्म) एक ही समुदाय (धर्म) है और मैं तुम सबका पालनहार (पूज्य) हूँ। अतः मुझसे डरो।",""
  23,53,"फिर वे अपने मामले (धर्म) में परस्पर कई समूहों में विभाजित होकर टुकड़े-टुकड़े हो गए। प्रत्येक समूह के लोग उसी पर खुश हैं, जो उनके पास<sup>14</sup> है।","[14] इन आयतों में कहा गया है कि सब रसूलों ने यही शिक्षा दी है कि स्वच्छ पवित्र चीज़ें खाओ और सत्कर्म करो। तुम्हारा पालनहार एक है और तुम सभी का धर्म एक है। परंतु लोगों ने धर्म में विभेद करके बहुत से संप्रदाय बना लिए, और अब प्रत्येक संप्रदाय अपने विश्वास तथा कर्म में मग्न है, भले ही वह सत्य से दूर हो।"
  23,54,"अतः (ऐ नबी!) आप उन्हें एक समय तक उनकी अचेतना में छोड़ दें।",""
  23,55,"क्या वे समझते हैं कि हम धन और संतान में से जिन चीज़ों के साथ उनकी सहायता कर रहे हैं।",""
  23,56,"हम उन्हें भलाइयाँ देने में जल्दी कर रहे हैं? बल्कि वे नहीं समझते।<sup>15</sup>","[15] अर्थात यह कि हम उन्हें अवसर दे रहे हैं।"
  23,57,"निःसंदेह वे लोग जो अपने पालनहार के भय से डरने वाले हैं।",""
  23,58,"और वे जो अपने पालनहार की आयतों पर ईमान रखते हैं।",""
  23,59,"और वे जो अपने पालनहार का साझी नहीं बनाते।",""
