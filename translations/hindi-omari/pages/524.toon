quran[17]{c,v,t,f}:
  52,15,"तो क्या यह जादू है, या तुम नहीं देख रहे?",""
  52,16,"इसमें प्रवेश कर जाओ। फिर सब्र करो या सब्र न करो, तुम्हारे लिए बराबर है। तुम्हें केवल उसी का बदला दिया जाएगा, जो तुम किया करते थे।",""
  52,17,"निःसंदेह डरने वाले लोग बागों और बड़ी नेमत में हैं।",""
  52,18,"उसका आनंद लेने वाले हैं जो उनके रब ने उन्हें दिया और उनके रब ने उन्हें दहकती हुई आग की यातना से बचा लिया।",""
  52,19,"मज़े से खाओ और पियो, उसके बदले जो तुम किया करते थे।",""
  52,20,"पंक्तिबद्ध तख़्तों पर तकिया लगाए हुए होंगे और हमने उनका विवाह गोरे बदन, काली आँखों वाली औरतों से कर दिया, जो बड़ी-बड़ी आँखों वाली हैं।",""
  52,21,"और जो लोग ईमान लाए और उनकी संतान ने ईमान के साथ उनका अनुसरण किया, हम उनकी संतान को उनके साथ मिला देंगे तथा उनके कर्मों में उनसे कुछ भी कम न करेंगे। प्रत्येक व्यक्ति उसके बदले में जो उसने कमाया, गिरवी<sup>5</sup> रखा हुआ है।","[5] अर्थात जो जैसा करेगा, वैसा भोगेगा।"
  52,22,"तथा हम उन्हें और अधिक फल और मांस देंगे उसमें से जो वे चाहेंगे।",""
  52,23,"वे उसमें एक-दूसरे से मदिरा का प्याला लेंगे, जिसमें न कोई व्यर्थ बात होगी और न गुनाह में डालना।",""
  52,24,"तथा उनके आस-पास चक्कर लगाते रहेंगे उन्हीं के बच्चे, जैसे वे छुपाए हुए मोती हों।",""
  52,25,"और वे एक-दूसरे की ओर मुतवज्जह होकर आपस में सवाल करेंगे।",""
  52,26,"वे कहेंगे : निःसंदेह हम इससे पहले<sup>6</sup> अपने घरवालों में डरने वाले थे।","[6] अर्थात संसार में अल्लाह की यातना से।"
  52,27,"तो अल्लाह ने हमपर उपकार किया और हमें विषैली लू की यातना से बचा लिया।",""
  52,28,"निःसंदेह हम इससे पहले<sup>7</sup> ही उसे पुकारा करते थे। निश्चय वही तो अति परोपकारी, अत्यंत दयावान् है।","[7] अर्थात संसार में।"
  52,29,"अतः आप नसीहत करें। क्योंकि अपने पालनहार के अनुग्रह से आप न तो काहिन हैं और न ही पागल।<sup>8</sup>","[8] जैसाकि वे आपपर यह आरोप लगा कर हताश करना चाहते हैं।"
  52,30,"या वे कहते है कि यह एक कवि है जिसपर हम ज़माने की घटनाओं का इंतज़ार करते हैं?<sup>9</sup>","[9] अर्थात क़ुरैश इस प्रतीक्षा में हैं कि संभवतः आप (सल्लल्लाहु अलैहि व सल्लम) को मौत आ जाए, तो हमें चैन मिल जाए।"
  52,31,"आप कह दें कि तुम प्रतीक्षा करते रहो, मैं (भी) तुम्हारे साथ प्रतीक्षा करने वालों में से हूँ।",""
