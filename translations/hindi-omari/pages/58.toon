quran[9]{c,v,t,f}:
  3,62,"निःसंदेह यही निश्चय सत्य वर्णन है तथा अल्लाह के सिवा कोई भी पूज्य नहीं। और निःसंदेह अल्लाह, निश्चय वही सब पर प्रभुत्वशाली, पूर्ण हिकमत वाला है।",""
  3,63,"फिर यदि वे मुँह फेरें<sup>28</sup>, तो निःसंदेह अल्लाह फ़साद करने वालों को भली-भाँति जानने वाला है।","[28] अर्थात् सत्य को जानने की इस विधि को स्वीकार न करें।"
  3,64,"(ऐ नबी!) कह दीजिए : ऐ किताब वालो! आओ एक ऐसी बात की ओर जो हमारे बीच और तुम्हारे बीच समान (बराबर) है; यह कि हम अल्लाह के सिवा किसी की इबादत न करें और उसके साथ किसी चीज़ को साझी न बनाएँ तथा हममें से कोई किसी को अल्लाह के सिवा रब न बनाए। फिर यदि वे मुँह फेर लें, तो कह दो कि तुम गवाह रहो कि हम (अल्लाह के) आज्ञाकारी<sup>29</sup> हैं।","[29] इस आयत में ईसा अलैहिस्सलाम से संबंधित विवाद के निवारण के लिए एक दूसरी विधि बताई गई है।"
  3,65,"ऐ किताब वालो! तुम इबराहीम के (धर्म के) बारे में क्यों झगड़ते<sup>30</sup> हो? जबकि तौरात और इंजील तो उसके पश्चात ही उतारे गए हैं, तो क्या तुम समझते नहीं?","[30] अर्थात यह क्यों कहते हो कि इबराहीम अलैहिस्सलाम हमारे धर्म पर थे। तौरात और इंजील तो उनके हज़ारों वर्ष पश्चात् अवतरित हुए। तो वह इन धर्मों पर कैसे हो सकते हैं।"
  3,66,"देखो, तुम वे लोग हो कि तुमने उस विषय में वाद-विवाद किया, जिसके बारे में तुम्हें कुछ ज्ञान<sup>31</sup> था, तो उस विषय में क्यों वाद-विवाद करते हो, जिसका तुम्हें कुछ ज्ञान<sup>32</sup> नहीं? तथा अल्लाह जानता है और तुम नहीं जानते।","[31] अर्थात अपने धर्म के विषय में। \n[32] अर्थात इबराहीम अलैहिस्सलाम के धर्म के बारे में।"
  3,67,"इबराहीम न यहूदी थे और न ईसाई, बल्कि वह एकाग्रचित आज्ञाकारी थे। तथा वह बहुदेववादियों में से न थे।",""
  3,68,"निःसंदेह लोगों में इबराहीम से सबसे अधिक निकट निश्चय वही लोग हैं, जिन्होंने उनका अनुसरण किया तथा यह नबी<sup>33</sup> और वे लोग जो ईमान लाए। और अल्लाह ही ईमान वालों का दोस्त (संरक्षक) है।","[33] अर्थात मुह़म्मद सल्लल्लाहु अलैहि व सल्लम और आपके अनुयायी।"
  3,69,"अह्ले किताब के एक समूह ने चाहा काश! वे तुम्हें पथभ्रष्ट कर दें। हालाँकि वे अपने सिवा किसी को पथभ्रष्ट नहीं कर रहे हैं। और उन्हें इसका एहसास नहीं।",""
  3,70,"ऐ अह्ले किताब! तुम क्यों अल्लाह की आयतों<sup>34</sup> का इनकार करते हो, जबकि तुम खुद गवाही देते<sup>35</sup> हो?","[34] जो तुम्हारी किताब में अंतिम नबी से संबंधित हैं। \n[35] अर्थात उन आयतों के सत्य होने के साक्षी हो।"
