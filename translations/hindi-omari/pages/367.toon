quran[19]{c,v,t,f}:
  26,1,"ता, सीन, मीम।",""
  26,2,"ये स्पष्ट किताब की आयतें हैं।",""
  26,3,"शायद (ऐ रसूल!) आप अपने आपको हलाक करने वाले हैं, इसलिए कि वे ईमान नहीं लाते।<sup>1</sup>","[1] अर्थात उनके ईमान न लाने के शोक में।"
  26,4,"यदि हम चाहें, तो उनपर आकाश से कोई निशानी उतार दें, फिर उसके सामने उनकी गर्दनें झुकी रह जाएँ।<sup>2</sup>","[2] परंतु ऐसा नहीं किया, क्योंकि दबाव का ईमान स्वीकार्य तथा मान्य नहीं होता।"
  26,5,"और जब भी 'रह़मान' (अति दयावान्) की ओर से उनके पास कोई नई नसीहत आती है, तो वे उससे मुँह फेरने वाले होते हैं।",""
  26,6,"अतः निःसंदेह उन्होंने झुठला दिया, तो शीघ्र ही उनके पास उस चीज़ की खबरें आ जाएँगी, जिसका वे उपहास उड़ाया करते थे।",""
  26,7,"और क्या उन्होंने धरती की ओर नहीं देखा कि हमने उसमें हर उत्तम प्रकार के कितने पौधे उगाए हैं?",""
  26,8,"निःसंदे इसमें निश्चय एक बड़ी निशानी<sup>3</sup> है। (परंतु) उनमें से अधिकतर ईमान लाने वाले नहीं थे।","[3] अर्थात अल्लाह के सामर्थ्य की।"
  26,9,"तथा निःसंदेह आपका पालनहार, निश्चय वही सबपर प्रभुत्वशाली, अत्यंत दयावान् है।",""
  26,10,"और जब आपके पालनहार ने मूसा को पुकारा कि उन ज़ालिम लोगों<sup>4</sup> के पास जाओ।","[4] यह उस समय की बात है जब मूसा (अलैहिस्सलाम) दस वर्ष मदयन में रहकर मिस्र वापस आ रहे थे।"
  26,11,"फ़िरऔन की जाति के पास। क्या वे डरते नहीं?",""
  26,12,"उसने कहा : ऐ मेरे पालनहार! निःसंदेह मुझे डर है कि वे मुझे झुठला देंगे।",""
  26,13,"और मेरा सीना घुटता है और मेरी ज़बान नहीं चलती, अतः हारून की ओर संदेश भेज।",""
  26,14,"और उनका मुझपर एक अपराध का आरोप है। अतः मैं डरता हूँ कि वे मुझे मार डालेंगे।",""
  26,15,"(अल्लाह ने) फरमाया : ऐसा कभी नहीं होगा, अतः तुम दोनों हमारी निशानियों के साथ जाओ। निःसंदेह हम तुम्हारे साथ ख़ूब सुनने<sup>5</sup> वाले हैं।","[5] अर्थात तुम दोनों की सहायता करते रहेंगे।"
  26,16,"तो तुम दोनों फ़िरऔन के पास जाओ और कहो कि निःसंदेह हम सारे संसारों के पालनहार के संदेशवाहक हैं।",""
  26,17,"कि तू बनी इसराईल को हमारे साथ भेज दे।",""
  26,18,"(फ़िरऔन ने) कहा : क्या हमने तुझे अपने यहाँ इस हाल में नहीं पाला कि तू बच्चा था और तू हमारे बीच अपनी आयु के कई वर्ष रहा?",""
  26,19,"और तूने अपना वह काम<sup>6</sup> किया, जो तूने किया। और तू अकृतज्ञों में से है।","[6] यह क़िबती को क़त्ल करने की ओर संकेत है जो मूसा (अलैहिस्सलाम) से नबी बनाए जाने से पहले हो गया था। (देखिए : सूरतुल-क़स़स़)"
