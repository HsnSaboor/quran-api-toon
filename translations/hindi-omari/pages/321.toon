quran[10]{c,v,t,f}:
  20,126,"(अल्लाह) फरमाएगा : इसी प्रकार तेरे पास हमारी आयतें आईं, तो तू उन्हें भूल गया और इसी प्रकार आज तू भुलाया जाएगा।",""
  20,127,"तथा इसी प्रकार हम उस व्यक्ति को बदला देते हैं, जो हद से बढ़ जाए और अपने पालनहार की आयतों पर ईमान न लाए और निश्चय आख़िरत की यातना अधिक कठोर और अधिक स्थायी है।",""
  20,128,"फिर क्या इस बात ने उन्हें मार्गदर्शन नहीं दिया कि हमने उनसे पहले कितने ही समुदायों को विनष्ट कर दिया, जिनके घरों में वे चलते-फिरते हैं। निःसंदेह इसमें बुद्धियों वालों के लिए निश्चय बहुत-सी निशानियाँ हैं।",""
  20,129,"और यदि वह बात न होती जो तुम्हारे पालनहार की ओर से पहले निश्चित हो चुकी और एक नियत समय न होता, तो वही (अगले लोगों का अज़ाब) आवश्यक हो जाता।<sup>41</sup>","[41] आयत का भावार्थ यह है कि अल्लाह का यह निर्णय है कि वह किसी जाति का उसके विरुद्ध तर्क तथा उसकी निश्चित अवधि पूरी होने पर ही विनाश करता है, यदि यह बात न होती तो इन मक्का के मिश्रणवादियों पर यातना आ चुकी होती।"
  20,130,"अतः जो कुछ वे कहते हैं, उसपर सब्र करें तथा सूर्य उगने से पहले<sup>42</sup> और उसके डूबने से पहले<sup>43</sup> अपने पालनहार की प्रशंसा के साथ उसकी पवित्रता बयान करें, और रात की कुछ घड़ियों<sup>44</sup> में भी पवित्रता बयान करें, और दिन के किनारों<sup>45</sup> में, ताकि आप प्रसन्न हो जाएँ।","[42] अर्थात फ़ज्र की नमाज में।\n[43] अर्थात अस्र की नमाज़ में।\n[44] अर्थात इशा की नमाज़ में।\n[45] अर्थात ज़ुह्र तथा मग़्रिब की नमाज़ में।"
  20,131,"और अपनी आँखों को उन चीज़ों की ओर कदापि न उठाएँ जो हमने उनके<sup>46</sup> विभिन्न प्रकार के लोगों को सांसारिक जीवन के लिए आभूषण के रूप में उपयोग करने के लिए दी हैं, ताकि हम उसमें उनकी परीक्षा लें, और आपके पालनहार का दिया<sup>47</sup> हुआ सबसे अच्छा और सबसे अधिक स्थायी है।","[46] अर्थात मिश्रणवादियों के।\n[47] अर्थात प्रलोक का प्रतिफल।"
  20,132,"और आप अपने घरवालों को नमाज़ का आदेश दें और स्वयं भी उसपर स्थित रहें, हम आपसे कोई जीविका नहीं माँगते, हम ही आपको जीविका प्रदान करते हैं और अच्छा परिणाम परहेज़गारी का है।",""
  20,133,"तथा उन्होंने कहा : यह हमारे पास अपने रब की ओर से कोई निशानी क्यों नहीं लाता? और क्या उनके पास वह स्पष्ट प्रमाण नहीं आया जो पहली किताबों में है?",""
  20,134,"और यदि हम वास्तव में उन्हें इससे पहले किसी अज़ाब से विनष्ट कर देते, तो ये लोग अवश्य कहते : ऐ हमारे रब! तूने हमारी ओर कोई रसूल क्यों नहीं भेजा कि हम तेरी आयतों की पैरवी करते, इससे<sup>48</sup> पहले कि हम ज़लील और रुसवा हों?","[48] अर्थात नबी सल्लल्लाहु अलैहि व सल्लम और क़ुरआन के आने से पहले।"
  20,135,"आप कह दें : हर एक प्रतीक्षारत है। अतः तुम (भी) प्रतीक्षा करो। फिर शीघ्र ही तुम जान लोगे कि सीधे मार्ग वाले कौन हैं और कौन है जिसे मार्गदर्शन प्राप्त हुआ।",""
