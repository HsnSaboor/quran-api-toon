quran[8]{c,v,t,f}:
  34,15,"सबा<sup>13</sup> जाति के लिए उनके निवास-स्थान में एक निशानी<sup>14</sup> थी। (उसके) दाएँ और बाएँ दो बाग़ थे। (हमने कहा था :) अपने पालनहार की दी हुई रोज़ी से खाओ और उसके प्रति आभार प्रकट करो। (यह) एक अच्छा शहर है तथा अति क्षमाशील पालनहार है।","[13] यह जाति यमन में निवास करती थी।\n[14] अर्थात अल्लाह के सामर्थ्य की।"
  34,16,"लेकिन उन्होंने मुँह फेर लिया, तो हमने उनपर भयंकर (बाँध तोड़) बाढ़ भेज दी, तथा उनके दोनों बाग़ों को दो ऐसे बाग़ों से बदल दिए, जिनमें कड़वे-कसैले फल, झाऊ के वृक्ष तथा कुछ थोड़े-से बेर थे।",""
  34,17,"यह बदला हमने उन्हें उनके कृतघ्नता दिखाने के कारण दिया, तथा ऐसा बदला हम उसी को देते हैं जो बहुत कृतघ्न हो।",""
  34,18,"और हमने उनके बीच तथा उन बस्तियों के बीच, जिनमें हमने बरकत<sup>15</sup> रखी थी, एक-दूसरे से दिखाई देने वाली बस्तियाँ बना दी थीं, तथा हमने उनमें यात्रा के पड़ाव<sup>16</sup> निर्धारित कर दिए थे (और कह दिया था :) तुम उनमें रात-दिन निश्चिंत<sup>17</sup> होकर चलो फिरो।","[15] अर्थात सबा तथा शाम के बीच।\n[16] अर्थात एक स्थान से दूसरे स्थान तक यात्रा की सुविधा रखी थी।\n[17] शत्रु तथा भूख-प्यास से निर्भय हो कर।"
  34,19,"तो उन्होंने कहा : ऐ हमारे पालनहार! हमारी यात्राओं के बीच दूरी<sup>18</sup> बना दे! तथा उन्होंने अपने ऊपर ज़ुल्म किया। अंततः हमने उन्हें कहानियाँ<sup>19</sup> बना दिया और उन्हें पूरी तरह तित्तर-बित्तर कर दिया। निःसंदेह इसमें हर बड़े धैर्यवान् और बहुत शुक्र करने वाले के लिए कई निशानियाँ (शिक्षाएँ) हैं।","[18] हमारी यात्राओं के बीच कोई बस्ती न हो।\n[19] उनकी कथाएँ रह गईं, और उनका अस्तित्व मिट गया।"
  34,20,"तथा इबलीस ने उनपर अपना गुमान<sup>20</sup> सच कर दिखाया। चुनाँचे ईमान वालों के एक समूह को छोड़कर सब ने उसका अनुसरण किया।","[20] अर्थात यह अनुमान कि वह आदम के पुत्रों को कुपथ करेगा। (देखिए : सूरतुल-आराफ़, आयत :16, तथा सूरत साद, आयत : 82)"
  34,21,"हालाँकि उसका उनपर कोई ज़ोर (दबाव) नहीं था। लेकिन ऐसा इसलिए हुआ ताकि हम जान लें कि कौन आख़िरत पर ईमान लाता है और कौन उसके बारे में संदेह में पड़ा हुआ है। तथा आपका पालनहार प्रत्येक चीज़ का संरक्षक है।",""
  34,22,"(ऐ नबी) आप कह दें : उन्हें पुकार कर<sup>21</sup> देखो, जिन्हें तुमने अल्लाह के सिवा (पूज्य) समझ रखा है। वे आकाशों और धरती में कणभर भी अधिकार नहीं रखते, और न उन दोनों में उनकी कोई साझेदारी है और न उनमें से कोई उस (अल्लाह) का सहायक ही है।","[21] इसमें संकेत उनकी ओर है जो फ़रिश्तों को पूजते तथा उन्हें अपना सिफ़ारिशी मानते थे।"
