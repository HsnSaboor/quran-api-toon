quran[24]{c,v,t,f}:
  51,7,"क़सम है रास्तों वाले आकाश की!",""
  51,8,"निःसंदेह तुम निश्चय एक विवादास्पद बात<sup>2</sup> में पड़े हो।","[2] अर्थात क़ुरआन तथा प्रलय के विषय में विभिन्न बातें कर रहे हैं।"
  51,9,"उससे वही फेरा जाता है, जो (अल्लाह के ज्ञान में) फेर दिया गया है।",""
  51,10,"अटकल लगाने वाले मारे गए।",""
  51,11,"जो बड़ी ग़फ़लत में भूले हुए हैं।",""
  51,12,"वे पूछते<sup>3</sup> हैं कि बदले का दिन कब है?","[3] अर्थात उपहास स्वरूप पूछते हैं।"
  51,13,"जिस दिन वे आग पर तपाए जाएँगे।",""
  51,14,"अपने फ़ितने (यातना) का मज़ा चखो, यही है जिसके लिए तुम जल्दी मचा रहे थे।",""
  51,15,"निःसंदेह परहेज़गार लोग बाग़ों और जल स्रोतों में होंगे।",""
  51,16,"जो कुछ उनका रब उन्हें देगा, उसे वे लेने वाले होंगे। निश्चय ही वे इससे पहले नेकी करने वाले थे।",""
  51,17,"वे रात के बहुत थोड़े भाग में सोते थे।<sup>4</sup>","[4] अर्थात अपना अधिक समय अल्लाह के स्मरण में लगाते थे। जैसे तहज्जुद की नमाज़ और तस्बीह़ आदि।"
  51,18,"तथा रात्रि की अंतिम घड़ियों<sup>5</sup> में वे क्षमा याचना करते थे।","[5] ह़दीस में है कि अल्लाह प्रत्येक रात में जब तिहाई रात रह जाए, तो संसार के आकाश की ओर उतरता है। और कहता है : है कोई जो मुझे पुकारे, तो मैं उसकी पुकार सुनूँ? है कोई जो माँगे, तो मैं उसे दूँ? है कोई जो मुझ से क्षमा माँगे, तो मैं उसे क्षमा कर दूँ? ( बुख़ारी : 1145, मुस्लिम : 758)"
  51,19,"और उनके धनों में माँगने वाले तथा वंचित<sup>6</sup> के लिए एक हक़ (हिस्सा) था।","[6] अर्थात जो निर्धन होते हुए भी नहीं माँगता था, इसलिए उसे नहीं मिलता था।"
  51,20,"तथा धरती में विश्वास करने वालों के लिए बहुत-सी निशानियाँ हैं।",""
  51,21,"तथा स्वयं तुम्हारे भीतर (भी)। तो क्या तुम नहीं देखते?",""
  51,22,"और आकाश ही में तुम्हारी रोज़ी<sup>7</sup> है तथा वह भी जिसका तुमसे वादा किया जा रहा है।","[7] अर्थात आकाश की वर्षा तुम्हारी जीविका का साधन बनती है। तथा स्वर्ग आकाश में है।"
  51,23,"सो क़सम है आकाश एवं धरती के पालनहार की! निःसंदेह यह बात निश्चित रूप से सत्य है, इस बात की तरह कि निःसंदेह तुम बोलते हो।<sup>8</sup>","[8] अर्थात अपने बोलने का विश्वास है।"
  51,24,"क्या आपके पास इबराहीम के सम्मानित अतिथियों की सूचना आई है?",""
  51,25,"जब वे उसके पास आए, तो उन्होंने सलाम कहा। उसने कहा : सलाम हो। कुछ अपरिचित लोग हैं।",""
  51,26,"फिर वह चुपके से अपने घरवालों के पास गया। फिर एक मोटा-ताज़ा (भुना हुआ) बछड़ा ले आया।",""
  51,27,"फिर उसे उनके सामने रख दिया। कहा : क्या तुम नहीं खाते?",""
  51,28,"तो उसने उनसे दिल में डर महसूस किया। उन्होंने कहा : डरो नहीं। और उन्होंने उसे एक बहुत ही ज्ञानी पुत्र की शुभ-सूचना दी।",""
  51,29,"यह सुनकर उसकी पत्नी चिल्लाती हुई आगे आई, तो उसने अपना चेहरा पीट लिया और बोली : बूढ़ी बाँझ!",""
  51,30,"उन्होंने कहा : तेरे पालनहार ने ऐसे ही फरमाया है। निश्चय वही पूर्ण हिकमत वाला, अत्यंत ज्ञानी है।",""
