quran[8]{c,v,t,f}:
  3,101,"तथा यह कैसे हो सकता है कि तुम (फिर से) कुफ़्र को स्वीकार कर लो, जबकि तुम्हारे सामने अल्लाह की आयतें पढ़ी जा रही हैं और तुम्हारे बीच उसका रसूल<sup>53</sup> मौजूद हैॽ और जो अल्लाह को<sup>54</sup> मज़बूत थाम ले, तो वास्तव में उसे सीधा मार्ग दिखा दिया गया।","[53] अर्थात मुह़म्मद (सल्लल्लाहु अलैहि व सल्लम)। \n[54] अर्थात अल्लाह का आज्ञाकारी हो जाए।"
  3,102,"ऐ ईमान वालो! अल्लाह से डरो, जैसा कि उससे डरना चाहिए तथा तुम्हारी मृत्यु न आए परंतु इस स्थिति में कि तुम मुसलमान हो।",""
  3,103,"तथा अल्लाह की रस्सी<sup>55</sup> को सब मिलकर मज़बूती से पकड़ लो और विभेद में न पड़ो तथा अपने ऊपर अल्लाह की नेमत को याद करो कि तुम एक-दूसरे के शत्रु थे, फिर उसने तुम्हारे दिलों को जोड़ दिया और तुम उसकी कृपा से भाई-भाई हो गए। तथा तुम आग के गड्ढे के किनारे खड़े थे, तो उसने तुम्हें उससे बचा लिया। इसी प्रकार अल्लाह तुम्हारे लिए अपनी आयतों को खोल-खोलकर बयान करता है, ताकि तुम मार्गदर्शन पा जाओ।","[55] अल्लाह की रस्सी से अभिप्राय क़ुरआन और नबी (सल्लल्लाहु अलैहि व सल्लम) की सुन्नत है। यही दोनों मुसलमानों की एकता और परस्पर प्रेम का सूत्र हैं।"
  3,104,"तथा तुममें एक समूह ऐसा होना चाहिए, जो भलाई की ओर बुलाए, अच्छे कामों<sup>56</sup> का आदेश दे और बुरे कामों<sup>57</sup> से रोके और वही सफलता प्राप्त करने वाले लोग हैं।","[56] अर्थात धर्मानुसार बातों का।\n[57] अर्थात धर्म विरोधी बातों से।"
  3,105,"तथा उनके<sup>58</sup> समान न हो जाओ, जो संप्रदायों में बट गए, और उनके पास स्पष्ट निशानियाँ आ जाने के पश्चात आपस में मतभेद कर बैठे, और उन्हीं के लिए बड़ी यातना है।","[58] अर्थात अह्ले किताब (यहूदी व ईसाई)।"
  3,106,"जिस दिन कुछ चेहरे उज्जवल होंगे और कुछ चेहरे काले होंगे। फिर जिनके चेहरे काले होंगे (उनसे कहा जाएगा :) क्या तुमने अपने ईमान के बाद कुफ़्र कर लिया थाॽ तो अब अपने कुफ़्र करने के कारण यातना का स्वाद चखो।",""
  3,107,"तथा जिनके चेहरे चमक रहे होंगे, वे अल्लाह की दया (जन्नत) में होंगे, वे सदैव उसी में रहेंगे।",""
  3,108,"ये अल्लाह की आयतें हैं, जो हम आपको हक़ के साथ सुना रहे हैं और अल्लाह संसार वालों पर अत्याचार नहीं करना चाहता।",""
