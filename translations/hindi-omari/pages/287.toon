quran[9]{c,v,t,f}:
  17,50,"आप कह दें कि तुम पत्थर या लोहा हो जाओ।",""
  17,51,"या कोई और रचना (बन जाओ), जो तुम्हारे दिलों में इससे बड़ी मालूम होती हो। फिर वे पूछेंगे : कौन हमें दोबारा पैदा करेगा? आप कह दें : वही जिसने तुम्हें पहली बार पैदा किया। फिर वे आपके आगे अपना सिर हिलाएँगे<sup>29</sup> और कहेंगे : ऐसा कब होगा? आप कह दें : हो सकता है कि वह निकट हो।","[29] अर्थात परिहास करते हुए आश्चर्य से सिर हिलाएँगे।"
  17,52,"जिस दिन वह तुम्हें पुकारेगा, तो तुम उसकी प्रशंसा करते हुए उसकी पुकार का उत्तर दोगे<sup>30</sup> और यह सोचोगे कि तुम (संसार में) थोड़े ही समय रहे हो।","[30] अर्थात अपनी क़ब्रों से प्रलय के दिन जीवित होकर उपस्थित हो जाओगे।"
  17,53,"और आप मेरे बंदों से कह दें कि वह बात कहें जो सबसे उत्तम हो। निःसंदेह शैतान उनके बीच बिगाड़ पैदा करता<sup>31</sup> है। निःसंदेह शैतान इनसान का खुला दुश्मन है।","[31] अर्थात कटु शब्दों द्वारा।"
  17,54,"तुम्हारा पालनहार, तुम्हें बेहतर जानता है। यदि वह चाहे तो तुमपर दया करे या यदि चाहे तो तुम्हें अज़ाब दे। और हमने आपको उनपर ज़िम्मेदार बनाकर नहीं भेजा है।<sup>32</sup>","[32] अर्थात आपका दायित्व केवल उपदेश पहुँचा देना है, वे तो स्वयं अल्लाह के समीप होने की आशा लगाए हुए हैं, कि कैसे उस तक पहुँचा जाए, तो भला वे पूज्य कैसे हो सकते हैं?"
  17,55,"तथा आपका पालनहार उन्हें अधिक जानता है, जो आकाशों तथा धरती में हैं। और हमने कुछ नबियों को कुछ पर श्रेष्ठता प्रदान की और दाऊद को ज़बूर (पुस्तक) प्रदान की।",""
  17,56,"आप कह दें कि उन्हें पुकारो, जिन्हें तुम अल्लाह के सिवा (पूज्य) समझते हो। वे न तो तुमसे कष्ट दूर करने का अधिकार रखते है और न (उसे) बदलने का।",""
  17,57,"जिन्हें ये (मुश्रिक) लोग<sup>33</sup> पुकारते हैं, वे स्वयं अपने पालनहार की निकटता का साधन<sup>34</sup> तलाश करते हैं कि उनमें से कौन (अल्लाह से) सबसे अधिक निकट हो जाए, तथा उसकी दया की आशा रखते हैं और उसकी यातना से डरते हैं। निःसंदेह आपके पालनहार की यातना डरने की चीज़ है।","[33] अर्थात मुश्रिक जिन नबियों, महापुरुषों और फ़रिश्तों को पुकारते हैं।\n[34] साधन से अभिप्रेत सत्कर्म और आज्ञाकारिता है।"
  17,58,"और कोई (अत्याचारी) बस्ती ऐसी नहीं है, जिसे हम क़ियामत के दिन से पहले विनष्ट न कर दें या कड़ी यातना न दें। यह बात किताब (लौहे महफ़ूज़) में लिखी हुई है।",""
