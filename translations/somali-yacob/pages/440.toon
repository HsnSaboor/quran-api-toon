quran[13]{c,v,t,f}:
  35,45,"Hadduu Alle u qaban lahaa dadka waxay kasbadaan (oo denbiyo ah), kagama tageen (arlada) korkeeda nafley dhul ku socod ah, wuxuuse u dib dhigaa ilaa muddo magacaaban, markase uu ajalkooda yimaado, hubaal Alle wuu arkaa xaalka addoomahiisa .",""
  36,1,"Yaasiin <sup>1</sup>.","[1]. Eeg sharaxa hoose ee Suuradda 2: Aayadda 1"
  36,2,"Waxaan ku dhaartay Qur’aanka, Xikmadda Badan.",""
  36,3,"Hubaal adigu (Muxammadow) waxaad ka mid tahay (Rususha Alle) soo diray.",""
  36,4,"Waxaad ku sugan tahay Jid Toosan.",""
  36,5,"(Qur’aankani waa) Waxyi ka soo degay (xagga Alle) Adkaadaha, Naxariista Badan.",""
  36,6,"Inaad u digto qolo aan aabbayaashood loo digin, ee iyagu ah kuwo dhoohan.",""
  36,7,"Waxaa dhab ahaan ku rumoobay badankood Qowlka (Cadaabka), marka ma ay rumeeyaan (Xaqa).",""
  36,8,"(Waa sida) inaan yeelnay mareegyo bir ah luqumahooda oo gaadha ilaa gararkooda, sidaa awgeed madaxyadooda  kor u taagan yihiin <sup>2</sup>.","[2]. Marka way ka xidhan yihiin khayr oo dhan, Xaqana ma arkaan."
  36,9,"Waxaan yeellay hortooda xidh, gadaashoodana xidh kale, waana arag daboolnay marka ma arkaan (Xaqa).",""
  36,10,"Waa isugu mid haddaad u digto ama aad u digin, (marna) ma rumeeyaan (Xaqa).",""
  36,11,"Waxaad uun u digi (oo ay anfaci digadu) kan raaca Qur’aanka oo ka baqa Raxmaan- ka sir (iyo saaqba). Ee ugu bishaaree denbi dhaaf iyo abaalgud sharaf leh (Janno).",""
  36,12,"Xaqiiq waa Annaga kuwa nooleyn meytida, oo qora waxay hormarsadaan iyo raadadkoodaba (waxay gadaal uga soo tagaan khayr ama shar). Wax walba waxaynu ku koobnay <sup>3</sup> (oo qornay) Kitaab cad (Looxa Maxfuudka).","[3]. Nabigu s.c.w. wuxuu yidhi: “Qofka markuu dhinto wuu go’aa camalkiisu seddex mooyee: Cilmi lagu intifaaco, ilmo wanaagsan oo u soo duceeya iyo sadaqo u socota (waqaf)”."
