quran[21]{c,v,t,f}:
  51,31,"(Ibraahiim) wuxuu yidhi: Muxuu xaalkiin- nu yahay kuwayahow la soo diray?",""
  51,32,"Waxay (malaa’igtii) yidhaahdeen: Waxaa naloo soo diray qolo denbiilayaal ah <sup>3</sup>.","[3]. Waa kuwaasi beeniyey Luud."
  51,33,"Si aan ugu soo dirno korkooda dhagaxyo dhoobo kulul ah.",""
  51,34,"Looga soo calaameeyey xagga Rabbigaa xadgudbayaasha <sup>4</sup>.","[4]. Iyadoo dhagax walba lagu qoray magaca qofka lagu halaagayo oo ku dhiman."
  51,35,"Markaasaan ka soo bixinnay halkaa wixii ku jiray ee mu’miniin ah.",""
  51,36,"Kamase aanu helin gudaheeda (magaaladaa) wax aan aheyn hal guri oo muslimiin ah <sup>5</sup>.","[5]. Luud iyo reerkiisa marka laga reebo xaaskiisa."
  51,37,"Waxaan uga tagnay halkaa (magaalooyinkii Sodom iyo Gammurah ee dadkii Luud) Calaamo <sup>6</sup> kuwa 'mu'miniinta' ka cabsada cadaabka xanuunka badan.","[6]. Raad muujinaya halaaggii ku dhacay qolodii Luud."
  51,38,"Muuse (calaamad baa ku sugan), markaan u dirnay Fircoon isagoo wata Xujo Cad.",""
  51,39,"Wuuse jeestay (Fircoon) isagoo ay la jiraan ciidammadiisii oo yidhi: 'Kani Muuse' waa saaxir ama jinnoole.",""
  51,40,"Markaasaan qabannay isaga (Fircoon) iyo askartiisiiba oo xoog ugu tuurnay badda isagoo eedeysan.",""
  51,41,"Reer Caadna (waxaa ku sugan calaamo lagu waano qaato) markaan ku dirnay dabeyl ma dhaleys ah <sup>7</sup>.","[7]. Aan dhalin wax faa’ido ah, khayr daran, macnaha waa shar xambaarsan."
  51,42,"Wax kama tegin ay ku timid inay ka
dhigtay maahee digada oo kale.",""
  51,43,"Reer Thamuudna (calaamo baa ku sugan lagu waano qaato), markii lagu yidhi: Raaxeysta in muddo yar ah.",""
  51,44,"Waxayse ka madax adeygeen Amarka Rabbigood, markaasaa waxaa qabtay danab xoog leh iyagoo arkayey.",""
  51,45,"Sidaa darteed waa awoodi waayeen inay soo kacaan, isumana gargaari karin.",""
  51,46,"Qolodii Nuuxna iyaga hortood (waxaa ku sugan calaamo lagu waano qaato), waxay ahaayeen qolo fallaago ah.",""
  51,47,"Samada waxaan ku dhisnay awood Oo waa Annaga (Alle  ah) kuwa waasiciya.",""
  51,48,"Oo dhulka Waanu gogolnay, Ee fiicanaa diyaariyuhu.",""
  51,49,"Wax walbana Waxaan ka abuurnay labo nooc, si aad ugu waano qaadataan.",""
  51,50,"Ee u carara xagga Alle <sup>8</sup>, waxaan idiin ahay dige cad ka yimid Xaggiisa.","[8]. Waxaa loola jeedaa u laabta oo ka magan gala gaalnimo iyo denbi falid si aad uga badbaaddaan ciqaabkiisa."
  51,51,"Ha u yeelina la jirka Alle Ilaah kale. Waxaan idiin ahay dige cad ka yimid Xaggiisa.",""
