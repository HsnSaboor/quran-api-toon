quran[12]{c,v,t,f}:
  25,21,"Kuwa aan rajeynayn la Kulankayaga waxay yidhaahdeen: “Maxaa malaa’ig na loogu soo diri waayey ama (maan) aragno Rabbigayo (Alle)?” Xaqiiq way isla weynaadeen (kibreen) oo ka madax adeygeen (Xaqa) madax adayg weyn.",""
  25,22,"Maalinta ay arki malaa’igta <sup>8</sup> uma ahaan doonto farxad Maalintaas denbiilayaasha, waxayna (malaa’igtu) odhan: “Waa wax idinka xarriman 'jannada' oo gebigeedaba idinka reebban <sup>9</sup>.","[8]. Waqtiga dhimashadooda. \n[9]. Ma jiro war san iyo wanaag oo dhan."
  25,23,"Waxaanu hor keeni <sup>10</sup> waxay (mushrikiinta, gaalada) ay camal san faleen, oo ka yeeli (qiimo la'aan) sida boor hawada ku baabba’ay.","[10]. Maalinta Qiyaamaha."
  25,24,"Ehlu-Jannuhuse waxay Maalintaas ku sugnaan rug halka u khayr badan iyo meel harsimaysi iyo raaxo wanaagsan.",""
  25,25,"(Xus) Maalinta marka samada dillaac la furmi oo daruuro ""cad ka soo baxayaan' <sup>11</sup>, lana soo dejin malaa’gta soo dejin.","[11]. Daruurahaasoo ay malaa’ig ku jiraan."
  25,26,"Boqortooyada Maalintaas waxaa run ahaan iska leh Raxmaanka (Allaah), oo maalin daran bay u ahaan gaalada.",""
  25,27,"Oo (ka digtoonaada) Maalinta uu garmaqaataha qaniini doono gacmihiisa (shallayti iyo qoomamo) darteed isagoo leh: “Hoogayeey! Maxaan ula raaci waayey jidka 'toosan' Rasuulka <sup>12</sup>.","[12]. Nabiga la soo diray, jidkaas oo ah Islaamka."
  25,28,"Alla Hoogay oo ba'aye! Maxaan hebel saaxiib uga yeeshay <sup>13</sup>.","[13]. Wuxuu sheegayaa qofkii habaabiyey."
  25,29,"Wuxuu iga habaabiyey waanada <sup>14</sup>, intuu ii yimid kaddib. Shaydaanna wuxuu abad uga tagaa qofka meel xun <sup>15</sup> oo hungo ah.","[14]. Wuxuu ula jeedaa Qur’aanka iyo Sunnaha.\n[15]. Wuu isaga tagaa oo cidla’ uga dhaqaaqaa markuu lumiyo kaddib oo u horseedo xumaanta."
  25,30,"Wuxuu Rasuulkuna odhan: “Rabbiyow! Dadkeygii waxay ka yeesheen Qur’aankan wax laga tagey <sup>16</sup>.","[16]. Iyagoo iska dhinac mara, iyagoo aan dhageysan ama aan fahmin, aan sidoo kale ku dhaqmin, ama wax kale ka hormariya oo ka soo dhoweysta."
  25,31,"Sidaasaan ugu yeellay Nabi walba cadow ka mid ah denbiilayaasha. Ku filan Rabbigaa Hanuuniye iyo Hiilliye uu ahaado.",""
  25,32,"Gaaladu waxay yidhaahdeen: Maxaa Qur'aanka loogu soo dejin waayey mar keliya isagoo dhan”? Sidaasu waa si aan ugu sugno laabtaada <sup>17</sup>, waxaana u soo Waxyoonnay oo kuugu akhrinnay qayb qayb si aayar ah iyo tartiib.","[17]. Macnaha waxaa Qur’aanka looga dhigay Aayad Aayad iyo Suurad  Suurad oo loogu soo dejiyey qaybqaybta 23 sano gudahood si aan ugu sugno laabtaada."
