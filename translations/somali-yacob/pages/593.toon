quran[23]{c,v,t,f}:
  89,1,"Waxaan ku dhaartay waaberiga,",""
  89,2,"Iyo habeennada tobanka ah <sup>1</sup>.","[1]. Tobanka maalmood ee u horreeya bisha Arrafo (Xajka)."
  89,3,"Iyo dhabanka iyo witirka (tirada is dheer).",""
  89,4,"Iyo habeenka markuu (soo galo ama) baxo.",""
  89,5,"Miyey dhaarahaasi ahayn wax uu ku qanco in loogu dhaarto qof caqli leh?",""
  89,6,"Mawaadan ogaan sida (Alle) Rabbigaa u galay (reer) Caad?",""
  89,7,"Qolodii Iram, ee xoogga lahaa, aadna u dhaadheeraa <sup>2</sup>.","[2]. Sidoo kale lahaa dhismooyin dhaadheer iyo waddooyin habeysan."
  89,8,"Aan wax la mid ah lagu abuurin dhulka.",""
  89,9,"Iyo (siduu u galay) Thamuud, ee kala dhambalayey dhadhaabyo waaweyn tog gudahi ah (ay ka dhigtaan guryo iy jidad).",""
  89,10,"Iyo (siduu u galay) Fircoon, ee tiirarka lahaa (iyo ciidammada tirada badan)?",""
  89,11,"Kuwaasoo ku xadgudbay dhulka.",""
  89,12,"Oo ku badiyey fasahaad dhexdeeda?",""
  89,13,"Markaasuu Rabbigaa ku shubay korkooda noocyo kala duwan oo cadaab daran ah.",""
  89,14,"Xaqiiq, Rabbigaa baa u jeeda (addoomahiisa) oo gaar ka haya.",""
  89,15,"Aadmiga (kan gaalka ahi), markuu Rabbigi imtixaano oo sharfo oo u nicmeeyo wuxuu yidhaahdaa: Rabbigay waa i sharfay.",""
  89,16,"Markase uu (si kale) u imtixaano oo ku ciriirsho risiqa, wuxuu yidhaahdaa; Rabbigay waa i liiday.",""
  89,17,"Mayee’ ma daryeeshaan agoonka.",""
  89,18,"Oo iskuma boorrisaan in masaakiinta wax la siiyo.",""
  89,19,"Waxaadna cuntaan dhaxalka cunid xaqdarro ah.",""
  89,20,"Oo aad jeceshihiin maalka jaceyl daran.",""
  89,21,"Mayee! Marka dhulka laga dhigo budo,",""
  89,22,"Oo Rabbigaa yimaado iyo (sidoo kale) malaa’igta oo saf saf ah.",""
  89,23,"Oo la keeno Maalintaas Naarta. Maalintaas buu Aadmigu (gaalku) waansami, maxayse waantoobidda (markaa) u tari?",""
