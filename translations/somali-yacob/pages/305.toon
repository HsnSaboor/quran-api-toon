quran[11]{c,v,t,f}:
  19,1,"Kaaf. Haa.Yaa. Cayn. Saad <sup>1</sup>.","[1]. Eeg sharaxa Suuradda 2 Al-Baqara: Aayadda 1."
  19,2,"(Kani waa) xusid Naxariista Rabbigaa (u naxariistay) addoonkiisii Zakariya.",""
  19,3,"Markuu u dhawaaqay Rabbigi dhawaaq qarsoodi ah (oo Alle bari ah).",""
  19,4,"Wuxuu yidhi: “Rabbiyow, anigu way daciifeen lafahaygii filweyni darteed, madaxeyguna wuxuu la wada huray (caddaaday) cirro, mana ahi baryadayda aan ku baryo Rabbiyow mid ku hungooba.",""
  19,5,"Waxaana u cabsan xigtada <sup>2</sup> iga dambeysa (inay xumaadaan), marwadeyduna waa ma dhaleys. Ee iga sii Xaggaaga wali 'walad' <sup>3</sup>.","[2]. Qaraabada dhinaca aabbaha ah \n[3]. Si uu u dhaxlo xilka diinta, cilmiga, iyo hoggaaminta reer Israa’iil."
  19,6,"I dhaxla <sup>4</sup>, dhaxlana reer Yacquub oo ka yeel Rabbiyow midaad ka raalli tahay.","[4]. Iga dhaxla cilmiga diinta iyo Nabinnimada ee loola ma jeedo maalka, waayo anbiyadu lagama dhaxlo maal adduunyo, waxay ka tagaan oo maal ahna waa sadaqo."
  19,7,"(Waxaa lagu yidhi): “Zakariyow! Waxaannu kuugu bishaaaraynaynaa wiil magaciisu yahay Yaxyaa. Ma aanu u yeelin horey wax la magac ah.",""
  19,8,"Wuxuu yidhi: “Rabbiyow, sidee baan u yeelan wiil iyadoo haweenteydu tahay ma dhalays,aniguna ka gaaray weynida gabow.",""
  19,9,"(Malaggii) baa yidhi: Sidaas (bay ahaan). Rabbigaa wuxuu yidhi <sup>5</sup>: Waa ii fududdahay. Waayo, waxaan ku abuuray kolkii horeba adigoon waxba ahayn.","[5]. Alle Subxaanahu watacaalaa uu u soo faray malaa’igta."
  19,10,"(Zakariya) wuxuu yidhi: “Rabbiyow ii yeel calaamo.” Wuxuu yidhi: “Calaamad- daadu waa inaadan la hadli kareyn dadka saddex 'maalmood iyo' habeenno adigoo fayow.”",""
  19,11,"Markaasuu uga soo baxay qolodiisii mixraabka, oo u tilmaamay inay (Alle) u tasbiixsadaan (ka hufaan ceeb iyo nuqsaan) oo xusaan subax iyo galabba.",""
