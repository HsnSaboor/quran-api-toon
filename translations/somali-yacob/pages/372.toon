quran[25]{c,v,t,f}:
  26,112,"Wuxuu yidhi: Maxaan ka ogahay waxay fali jireen?",""
  26,113,"“Xisaabtoodu waxaa leh oo keliya Rabbigay, haddaad garanaysaan.",""
  26,114,"Oo anigu ma eryayo mu’miniinta.",""
  26,115,"Ma ahi anigu waxaan ahayn dige cad.",""
  26,116,"Waxay yidhaahdeen: Haddaad joojin oo aadan ka harin 'ku baaqaaga Towxiidka' Nuuxow! Waxaad ka mid noqon kuwa la dhagaxyeeyo.",""
  26,117,"(Nuux) wuxuu yidhi: Rabbiyow! Qoonkeygii way i beeniyeen.",""
  26,118,"Ee noo kala garsoor aniga iyo iyaga garsoor (xaq ah), ina badbaadi aniga iyo kuwa ila jira ee mu'miniinta ah.",""
  26,119,"Markaasaan badbaadinnay isaga iyo intii kula jirtayba Doonidii buuxday.",""
  26,120,"Kaddibna waxaan harqinnay kuwii hadhay (gaaladii).",""
  26,121,"Hubaal, arrinkaa waxaa ku sugan calaamo, mase aha badankoodu kuwo rumeyn.",""
  26,122,"Hubaalna Rabbigaa (Alle), waa Adkaadaha Sare, Naxariista Badan.",""
  26,123,"Caad waxay beeniyeen Rusushii (Alle).",""
  26,124,"Markuu walaalkood Huud ku yidhi: “Ma waydaan ka joogeyn (shirkiga iyo xumaha kale)?.",""
  26,125,"Xaqiiq, anigu Waxaan idiin ahay Rasuul Aamin ah.",""
  26,126,"Ee Alle ka cabsada oo i adeeca.",""
  26,127,"“Idinkuma weydiisto wax abaalgud ah (Diinta Alle), abaalgudkeyga waxaan ka sugaa oo keliya Rabbiga uumanka.",""
  26,128,"Ma waxaad ka dhistaan taag waliba taallo <sup>8</sup>? Macno daranaa waxaas aad fashaan.","[8]. Taallo ama wax muujinaya maalka iyo awooddooda. Waxay ka dhisi jireen dhismooyin dhaadheer agagaarka waddooyinka."
  26,129,"Oo yeelataan dhismooyin adag inaad waartaan.",""
  26,130,"Markaad cid soo qabaneysaanna  waxaad u soo qabataan si daran idinkoo daalimiin ah?",""
  26,131,"Ee Alle ka cabsada oo i adeeca.",""
  26,132,"Ka cabsada 'Alle ee ah' Kan idin siiyey (waxyaalaha wanaagsan) aad ogtihiin.",""
  26,133,"Idin siiyey xoolo iyo ilmo.",""
  26,134,"Iyo beero tanaad ah iyo ilo.",""
  26,135,"Waxaan xaqiiq idiinka cabsan (oo digayaa) cadaab Maalin weyn.",""
  26,136,"Waxay yidhaahdeen: Waa isugu kaaya mid haddaad na wacdido ama aad ka mid ahaan kuwa dadka wacdiya.",""
