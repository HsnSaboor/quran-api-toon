quran[7]{c,v,t,f}:
  12,31,"Markay maqashay xantoodii bay u cid dirtay oo u diyaarisay fadhi (marti qaad); waxayna siisay mid walba oo ka mid ah middi, oo (ku) tidhi (Yuusuf): U soo bax. Markaasay markay arkeen ku dhaygageen, (weyneyn darteed) oo iska sareen gacmahoodii (iyagoo la cajabsan quruxdiisa) oo yidhaahdeen: ""Alle baa ka hufan 'xumaan' <sup>8</sup> Kani maba aha qof caadi ah! Kani ma aha waxaan aheyn malag sharaf leh.""","[8]. Alle ee awood u leh inuu abuuro quruxdan oo kale."
  12,32,"Waxay tidhi: ""Kani waa midkaad igu eedayseen, anigaana doonay naftiisa, wuuse is dhowray, hadduusanna falin waxaan amrayo, wallee waa la xabbisi, wuxuuna  ka mid noqon kuwa la liido.""",""
  12,33,"(Yuusuf) wuxuu yidhi: ""Rabbiyow! Xabbiskaan ka jeclahay waxay iigu yeedhi (oo xume ah). Haddaadan iga weecin dhagartooda, waan u iilan oo ka mid noqon jaahiliinta.""",""
  12,34,"Markaasuu Rabbigi ka aqbalay baryadiisa oo ka weeciyey dhagartooda, hubaal (Alle) waa Wax kasta Maqlaha, Wax kasta Ogsoonaha ah.",""
  12,35,"Dabeeto waxaa u muuqday kaddib markay arkeen caddeymaha <sup>9</sup> inay xidhaan ilaa muddo <sup>10</sup>.","[9]. Caddeymaha muujinaya inuusan denbi lahayn. \n[10]. Ilaa fadeexadaa la illaabo."
  12,36,"Waxaa la galay xabsiga labo nin oo dhallinyaro ah, midkood baa wuxuu yidhi: ""Waxaan is arkay anigoo miiraya khamro."" Kii kalena wuxuu yidhi: ""Aniguna waxaan is arkay anigoo ku sida madaxeyaga korkiisa kibis ay shimbiruhu wax ka cunayeen."" Noo sheeg fasirkeeda. Waxaan kuu aragnaa inaad ka mid tahay sama falayaasha.",""
  12,37,"Wuxuu yidhi: ""Ma jirto cunto la idin siin oo aanan idiin sheegi doonin fasirkeeda ka hor inta aysan idiin imaan. kani waa wax ka mid ah waxa Rabbigay i baray. Waxaan anigu iskaga tagay diinta qolo aan rumaysnayn Alle oo ah kuwa beeniya Aakhirada.",""
