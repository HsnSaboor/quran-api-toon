quran[25]{c,v,t,f}:
  20,13,"Aniga (Alle ah) baana ku doortay (Muusow) ee dhegayso waxa laguu Waxyoon.",""
  20,14,"Anigu waxaan ahay Allaah. Ma jiro ilaah (xaq ah) aan aheyn Aniga, ee Anigoo Keliya i caabud, una oog salaadda Xuskayga.",""
  20,15,"Hubaal Saacadda (Qiyaame) waa imaanaysaa - waxaana u dhowahay inaan qariyo <sup>3</sup> si naf walba loogu abaal mariyo waxay camal fashay.","[3]. Macnaha waxaa weeye in Alle subxaanahu watacaalaa uu ka qariyo cid walba ogaanshaha waqtiga Saacadda Qiyaame dhaceyso, oo Isaga uun baa Ogsoon Keliya."
  20,16,"“Yaanu kaa weecin xaggeeda <sup>4</sup> mid aan Rumaysnayn oo raaca hawadiisa, markaas waad halaagsami.","[4].Waa inaad isugu diyaariso iimaan iyo ca- mallo wanaagsan Saacaddaa (Aakhirada)."
  20,17,"Waa maxay taasi ku jirta midigtaada Muusow?”",""
  20,18,"Wuxuu yidhi: “Waa ushayda, waan cuskadaa, oo ugu lulaa caleemaha si ay ugu soo daataan arigayga dushiisa, waxaana iigu jira dano kale.”",""
  20,19,"(Alle) wuxuu yidhi: “Bal hoos u tuur Muusow!”",""
  20,20,"Markaasuu tuuray, mise! Waa abeeso ordaysa.",""
  20,21,"(Alle) wuxuu yidhi: “Qaado, hana cabsan, Waxaanu ku celin sideedii hore.",""
  20,22,"Ku qabo gacantaada dhinacaaga, waxay soo bixi iyadoo cad (ifeysa) iin la’aan, waa calaamad kale.",""
  20,23,"“Si aanu kuu tusinno wax ka mid ah Aayadahayaga waaweyn.",""
  20,24,"“Ee aad xagga Fircoon! Waa uu xad gudbaye.”",""
  20,25,"(Muuse) wuxuu yidhi: “Rabbiyow ii waasici (deji) laabtayda.",""
  20,26,"“Ii fududee arrinkayga.",""
  20,27,"Ka fur guntintana carrabkayga,",""
  20,28,"“Si ay u fahmaan hadalkayga .",""
  20,29,"“Ii yeelna wasiir (caawiye) ka mid ah ehelkayga,",""
  20,30,"Haaruun, walaalkay,",""
  20,31,"“Ku adkee (xooji) tabarteyda (dhabarkeyga),",""
  20,32,"Igala qayb geli (wadaaji) arrinkayga ( Nabinnimada).",""
  20,33,"Si aan kuugu tasbiixsanno in badan.",""
  20,34,"Oo aan kuu xusno in badan,",""
  20,35,"Hubaal, waxaad Adigu tahay Mid mar walba na Arka"".",""
  20,36,"(Alle) wuxuu yidhi” “Waa lagu siiyey codsigaaga Muusow!",""
  20,37,"Waxaanuna dhab ahaan kuu nicmeennay waqti kale (oo hore),",""
