quran[23]{c,v,t,f}:
  26,184,"Oo ka cabsada (Alle ee ah) Kan idin abuuray idinka iyo uumankii horeba.",""
  26,185,"Waxay yidhaahdeen: Waxaad tahay oo keliya mid ka mid ah kuwa sixran <sup>12</sup>.","[12]. Waa haddii loo akhriyo “ minal mussaxariin” waxaa sidoo kale loo akhiryaa akhrin kale “ minal mussaxiriin” markaas mancaha waa kuwa wax sixra."
  26,186,"Ma ahid waxaan ahayn qof nala mid ah, waxaana malaynaynaa inaad ka mid tahay beenlowyada.",""
  26,187,"Ee nagu soo rid gabal samada ah haddaad run sheegi.",""
  26,188,"Wuxuu yidhi: Rabbigay baa Ogsoon waxaad fashaan.",""
  26,189,"Wayse beeniyeen, markaasaa cadaab maalintii harka (daruur madow) qabatay, waxay aheyd cadaab Maalin daran.",""
  26,190,"Hubaal, arrinkaa waxaa ku sugan calaamo, mase aha badankoodu kuwo rumayn.",""
  26,191,"Hubaalna Rabbigaa (Alle) waa Adkaadaha Sare, Naxariista Badan.",""
  26,192,"Oo hubaal, (Qur’aan)kani waa Waxyi ka soo degay xagga Rabbiga uumanka.",""
  26,193,"Ruuxa aaminka ah (Jabriil) baa la soo degey (oo ku shubay) .",""
  26,194,"Qalbigaaga (Nabi Muxammadow) si aad uga mid noqoto Digayaasha.",""
  26,195,"Isagoo af Carabi faseex ah.",""
  26,196,"Wuxuuna xaqiiq ku yaal Kutubtii dadkii hore (Towraadda iyo Injiilka).",""
  26,197,"Miyeyna calaamo u ahayn inay culimidii reer Israa'iil ogaayeen?",""
  26,198,"Haddaan ku soo dejin laheyn (Qur’aankani) cajamiga midkood <sup>13</sup>.","[13]. Macnaha waa aan ku soo dejin lahayn Qur’aanka cid kale aan Carab ahayn, ama si fiican u aqoon afka Carabiga oo aan faseex ahayn."
  26,199,"Oo uu ku dul akhriyi lahaa, ma ay rumeeyeen waxa ku soo arooray <sup>14</sup>.","[14]. Mucjiso ahaan xagga Alle."
  26,200,"Sidaasaan u galinnaa 'diiddada Xaqa' quluubta denbiilayaasha.",""
  26,201,"Ma ay rumaynayaan (Xaqa) jeeray arkaan cadaabka xanuunka badan.",""
  26,202,"Oo ugu imaan si kedis ah iyagoo aan fileyn.",""
  26,203,"Markaasay odhan: Ma nala siinayaa fursad (aan ku rumeyno)?",""
  26,204,"Ee ma cadaabkayaga bay degdegsan?",""
  26,205,"Bal ka warran, haddaan u deyno inay raaxeystaan sanooyin.",""
  26,206,"Markaas uu u yimaado ciqaabka loogu gooddiyo.",""
