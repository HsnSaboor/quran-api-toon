quran[20]{c,v,t,f}:
  15,71,"(Luud) wuxuu yidhi: Kuwaanu waa gabdhahaygii <sup>17</sup>, haddaad yeeleysaan (inaad guursataan).","[17]. Gabdhaha qoonkiisa ee u bannaan inay guursadaan."
  15,72,"Waa igu Cimrigaaga'e (Nabi Muxammadow), waxay indho la’aan ku heehabayeen sakhraansanidoodii <sup>18</sup>.","[18]. Waxaa caadada Carabta ka mid aheyd inay ku dhaartaan qofka cumrigiisa. Wuxuu halkan Alle ku dhaartay cumriga Nabi Muxammad s.c.w. taasoo muujineysa meeqaankiisa iyo meesha weyn uu Nabigu s.c.w. ka joogo Alle kor ahaaye. Alle wuxuu doono buu ku dhaartaa, dadkuse waa ka xaaraan inay ku dhaartaan waxaan Alle ahayn."
  15,73,"Markaas baa qeylo weyn (qarax) qabtay qorrax soo bixiiba;",""
  15,74,"Waxaana u gambinnay korkoodii hoos oo roob kaga dhignay dushooda dhagaxyo dab naar ah.",""
  15,75,"Arrinkaas waxaa xaqiiq ugu sugan calaamooyin kuwa wax ka fiirsada.",""
  15,76,"Waxayna ku taal 'magaaladaasi' <sup>19</sup> waddo weli la deggan yahay.","[19]. Magaalada Sodom ee u dhow badda meytan ee hadda loo yaqaan Al-Baxrul Mutawasid ama Mideterean."
  15,77,"Arrinkaas waxaa xaqiiq ugu sugan calaamo mu’miniinta.",""
  15,78,"Dadkii degganaa hawdka <sup>20</sup> waxay iyaguna ahaayeen daalimiin (gar diid).","[20]. Dadka Aykah ama reer hawdka ama keynta waa qoonkii Shuacyb. Aykah waxay ahayd meel u dhow Madyan."
  15,79,"Markaasaan ka aargudannay. Waxayna labaduba <sup>21</sup> ku yaallaan waddo cad (oo weli) la maro.","[21]. Waxaa loola jeedaa magaalooyinka qoonkii Luud iyo Shucayb (Jetro)."
  15,80,"Dadkii degganaana dhadhaabka <sup>22</sup> 'ee reer  Thamuud' waxay beeniyeen Rususha.","[22]. Dhulkii dhagaxa."
  15,81,"Waxaanuna siinnay Aayadahayagii, waxayse ahaayeen kuwa ka jeesada.",""
  15,82,"Waxay ahaayeen kuwo ka qota buuraha guryo iyago aamin ah.",""
  15,83,"Markaasaa waxaa qabtay qeylo (qarax) weyn waaberkiiba.",""
  15,84,"Waxbana uma tarin waxay kasbadeen (oo maal ah iyo dhismooyin dhaadheer).",""
  15,85,"Uma aanu abuurin samooyinka iyo arlada iyo waxa u dhexeeya waxaan Xaq ahayn. Hubaal Saacadda (Qiyaame) way imanaysaa, ee isaga jeeso adigoo saamaxaya gefefkooda saamixid qurxoon.",""
  15,86,"Hubaal Rabbigaa waa Abuuraha wax kasta ee jira, wax waliba Ogsoonaha ah.",""
  15,87,"Waxaan dhab ahaan ku siinnay toddobo soo noqnoqota (Faatixada) iyo Qur’aanka Weyn.",""
  15,88,"Ha u taagin indhahaaga waxaanu ugu raaxeynay qaybo ka mid ah (gaalada), hana u murugoon una raarici (nuglee) garabkaaga mu’miniinta (u muuji naxariis).",""
  15,89,"Dheh: Anigu waxaan ahay dige cad.",""
  15,90,"Sidaan ugu soo dejinnayba kala qaybiyaashii 'Yuhuudda iyo Nasaarada' <sup>23</sup>.","[23]. Tafsiir kale waa sidaan ugu soo dejinay Cadaab kuwii isu dhaarsaday ka hortagga xaqa iyo diiddadi oo loola jeedo mushrikiintii Carbeed."
