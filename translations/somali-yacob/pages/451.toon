quran[27]{c,v,t,f}:
  37,127,"Wayse beeniyeen, waxaana xaqiiq loo soo kulmin (Cadaab),",""
  37,128,"Addoomaha Alle maahee ee daacadda ah u keli yeela cibaadada.",""
  37,129,"Waxaana ugu dhaafnay (ammaan) facyada dambe (oo dhan) dhexdood.",""
  37,130,"Salaan (Nabad gelyo iyo Ammaan Alle) korkiisa ha ahaato Ilyaasiin <sup>14</sup>.","[14]. Ilyaasiin waa wadarta Ilyaas, waxaana loola jeedaa Ilyaas iyo kuwii raacay."
  37,131,"Sidaasaan ku abaal marinnaa sama falayaasha.",""
  37,132,"Wuxuu ka mid ahaa addoomahayaga mu’miniinta ah.",""
  37,133,"Oo xaqiiq Luud wuxuu ka mid ahaa Rususha.",""
  37,134,"(Xus) markaan badbaadinnay isaga iyo ehelkiisaba, dhammaan,",""
  37,135,"Habar duq ah (marwadiisii) maahee oo ku hadhay (halaagga).",""
  37,136,"Kaddib waxaan baabbi’innay intii kale.",""
  37,137,"Waxaadna xaqiiq ag martaan (dhulkoodii) subaxnimo,",""
  37,138,"Iyo habeennimo, ee miyeydaan  wax garan?",""
  37,139,"Oo xaqiiq Yuunus wuxuu ka mid ahaa Rusushii (la soo diray).",""
  37,140,"(Xus) markuu u cararay doonnidii buuxday.",""
  37,141,"Marka wuu la qori tuurtay <sup>15</sup>, wuxuuse noqday mid laga raayey (baddana lagu tuuray).","[15]. Si loo cayimo qofka laga tuurayo doonnida si loo badbaadiyo rikaabka kale. Waxaa ku soo baxay qori tuurkii Yuunus c.s., markaasay ku tuureen badda."
  37,142,"Markaasuu nibirigu liqay isagoo eedeysan <sup>16</sup>.","[16]. Isagoo eedeysan, waayo wuxuu ka quustay dadkiisii ahaa xuma falka, wuxuuna ka soo tagay isagoo aan ka helin idan xagga Alle."
  37,143,"Haddiise ay ahaateen inuu ka mid ahaa kuwa na xurmo weyneeya oo tasbiixsada (ee ehlu salaadka ah).",""
  37,144,"Wuxuu ku negaan lahaa caloosha (nibriga) tan iyo Maalinta Qiyaamaha.",""
  37,145,"Waxaana ku soo tuurnay bannaan cid la' ah isagoo buka.",""
  37,146,"Waxaana u soo bixinnay geed Aredube ah <sup>17</sup>.","[17]. Maadaamana Nabi Yuunus xeebta lagu soo tuuray isagoo aan dub lahayn. Wuxuu Alle u soo saaaray geedkaasi bocorka (aredube, ubo) si uu u harsiiyo oo uga ilaaliyo cayaayin wax yeela."
  37,147,"Waxaana u dirnay Boqol kun ama ka badanba.",""
  37,148,"Wayna rumeeyeen; waxaana u raaxeynay ilaa muddo.",""
  37,149,"Ee weydii (gaalada) in Rabbigaa gabdho leeyahay, iyaguna wiilal?",""
  37,150,"Mise ma waxaan abuurnay malaa'igta dheddig ahaan, iyaguna ay goob joog ka ahaayeen?",""
  37,151,"Ogaada, taasi xaqiiq waa been abuurashadooda inay yidhaahdaan:",""
  37,152,"Allaa ilmo leh, waana beenaalayaal dhabtii.",""
  37,153,"Ma wuxuu gabdho ka doortay wiilal?",""
