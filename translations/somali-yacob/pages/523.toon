quran[23]{c,v,t,f}:
  51,52,"Waa sidaase, ma jiro Rasuul u yimid kuwii iyaga ka horreeyey oo aysan odhan: waa saaxir, ama jinnoole.",""
  51,53,"Miyey iskula dardaarmeen arrinkani <sup>9</sup>? Mayee’ waa qolo xadgudub badan.","[9]. Miyey gaaladii beri hore u soo gudbiyeen hadalladan kuwaan hadda jira, sidaa darteed ay u yidhaahdeen isla hadalkoodii oo kale?."
  51,54,"Ee iskaga jeeso, kaama saarna eede.",""
  51,55,"Waani, waanadu waxay anfici mu’miniinta.",""
  51,56,"Uma aan abuurin jinka iyo insiga waxaan ahayn inay i caabudaan <sup>10</sup>.","[10]. Macnaha Alle Keliya caabudaan iyagoon cidna wax la wadaajin."
  51,57,"Kama doonayo wax risiq ah, kamana doonayo inay quudiyaan (uunkayga).",""
  51,58,"Hubaal waa Allaah Irsaaqaha, Rabbiga iska leh Awoodda sare, Xoogga Badan.",""
  51,59,"Xaqiiq kuwa fala dulmiga (shirkiga iyo macaasida) waxaa u sugnaaday saami 'Cadaab ah' la mid ah saamigii asxaabtood, ee waxba yey dalbin in aan u soo dedejiyo (cadaabka).",""
  51,60,"Hoog waxaa leh kuwa gaalooba, kaasoo ku iman Maalinkoodaasi loogu gooddiyey (Maalinta Qiyaamaha).",""
  52,1,"Waxaan ku dhaartay Buurta 'Siinaay' <sup>1</sup>.","[1]. Ad-Duur: Buurta, waxaa loola jeedaa Buurtii uu Alle kula hadlay Nabi Muuse c.s."
  52,2,"Iyo Kitaab qoran <sup>2</sup>.","[2]. Waxaa lagu fasiray Looxa Maxfuudka, ama Qur’aanka."
  52,3,"Ku qoran xaashiyo (maqaar ido khafiif ah) fidsan oo furan.",""
  52,4,"Iyo Guriga (Kacbada) la siyaarto <sup>3</sup>.","[3]. Waa Beytka Alle ay ku caabudaan malaa’igta ee ku yaal samada toddobaad, abbaarta Kacbada ama Kacbada Makkah."
  52,5,"Iyo saqafka la kor yeelay (samada).",""
  52,6,"Iyo badda lagu huriyey 'dabka ama soo fatahda' <sup>4</sup>.","[4]. Badahoo sidaas noqon Maalinta Qiyaamaha."
  52,7,"Hubaal, cadaabka Rabbigaa waa wax dhici oo sugan -",""
  52,8,"Ma jiro wax celin.",""
  52,9,"Maalinta markuu cirku hadba dhinac u wareegi,",""
  52,10,"Buuruhuna socon socosho (yaab) leh <sup>5</sup>.","[5]. Oo noqon sida boor oo u socon sida daruuraha."
  52,11,"Hoog waxaa leh Maalinkaas kuwa (Xaqa) beeniya (ee nabad diidka ah).",""
  52,12,"Kuwa iska cayaara ee dhex gala xumaanta.",""
  52,13,"Maalinka loogu tuuri Naarta Jahannama si daran oo xoog leh (waxaa lagu dhihi):",""
  52,14,"Waa tan Naartii aad beenin jirteen.",""
