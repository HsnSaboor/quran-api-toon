quran[11]{c,v,t,f}:
  47,1,"Kuwa gaalooba oo ka hor istaaga (dadka) Jidka Alle wuxuu (Alle) burin acmaashooda san <sup>1</sup>.","[1]. Maadaama ayan towxiidka qaadan iyo caqiidada saxiixa ah."
  47,2,"Kuwase (Xaqa) rumeeyey oo fala samaha oo rumeeyey (Qur’aanka) lagu soo dejiyey Muxammad oo ah Xaq ka yimid Rabbigood, wuxuu (Alle) ka tiritiri xumahay faleen, hagaajinna xaalkooda <sup>2</sup>.","[2]. Si ay u ogaadaan natiijada waxay doorteen."
  47,3,"Sidaas waxaa ugu wacan kuwaa gaalooba waxay raacaan been iyo baadil aan jirin, kuwase mu'miniinta ah waxay raacaan Xaqa ka yimid Rabbigood. Sidaasuu Alle ugu soo tusaale qaadaa dadka.",""
  47,4,"Ee markaad kula kulantaan dagaal gaalada ka garaaca luqumaha; markaad jabisaanna, ku adkeeya xadhigga 'maxaabiista dagaalka' <sup>3</sup>, intaa kaddib ku sii daaya axsaan fal <sup>4</sup> ama ha is furteen jeer ay car-carta dagaalku degto (oo nabaddu faafto). Waa sidaase, haddii Alle doono, Isaga Naf ahaantiisa baa ka aarsan lahaa (dagaal la'aan), waase si uu ugu imtixaano qaarkiinba qaar kale <sup>5</sup>. Kuwa lagu dilaa Jidka Alle marnaba (Alle) ma luminayo camalladooda.","[3]. Inta harta u soo qaata qafaal ahaan. \n[4]. Sii daaya idinkoon ka qaadan wax madax furasho ah. \n[5]. Ilaa la dhigo hubka iyo qalabka dagaalka, waxaa loola jeedaa ilaa dagaalka ka dhammaado oo nabaddu faafto."
  47,5,"(Alle) wuu hanuunin kuwaas oo hagaajin  xaalkooda.",""
  47,6,"Wuxuu gelin janno uu uga yeelay wax ay yaqaanaan.",""
  47,7,"Kuwa (Xaqa) rumeeyow! Haddaad u gargaartaan (diinta) Alle, Wuu idiin gargaari oo idiin sugi cagahiinna.",""
  47,8,"Kuwase gaalooba, hoog baa u sugnaaday, wuuna burin camalladooda.",""
  47,9,"Waxaa sidaas ugu wacan waxay naceen waxa uu Alle soo dejiyey (oo Xaq ah), markaasuu ka yeelay acmaashooda waxaan waxba ka jirin.",""
  47,10,"Miyeyna marin dhulka oo fiirin siday aheyd cidhibta kuwii ka horreeyey? Alle baa ku keenay baabba’ dhan <sup>6</sup>, gaaladuna waxay la kulmi isla aayahaas oo kale.","[6]. Wuu baabbi’iyey iyagoo dhan iyo waxay lahaayeenba."
  47,11,"Sidaas waxaa ugu wacan in Alle yahay gargaaraha kuwa rumeysan, gaaladuna ma leh gargaare dhab ah.",""
