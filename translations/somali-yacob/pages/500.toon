quran[9]{c,v,t,f}:
  45,14,"Waxaad ku dhahdaa kuwa (Xaqa) rumeeyey inay iska dhaafaan <sup>2</sup> kuwa aan ka rajo qabin Ayaamaha Alle <sup>3</sup>, si uu ugu abaal mariyo qolo waxay kasbadeen.","[2]. Waa billowgii baaqa Islaamka ka hor inta aan la idmin jihaadka.\n[3]. Ayaamaha Alle waxaa loola jeedaa maalmihii uu Alle ku soo dejiyey gaalada cadaabka, oo badbaadiyey kuwa xaqa rumeeyey."
  45,15,"Qofkii sama fala naftiisay dan u tahay, kiina xumaan fala waa dushiisa. Waxaana dib la idiinku soo celin  xagga Rabbigiin.",""
  45,16,"Waxaan dhab ahaan siinnay reer Israaâ€™iil Kitaabka (Towraadda) iyo xukun <sup>4</sup> iyo Nabinnimo, waxaana ku arsaaqnay waxyaalaha wanaagsan, oo ka faddilnay dadkii (waqtigoodii).","[4]. Al-Xukma waxaa loola jeedaa fahanka caqiidada iyo xeerarka islaamka iyo ku dhaqankooda iyo garsoor wanaagsan."
  45,17,"Waxaanu siinnay xujooyin cad oo arrimaha nolosha la xiriira, ismana khilaafin kaddib intuu u yimid cilmiga maahee, xasad dhexdooda ah awgi. Rabbigaa waa u kala garsoori dhexdooda Maalinta Qiyaamaha waxay isku khilaafsanaayeen.",""
  45,18,"Markaas waxaanu kuu yeelnay waddo cad oo amar (keenna) ah ee raac, hana raacin hawada kuwa aan wax ogeyn.",""
  45,19,"Iyagu kaagama taraan xagga Alle waxba; daalimiintana  waa isu sokeeye qaarba qaarka kale. Alle waa Gargaaraha kuwa ka dhowrsada (xumaha).",""
  45,20,"Kuwakani waa u tusmooyin cad dadka, iyo hanuun iyo naxariis ciddii wax yaqiinsan.",""
  45,21,"Mise ma waxay moodaan kuwa kasbada xumaha inaan la mid dhigeyno kuwa (Xaqa) rumeeyey oo samaha fala, oo noloshooda <sup>5</sup> iyo geeridooda sinnaan? Xumaa siday wax u xukumaan.","[5]. Tafsiir kale waa: Xumaan falayaasha waa isku mid noloshooda iyo geeridooda. Macnaha waa ma aqbalaan hanuunka."
  45,22,"Allaah wuxuu u abuuray samooyinka iyo arlada xaq iyo in naf waliba laga abaal mariyo waxay kasbatay iyagoon la dulmineyn.",""
