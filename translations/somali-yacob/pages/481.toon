quran[8]{c,v,t,f}:
  41,39,"Calaamooyinka Alle waxaa ka mid ah  inaad aragto dhulka oo bas (abaar) ah, markase aan ku soo da’inno biyo (roob) uu noolaado oo soo kor noqdo. Hubaal Kan (Allaah ee) nooleeya wuxuu nooleyn maytida. Hubaal wax walba wuu Karaa.",""
  41,40,"Kuwa iiliya Aayadahayaga <sup>12</sup> nagama qarsoona. Ma mid lagu tuuri Naarta baa khayr badan, mise mid Iman isagoo nabad ah Maalinta Qiyaamaha? Fala waxaad doontaan 'Alle 'waxaad fashaan wuu arkaa.","[12]. Iyagoo u akhriyaya si leexsan ama u fasiraya si khaldan."
  41,41,"Hubaal kuwa ku gaalooba Waanada <sup>13</sup> (Qur’aanka) markuu u yimid 'waa laga jazayn' <sup>14</sup> oo (kani Qur’aanka) waa Kitaab sharaf weyn leh.","[13]. Kuwa diida xaqa ama door bida tafsiirka qalloocan Alle ma hanuuniyo. \n[14]. Hadalka inta ka go’an waa la iska garan karaa oo waxaa weeye: Waxay la kulmi doonaan ciqaab aan la suureysan karin.”"
  41,42,"Baadil ugama yimaado hortiisa ama gadaashiisa <sup>15</sup>; waa Waxyi laga soo dejiyey xagga Xakiim, Ammaanan (Alle).","[15]. Aan isagoo kale la keeni karin, aan waxba looga qaadin in wax laga sheego, uuna yahay Kitaab uu Alle dhowray."
  41,43,"Waxba lagu odhan maayo (Nabi Muxammadow) aan aheyn wixii lagu yidhi Rusushii kaa horreysay. Hubaal Rabbigaa waa Rabbiga Denbi dhaafka leh, iyo Rabbiga leh Ciqaab Xanuun Badan.",""
  41,44,"Haddaan ka dhigi lahayn Qu’raan af shisheeye ku soo dega, waxay odhan lahaayeen: Maxaa Aayadihiisa looga dhigi waayey kuwo cad? Waa maxay acjami (carrab) shisheeye isagoo Carab ah? Dheh: Wuxuu u yahay kuwa rumeysan hanuun iyo caafimaad. Kuwase aan rumeysnayn waxaa ah culeys dhegahooda, waana ka indha la' yihiin, kuwaa waxaa looga yeedhaa meel fog.",""
  41,45,"Waxaanu dhab ahaan siinnay Muuse Kitaabka (Towraadda), waase la isku khilaafay. Haddiina aysan jiri lahayn erey ka hormaray Rabbigaa (in dib loogu dhigo cadaabka) waa la kala xukumi lahaa dhexdooda, waxayse ka qabaan (Qur’aanka) shaki walaac leh.",""
  41,46,"Qofkii sama fala naftiisay (dan) u tahay, kii xumaan falana isagay u daran tahay, Rabbigaa ma aha mid dulmiya addoomaha.",""
