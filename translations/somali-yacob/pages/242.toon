quran[11]{c,v,t,f}:
  12,53,"Ma eed tirayo nafteyda <sup>14</sup>, naftu waa xume amarto, mid uu Rabbigay u naxariisto maahee. Hubaal Rabbigay waa Denbi Dhaaf Badane, Naxariis Badan.","[14]. Inkastoo ibnu Kathiir uu u nisbeeyo ereyada aayadaha 52-53 xaaskii Al- Caziiz. Mufasiriin kale waxay qabeen inuu ku hadlay ereyadaa Yuusuf, isagoo dalbayey In la baaro arrinta, oo qiraya naxariista uu Alle u galay."
  12,54,"Boqorkii wuxuu yidhi: ""Ii keena Yuusuf, waxaan u gaar yeeli nafteyda (la taliyaheyga ahaan)."" Markuu la hadlayna, wuxuu yidhi: ""Waxaad ku tahay agtayada maanta sharafle, la aamino.""",""
  12,55,"(Yuusuf) wuxuu yidhi: ""Iiga dhig (masâ€™uul) khasnadaha arlada (maaliyadda iyo qorsheynta). Waxaan anigu ahay xafide aamin ah, aqoon leh.""",""
  12,56,"Sidaasaan ugu siinnay Yuusuf awood dhan arlada (Masar), wuxuu ku hantay maamul dhan dhexdeeda meeshuu doonoba. Waxaan ku galladeysannaa Naxariistayada ciddaan doonno, mana dayacno abaalka sama falayaasha.",""
  12,57,"Ajarka Aakhiraana u khayr badan kuwa (Xaqa) rumeysan ee iska jira xumaha.",""
  12,58,"Yuusuf walaalihiis baa yimid <sup>15</sup>, markaasay u soo galeen, wuuna aqoonsaday iyagoon garanayn <sup>16</sup>.","[15]. Taariikhyahannada waxay sheegeen inay ka dhacday abaar daran Masar iyo nawaaxigeeda. Wuxuuna Nabi Yacquub u tilmaamay Yuusuf walaaladi inay aadaan Madyan oo la kulmaan ragga Masar u haya xilka si ay uga dalbaan raashin.\n[16]. Iyagu ma garan isbeddelka ku dhacay muuqaalkiisa darteed ee sannado soo mareen."
  12,59,"Markuu u diyaariyey rarkoodii raashinka, wuxuu yidhi: Ii keena walaal aad leedihiin oo xagga aabbihiin ah. Miyeydaan arkayn inaan bixiyo beeg dhan, iyo inaan Anigu u wanaagsnahay inta wax marti gelisa?",""
  12,60,"Haddaydaan ii keeninna (walaakiin), kama heleysaan beeg xaggeyga, mana ii soo dhowaaneysaan (mar kale).",""
  12,61,"Waxay yidhaahdeen: Waxaanu ka dhaadhicin aabbihi, waana faleynaa sidaas.",""
  12,62,"Wuxuuna, ku yidhi shaqaalahiisii: ""U dhex geliya badeecaddoodii rarkooda <sup>17</sup>, si ay u gartaan markay u noqdaan reerkooda (oo u tixgeliyaan) si ay u soo laabtaan.""","[17]. Badi mufasiriinta waxay sheegaan in badeecaddii Yuusuf walaalihi ay u keeneen inay ku beddeshaan raashinka ay aheyd hargo, xargo, iyo saandallo, iwm."
  12,63,"Markay u noqdeen aabbahood, waxay yidhaahdeen: ""Aabbow! Waa naloo diiday wax beeg ah (hadda kaddib hadduuna walaalkayo Binyaamiin na raacin). Ee nagu dar walaalkayo <sup>18</sup>, waxaanu soo heli beeg dhan, innaguna waanu ilaalin isaga.""","[18].Waa Binyaamiin ee la joogay aabbihi Yacquub guriga."
