quran[16]{c,v,t,f}:
  50,36,"Badanaa inta fac aan halaagnay iyaga hortood, kuwaasoo ahaa kuwo ka xoog badan oo dhulalka xulay. Ma jirto meel (Alle) laga magan galo oo looga cararo.",""
  50,37,"Arrinkani waxaa hubaal ugu sugan waano kan qalbi leh ama maqalka raariciya isagoo baraarugsan.",""
  50,38,"Waxaanu dhab ahaan ku abuurnay samooyinka iyo arlada iyo waxa u dhexeeya lix maalmood namana soo gaarin wax daal ah.",""
  50,39,"Ee u samir waxay leeyihiin, kuna tasbiixso Ammaanaha Rabbigaa ka hor qorrax soo baxa iyo ka hor intaanay dhicin.",""
  50,40,"Habeenka in ka mid ahna ku tasbiixso Ammaanahiisa iyo salaadaha ka dambow.",""
  50,41,"Dhageyso Maalinka markuu dhawaaquhu ka dhawaaqi meel dhow.",""
  50,42,"Maalinka ay maqli qaylo Xaq ah, kaasu waa Maalinka soo bixinta (Qiyaame).",""
  50,43,"Annagaa (Alle ah) xaqiiq wax nooleyna waxna dhinsiinna; waana Xaggayaga meel noqodka dambe (Aakhirada).",""
  50,44,"Maalinta uu dhulku ka dillaaci gaballo hoostooda, markaasay dhaqso ku soo bixi, kaasu waa soo kulmin noo fudud.",""
  50,45,"Annagaa ogsoon waxay (gaaladu) leeyihiin; adiguna ma ahid mid qasab ku leh. Ee ku waani Qur’aanka kan ka cabsada Gooddigayga.",""
  51,1,"Waxaan ku dhaartay (dabeylaha) boorka kiciya <sup>1</sup>.","[1]. Ad-Daariyaat: Dabeylaha boorka kiciya."
  51,2,"Iyo (duruuraha) xambaarsan culayska (roobka).",""
  51,3,"Iyo doonyaha sida fudud ugu socda (badaha).",""
  51,4,"Iyo kuwaa (malaa’igta) ku qaybiya (risiqa, roobka, iwm) Amarkeenna.",""
  51,5,"(Dadow) waxa la idiinku gooddin (Qiyaamada, Xisaabta) xaqiiq waa run.",""
  51,6,"Abaalmarintuna (jaazeynta Aakhiro) waa la hubaa inay dhaceyso.",""
