quran[15]{c,v,t,f}:
  20,99,"Sidaasaan (Muxammadow) kuugu soo tebinnaa warar ka mid ah wixii horey u dhacay. Waxaanuna xaqiiq kaa siinnay Xaggayaga waano (Qur’aankan).",""
  20,100,"Qofkii ka jeesta wuxuu xambaaran Maalinta Qiyaame culaab culus (denbi).",""
  20,101,"Iyagoo ku dhex waari (cadaabka). Xumaa maalinta Qiyaamaha culaabka ay qaadi.",""
  20,102,"Maaalinta buunka la afuufi <sup>21</sup>, oo aan isu soo kulmin denbiilayaasha Maalintaa iyagoo indho cawlan <sup>22</sup>.","[21]. Afuufka labaad, waana afuufka dadka ay ka soo bixi doonaan qubuurahooda iyagoo nool. \n[22]. Cabsi darteed, ama macnaha waa iyagoo indha la’ waxba aan arkayn."
  20,103,"Iyagoo  Hoos u wada hadlaya oo isku leh: Ma aydaan joogin waxaan aheyn toban (maalmood adduunka).”",""
  20,104,"Annagaa ka ogsoon waxay leeyihiin, marka kooda ugu jid wanaagsani odhan, “Ma aydaan joogin (adduunka) maalin mooyee.”",""
  20,105,"Waxay wax kaa weydiin buuraha, dheh: Rabbigay baa baabbi’in isagoo ka dhigaya sida budo ciid ah.",""
  20,106,"Wuxuu ka yeeli (arladana) ban siman.",""
  20,107,"Aad ku dhex arkeyn meel hoosaysa ama sarreysa.”",""
  20,108,"Maalintaas waxay iyagu (qof walbaa) raaci (dhawaaqa) dhawaaqaha isagoon leexleexasho lahayn. Waxayna ahaan codadka oo dhan kuwo kushuucsan Raxmaanka (Alle) horti, mana maqleysid waxaan aheyn shanqarta (socodkooda).",""
  20,109,"Maalintaas shafeeco wax ma tarto, mid maahee uu Raxmaanku (Alle) u idmo oo uu ka raalli yahay hadalkiisa.",""
  20,110,"Wuxuu (Alle) og yahay waxa hortooda ah iyo waxa gadhaashooda ah, Mase ku koobi karaan (waxa uu Og yahay) Cilmi.",""
  20,111,"Waxay dhammaan wejiyadu u khushuuci (Allaah), Noolaha Daa’inka ah, Irsaaqaha iyo Maamulaha waxa uunka jira oo dhan.  Waxaana khasaaray kii geystay dulmi <sup>23</sup>.","[23]. Qofkii gef ka galay Alle ee yidhi wiil buu leeyahay ama ilmo ama ku tilmaamay sifad xun ama gef ka galay mid ka mid ah uumankiisa."
  20,112,"Qofka se samo fala oo mu’min ah, ma ka cabsanayo dulmi loo geysto iyo wax loo dhimo midna.",""
  20,113,"Sidaasaan kugu soo dejinnay Qur’aan af Carabi ah, oo ugu celcelinnay si cad digniiniha iyo gooddiyada, bal inay iska jiraan oo ka dhowrsadaan (shirkiga iyo xumaha kale), ama uu ku dhaliyo waantow.",""
