quran[21]{c,v,t,f}:
  44,19,"Ha iska sare yeelina Alle. Waxaan idiinla imid xujo cade.",""
  44,20,"Waxaana ka magan galay Rabbigay iyo Rabbigiin inaad i dhagaxyeysaan <sup>6</sup>.","[6]. Si aydaan dhagax iigu shiidin ilaa geeri. Ama si aydaan iigu dhaleeceyn carrabyadiinna ama si aydaan iigu dhibaateyn si kale."
  44,21,"Ee hadddaydaan i rumeyn, iga fogaada (I daaya).",""
  44,22,"Markaasuu (markay beeniyeen) u dhawaaqay Rabbigi (isagoo leh): Kuwakanu waa qolo denbiilayaal ah.",""
  44,23,"(Alle wuxuu yidhi), ""La Guuree (Muusow) addoomahayga habeennimo. Waa la idin soo daba galiye.",""
  44,24,"Oo dhaaf baddoo deggan <sup>7</sup> oo qaybsan: waa ciidan la qarqine"".","[7]. Kaddib markay labo u kala dhanbalantay, si ay askarta Fircoon u soo raacaan ilmahii Israa’iil oo markaa Fircoon iyo dadkiisa loo qarqiyo."
  44,25,"Intee bay ka tageen beero iyo ilo.",""
  44,26,"Iyo dalagyo iyo degaan wanaagsan.",""
  44,27,"Iyo nicmooyin ay ku raaxaysanayeen.",""
  44,28,"Waa sidaase! Waxaanu dhaxalsiinnay qolo kale (reer Israa’iil).",""
  44,29,"Uma ay ooyin samada iyo arladu, lamana siin wax fursad (kansho) ah.",""
  44,30,"Waxaana dhab ahaan ka badbaadinnay ilmihii Israa’iil cadaab wax dulleeya.",""
  44,31,"Xagga Fircoon ah; wuxuu ahaa islaweyne, ka mid ahaa xadgudbayaasha.",""
  44,32,"Waxaana ka doorannay (dadkii waqtigoodii), Annagoo ogsoon.",""
  44,33,"Waxaana siinnay calaamado <sup>8</sup> ay ku sugnaayeen imtixaan cad.","[8]. Sida in lagu hareeyey daruuraha, loo soo dejiyey Manni iyo Salwaa, biyo looga burqiyey dhagax, badda cas oo loo kala dhanbalay, iwm."
  44,34,"Kuwaasi (gaaladu) waxay yidhaahdaan:",""
  44,35,"Ma jirto waxaa aheyn dhimashadayada hore mana nihin kuwo dib loo soo nooleyn.",""
  44,36,"Ee (dib) u soo cesha aabbayaashayadii hore, haddaad run sheegaysaan.",""
  44,37,"Ma iyagaa khayr badan mise qolodii Tubbac <sup>9</sup> iyo kuwii ka horreeyey? Waanu hallignay, waxay ahaayeen denbiilayaal.","[9]. Waxaa loolaa jeedaa reer Ximyar ee degganaa Yaman, Tubbacna waa naynaasta boqorkooda."
  44,38,"Uma aanu abuurin samooyinka iyo arlada iyo waxa u dhexeeya ciyaar.",""
  44,39,"Uma aanu abuurin waxaan Xaq aheyn, badankooduse ma oga.",""
