quran[23]{c,v,t,f}:
  26,137,"Kanu ma aha waxaan aheyn caadadii dadkii hore (ee laga tagay).",""
  26,138,"Oo ma nihin kuwo la cadaabayo.",""
  26,139,"Wayse beeniyeen, markaasaan halaagnay. Hubaal, arrinkaa waxaa ku sugan calaamo, mase aha badankoodu kuwo rumayn.",""
  26,140,"Hubaalna Rabbigaa (Alle), waa Adkaadaha Sare, Naxariista Badan.",""
  26,141,"Thamuud waxay beenisay Rusushii.",""
  26,142,"Markuu walaalkood Saalix ku yidhi: â€œMiyeydaan iska jireyn (shirkiga iyo xumaha kale)?",""
  26,143,"Xaqiiq, waxaan anigu idiin ahay Rasuul Aamin ah.",""
  26,144,"Ee Alle ka cabsada oo i adeeca.",""
  26,145,"Idinkuma weydiisto wax abaal gud ah (Diinta Alle), abaalgudkeygu waxaan ka sugayaa oo keliya Rabbiga uumanka.",""
  26,146,"Ma waxaa la idiinkaga tagi halkan idinkoo nabad ah?",""
  26,147,"Ku sugan beero iyo ilo.",""
  26,148,"Iyo dhir iyo geedo timir fiiddeedu bisayl tahay.",""
  26,149,"Oo aad ka qodataan guryo buuraha idinkoo isla weyn.",""
  26,150,"Ee Alle ka cabsada oo i adeeca.",""
  26,151,"Oo ha adeecina amarka xad gudbayaasha.",""
  26,152,"Kuwa fasahaadiya arlada oo aan hagaajin.",""
  26,153,"Waxay yidhaahdeen: Waxaad tahay oo keliya mid ka mid ah kuwa sixran.",""
  26,154,"Ma ahid waxaan ahayn qof nala mid ah. Ee noo keen calaamo haddaad run sheegayso.",""
  26,155,"(Saalix) wuxuu yidhi: Tani waa Hal <sup>9</sup>; waxay u leedahay xaq inay cabto (biyo) maalin, idinkuna waxaad u leedihin xaq inaad cabtaan (biyo) maalin la yaqaan.","[9]. Hal Mucjiso ahaan loogu soo diray Calaamo ahaan ka timid xagga Alle."
  26,156,"Ee ha ku taabannina wax xumaan (dhib) ah, yeysan idin qabane cadaab Maalin weyn.",""
  26,157,"Waase boqna gooyeen hashii (oo dileen), markaasay ka shallaayeen.",""
  26,158,"Markaasaa waxaa qabtay cadaab. Arrinkaa waxaa xaqiiq ku sugan calaamo, mase aha badankoodu kuwo rumayn.",""
  26,159,"Hubaalna Rabbigaa (Alle) waa Adkaadaha Sare, Naxariista Badan.",""
