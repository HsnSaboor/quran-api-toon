quran[11]{c,v,t,f}:
  29,64,"Ma aha noloshatan adduunku waxaan aheyn madaddaalo iyo ciyaar. Oo hubaal Daarta dambeysa - taasi weeyaan nolosha dhabta ah (ee waarista), waase hadday og yihiin.",""
  29,65,"Markay koraan doonyaha, waxay baryaan Alle (Keliya), iyagoo u keli yeelaya cibaadada, markase uu nabad ku keeno barriga, markaasay u shariik yeelaan.",""
  29,66,"Sidaasay uga abaal dhacaan waxaanu siinnay, sidaas darteed ha iska raaxeysteen <sup>17</sup>, wayse ogaan doonaan (cidhibteeda).","[17]. Waxaa sidoo kale Aayadda loo fasiri karaa gooddin ahaan: “Ee ha ka abaal dhacaan waxa aanu siinnay oo ha iska raaxeystaan, wayse ogaan doonaan waxa ku dhaca."
  29,67,"Miyeyna arkayn (gaaladii Quraysheed) inaanu yeellay (dejinnay) Xaram Aamin ah, halka dadka laga dafo hareerahooda <sup>18</sup>? Ee ma baadil (shirki) bay rumeyn, oo ku gaaloobi Nicmadda Alle (Towxiidka)?","[18]. Macnaha waa in la dilo oo loo soo qaato qafaal ahaan."
  29,68,"Yaa ka dulmi badan kan ka been sheega Alle ama beeniya Xaqa markuu u yimid? Miyaanay ahayn Naarta hoyga gaalada?",""
  29,69,"Kuwase aad ugu dadaala Arrinkayaga (diinta oo ku camal fala), waxaanu ku hanuunin Jidadkayaga (lagu nabad galo). Oo Alle wuxuu la jiraa sama falayaasha.",""
  30,1,"Alif laam-miim <sup>1</sup>.","[1]. Eeg sharaxa hoose ee Suuradda 2 Al-Baqarah: Aayadda koowaad."
  30,2,"Ruum waxaa lagaga adkaaday.",""
  30,3,"Dhulka soke ee hooseeya (Shaam), iyaguna, kaddib markii laga adkaaday <sup>2</sup>, way adkaan doonaan.","[2]. Waxaa ka adkaaday Furus. Furus ama Peershiya waa magacii hore ee loo yiqiin Iiraan."
  30,4,"Dhowr sano gudahood, Amarka Alle baa iska leh hor iyo gadaalba. Maalintaasayna mu’miniintu ku farxi <sup>3</sup>.","[3]. Guusha uu Alle siin ehlu kitaabka  darteed, ay ka guuleysan Furuskii dab caabudka ahaa waagaas."
  30,5,"Gargaarka Alle, wuxuu (Alle) u gargaaraa cidduu doono, waana Adkaadaha Sare, Naxariista Badan.",""
