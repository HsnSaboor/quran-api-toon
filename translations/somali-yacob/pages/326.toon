quran[13]{c,v,t,f}:
  21,45,"Dheh waxaan uun idiinku digi Waxyiga (ka yimid Alle). Kuwase dhegaha li’i ma ay maqlaan dhawaaqa marka loo digi.",""
  21,46,"Hadduu taabto (kuwa xaqa beeniya) wax yar oo ka mid ah cadaabka Rabbigaa, waxay odhan: Hooggeennee! Waxaanu nahay daalimiin (gar ma qaatayaal).",""
  21,47,"Waxaanu dhigi miisaan caadil ah Maalinta Qiyaamaha, lagamana dulmiyo nafna waxba, haba ahaado wax le’eg iniinta sisinta <sup>13</sup> waanu keeni. Annagaana ku filan Xisaabiye ahaan.","[13]. Ama wax ka yar ama wax ka weyn."
  21,48,"Waxaanu dhab ahaan siinnay Muuse iyo Haaruun Furqaanka <sup>14</sup>, iyo iftiin iyo waano <sup>15</sup> ay leeyihiin kuwa iska jira (xumaha ee dhowra Amarrada Alle).","[14]. Kala sooce samaanta iyo xumaanta.\n[15]. Kuwani waa seddex tilmaamood oo lagu sifeeyey isla Towraadda."
  21,49,"Kuwa ka baqa Rabbigood sir 'iyo saaqba' <sup>16</sup>, iyagoo Saacadda (Qiyaame) ka cabsan.","[16]. Waxaa loola jeedaa Iyagoo aan arag ama iyagoo keli ah aan cidna u jeedin."
  21,50,"Kanina (Qur'aanku) waa waano barakaysan aanu soo dejinnay, ee miyaad  diideysaan oo ka jeesinaysaan <sup>17</sup>?","[17]. Idinkoo iska yeelaya inaydaan aqoon, inkiraya ama diidaya inaad qirtaan."
  21,51,"Waxaanu dhab ahaan siinnay goor hore Ibraahiim (saamigiisa) hanuunka <sup>18</sup>, Waxaaanuna uga war qabnay si dhan.","[18]. Ka hor Muuse, Alle wuxuu hanuunshay Ibraahiim tan iyo yaraantii."
  21,52,"Markuu ku yidhi aabbihii iyo qoladiisii: “Waa maxay sanamyadan aad idinku dul fadhidaan (ee aad caabudeysaan)?”",""
  21,53,"Waxay yidhaahdeen: “Waxaan hellay aabbayaashayo oo caabudaya.”",""
  21,54,"(Ibraahiim) wuxuu yidhi: “ Waxaad idinka iyo aabbayaashiinba ku sugan tihiin habow cad?.”",""
  21,55,"Waxay yidhaahdeen: Ma waxaad noola timid xaq, mise adigu waad nagu ciyaari?.”",""
  21,56,"(Ibraahiim) wuxuu yidhi: Mayee’ Rabbigiin waa Rabbiga samooyinka iyo arlada ee ah Kan abuuray, aniguna waxaan ka mid ahay kuwa arrinkani ka marag kaci.",""
  21,57,"Tallaahi, Waxaan u degi qorshe (tab) (si aan u baabbi’iyo) asnaamtiinna markaad jeedsataan idinkoo tegi <sup>19</sup>.","[19]. Ibraahiim c.s. wuxuu ka yidhi hadalladaa qalbigiisa oo keliya inuu tab u degeyo baabbi’inta sanammadooda."
