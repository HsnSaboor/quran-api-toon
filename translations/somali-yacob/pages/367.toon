quran[19]{c,v,t,f}:
  26,1,"Taa Siin Miim <sup>1</sup>.","[1]. Eeg sharaxa Suuradda 2 Al-Baqarah: Aayadda 1."
  26,2,"Kuwakani waa Aayadaha Kitaabka (Qur’aanka) ee Cad.",""
  26,3,"Waa intaasoo aad naftaada ku disho (murugo) inaysan rumayn (Xaqa) darteed.",""
  26,4,"Haddaan doonno, Waxaan kaga soo dejin calaamo cirka, ay luqumahoodu u hogtaan <sup>2</sup>.","[2]. Macnaha waxaa lagu qasbayaa inay rumeeyaan."
  26,5,"Uga ma yimaado waano (Qur'aan) xagga Raxmaanka 'Alle' iyagoo cusub oo is daba jooga, waase ka jeesadaan.",""
  26,6,"Waxay dhab ahaan beeniyeen (Xaqa), sidaas darteed waxaa u imaan wararka waxay ku jees-jeesayeen.",""
  26,7,"Miyeyna arkayn dhulka intee baan nooc kasta oo dhir wanaagsan ah sababnay inuu ka soo baxo?",""
  26,8,"Hubaal, waxaa arrinkaa ku sugan calaamo, mase aha badankoodu kuwo rumeyn.",""
  26,9,"Hubaalna Rabbigaa waa Adkaadaha Sare, Naxariista Badan.",""
  26,10,"(Xus) markuu Rabbigaa u yeedhay Muuse (Isagoo leh): U tag qoloda daalimiinta (gar ma qaatayaasha) ah.",""
  26,11,"Qolada Fircoon, miyaanay iska jireyn (xumaha oo u hoggaansameyn Alle)?",""
  26,12,"(Muuse) wuxuu yidhi: Rabbiyow! Waxaan ka cabsan inay i beeniyaan,",""
  26,13,"Oo ay cidhiidhyoonto laabteydu, oo caddeyn kari waayo (hadalka) carrabkaygu. Ee dir la jirkay Haaruun (inuu i caawiyo).",""
  26,14,"Waxayna igu heystaan denbi (dil aan geystey ah), sidaas darteed waxaan ka cabsan inay i dilaan.",""
  26,15,"(Alle) wuxuu yidhi: “Ma jirto! Ee la taga idinku Aayadahayaga. Hubaal, Annagaa idinla jirna oo idin maqleyna.",""
  26,16,"U taga Fircoon oo ku dhaha: ""Innagu waxaanu nahay Rusuulka Rabbiga uumanka"".",""
  26,17,"Ee nagu dar hana raacaane reer Israa’iil.",""
  26,18,"(Fircoon) wuxuu yidhi: Ma waanaan kugu barbaarin dhexdayada adigoo ilmo yar ah? Oo aad nala joogin sannado badan ka mid ah cimrigaaga?",""
  26,19,"Oo aad fashay falkaagii aad fashay (dishay nin) waxaadna tahay abaal laawe.",""
