quran[17]{c,v,t,f}:
  23,43,"Ma jirto ummad ka soo hor mari karta ajasheeda, ama ka dib mari karta.",""
  23,44,"Markaasaan soo dirnay Rusushayada oo is raacsan, mar kastoo uu u yimaado ummad Rasuulkeedu way beeniyaan, kolkaasaan ka yeellay qaarba inay raacaan qaar kale (halaagnay), oo ka dhignay wax lagu sheekeysto. Ee meel daran ha ka dhaceen qolodaan (Xaqa) rumeyn.",""
  23,45,"Markaa Waxaan soo dirnay Muuse iyo walaalki Haaruun oo wata Aayadahayaga <sup>5</sup> iyo Xujo Cad.","[5]. waa sagaalkii mucjiso ee la siiyey Nabi Muuse."
  23,46,"Xagga Fircoon iyo xildhibaannadiisii, waxayse u dhaqmeen si isla weyni ah,  waxayna ahaayeen qolo isla sarreeya.",""
  23,47,"Waxay yidhaahdeen: “Ma waxaan rumeyn labo nin oo nala mid ah oo dadkoodu innaga noo adeegaaan.”",""
  23,48,"Markaasay beeniyeen oo ka mid noqdeen kuwii la halaagay.",""
  23,49,"Waxaanu dhab ahaan siinnay Muuse Kitaabka (Towraadda) si ay u hanuunaan <sup>6</sup>.","[6]. Ilmahii Israa’iil."
  23,50,"Waxaana ka yeelnay wiilkii Maryam iyo hooyadiis calaamad <sup>7</sup>, waxaana ka siinnay hoy meel sare oo sugnaansho iyo biyo socda leh (ilo).","[7]. Waa abuurista Ciise aabbe la'aan, iyo hooyadi oo uurkiisa qaadday iyadoo uu nin taaban."
  23,51,"(idinka) Rususha ahow! Ka cuna cuntada inta xalaasha ah wanaagsan oo sama fala. Anigu xaqiiq waxaad faleysaan waan Ogahaye.",""
  23,52,"Hubaal, diintiinnaan (Islaamka) waa diin mid keliya ah. Aniguna waxaan ahay Rabbiigiin, ee iga cabsada (oo ka fogaada shirkiga iyo xumaha kale) .",""
  23,53,"Waxayse u kala goosgoosteen diintooda dhexdooda kooxo, koox walbaa waxay haystaan <sup>8</sup> ay ku faraxsan yihiin.","[8]. Oo caqiidooyin ah, dhaqammo, caadooyin, iwm."
  23,54,"Ee iskaga tag jahliga daran ay ku jiraan ilaa iyo muddo.",""
  23,55,"Ma waxay moodaan waxa aanu siinno ee maal iyo carruur ah.",""
  23,56,"Inaan ula soo dhaqsanno waxyaalaha wanaagsan? mase dareensana <sup>9</sup>.","[9]. In waxyaalaha wanaagsan ee lagu siiyey adduunkan ay keliya yihiin wax lagu imtixaamayo iyaga."
  23,57,"Hubaal Kuway cabsida Rabbigood ku weyn tahay;",""
  23,58,"Ee ah Kuwa Aayadaha Rabbigood rumeysan,",""
  23,59,"Oo ah  kuwa aan cid kale la wadaajin Rabbigood (cibaadada);",""
