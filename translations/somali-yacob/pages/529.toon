quran[21]{c,v,t,f}:
  54,7,"Iyagoo arag dulleysan, waxay ka soo baxayaan qubuurahooda iyagoo la moodo ayax faafay.",""
  54,8,"U degdegaya dhinaca baaqaha, gaaladu waxay odhan: Kani waa Maalin daran.",""
  54,9,"Waxaa (Xaqa) beeniyey iyaga hortood Qolodii Nuux, waxay beeniyeen addoonkayagii (Nuux) oo yidhaahdeen: waa jinnoole, oo la handaday.",""
  54,10,"Markaasuu baryey Rabbigi (isagoo leh): Waa la iga adkaadaye ii soo hiilli.",""
  54,11,"Markaasaan ka soo furnay albaabadii daruuraha biyo da’aya oo badan.",""
  54,12,"Kana soo burqinnay dhulka ilo (biyo ah), markaasay biyihii (cirka iyo dhulka) is qabteen oo ku kulmeen arrin la qaddaray .",""
  54,13,"Waxaana (Nuux) ku qaadnay (Doonni) laga sameeyey Alwaax iyo masaamiir.",""
  54,14,"Ku socota indhahayaga hortood (waxaana harqinnay gaaladii) ka jaazeyn gaalnimadooda (iyo u hiillin ahaan Nuux).",""
  54,15,"Waxaana uga tagnay si ay u ahaato Calaamad (lagu waantoobo), ee ma jiraa mid ku waantoobi?",""
  54,16,"Ee Sidee ahaa cadaabkeygii iyo digniinaheygii?",""
  54,17,"Waxaanu dhabtii sahalnay Qur’aanka si loo xusuusto, mase jiraa cid waantoobi?",""
  54,18,"Reer Caad waxay beeniyeen (Xaqa), ee sidee ahaa cadaabkeygii iyo digniinaheygii.",""
  54,19,"Waxaan ku soo dirnay dushood dabeyl qabow badan maalin baaskeedu is daba joogo.",""
  54,20,"Iyadoo u majaxaabineysa dadka <sup>3</sup> sida inay ahaayeen geedo timir jirriddoodii la rujiyey.","[3]. Ka soo bixineysa halkay ku gabbanaayeen."
  54,21,"Ee sidee ahaa cadaabkeygii iyo digniinaheygii.",""
  54,22,"Waxaanu dhabtii sahalnay Qur’aanka si loo xusuusto, mase jiraa cid waantoobi?",""
  54,23,"Reer Thamuud waxay beeniyeen digniinihii.",""
  54,24,"Waxay yidhaahdeen: Ma qof keliya oo naga mid ah (Saalix) yaan raaceynaa, markaas waxaanu ku sugannahay habow iyo heehaab (waalli).",""
  54,25,"Ma waxaa Wacdiga lagu soo dejiyey isaga oo nalaga dhex doortay? Mayee, waa beenlow isla weyn <sup>4</sup>.","[4]. Waxay ula jeedaan Nabi Saalix."
  54,26,"Berri bay ogaan, waa kee beenalaha, islaweynaha ah?",""
  54,27,"Waxaan soo direynaa Hal lagu imtixaani ee sug oo samir yeelo <sup>5</sup>.","[5]. Aayaddan iyo tan xigta waxay ku socdaan Saalix c.s."
