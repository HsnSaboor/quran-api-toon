quran[11]{c,v,t,f}:
  27,45,"Waxaan u dirnay (reer) Thamuud walaalkood Saalix, wuxuu yidhi: Caabuda Alle (Keliya). Mise waxay noqdeen labo kooxood (gaalo iyo mu’miniin) doodaya <sup>14</sup>.","[14]. Nabi Saalix c.s iyo qolodiisii."
  27,46,"(Saalix) wuxuu yidhi: “Tolkaygiyow! Maxaad u doontaan in la idiin soo dedjiyo xumaanta halkii samaanta <sup>15</sup>? Maxaad uga dalbi weydeen Denbi Dhaaf Alle inuu idiin naxariisto?","[15]. Iyagoo kula dooday Saalix inuu u keeno cadaabka uu ugu gooddiyey, halkii ay dalbi lahaayeen Naxariis Alle."
  27,47,"Waxay yidhahdeen: Waan ku shareysan- nay adiga iyo kuwa kula jira. Wuxuu yidhi: ""Waxa idinku dhaca (khayr ama shar) waa Alle agti <sup>16</sup>; waxaadse tihiin qolo la imtaxaanayo.”","[16]. Qaddarka iyo qadahiisa."
  27,48,"Waxaa magaalada <sup>17</sup> ku sugnaa sagaal nin <sup>18</sup>, ku fala fasahaad arlada aan wax hagaajin.","[17]. Mufasiriinta qaarkood waxay yidhaahdeen waxaa loola jeedaa magaalada halkan magaaladii qolodii Thamuud, waana magaaladii Al-Xijir. \n[18]. Oo ahaa madaxdoodii iyo wiilasha ay dhaleen oo diinta colaadinayey."
  27,49,"Waxay yidhaahdeen: Isku dhaarsada Alle inaan ku qaadno weerar kedo ah (Saalix) iyo ehelkiisa goor habeen ah, markaas waxaan ku odhan xigtadiisa  dhow <sup>19</sup>: Maa aanu joogin meeshuu ku halaagsamay ehelkiisu,run baynuna sheegi.","[19]. Midka ay saaran tahay inuu fuliyo dardaarankiisa, oo leh diyadiisa."
  27,50,"Waxay tabeeyeen tab, Annaguna waxaanu tabeennay tab, iyagoo aan dareemayn.",""
  27,51,"Ee fiiri siday aheyd cidhibtii tabtooda inaan baabbi’innay iyaga iyo dadkoodii oo dhan.",""
  27,52,"Waana kuwaas guryahoodii iyagoo maran oo burbur ku sugan dulmigoodii darti. Hubaal, arrinkaa waxaa ugu sugan calaamo ciddii wax garan.",""
  27,53,"Waxaanu badbaaddinnay kuwii (xaqa) rumeeyey oo ka dhowrsanayey (shirkiga iyo macaasida).",""
  27,54,"(Waxaana dirnay) Luud markuu ku lahaa qolodiisii: Ma waxaad la imanaysaan faaxisho <sup>20</sup> idinkoo arka <sup>21</sup>?","[20]. Faaxishah wax xille oo foolxun waxaa halkan loola jeedaa zinada iyo ficilkii qoomu luud -Falalka khaniisnimada ah, iwm.\n[21]. Si caddaan ah, tafsiir kale waa idinkoo ogsoon inay tahay denbi weyn."
  27,55,"Ma waxaad u tageysaan ragga idinkoo u hawoonaya halkii haweenka? Waxaadse tihiin qolo jaahiliin ah aan garan (Weynida Alle iyo mudnaantiisa Keligi cibaadada).",""
