quran[8]{c,v,t,f}:
  8,62,"Hadday doonaanna inay ku dhagraan, waxaa kugu Filan Alle, Isaga weeye Kan kugu xoojiyey Gargaarkiisa iyo mu’miniintaba.",""
  8,63,"Oo isu soo dumay quluubtooda. Haddaad bixin lahayd waxa yaal dhulka oo dhan, ma aadan karteen inaad mideyso quluubtooda, Alle baase mideeyey. Hubaal Alle waa Adkaade, Xakiim ah.",""
  8,64,"Nabiyow! Waxaa kugu Filan Allaah, adiga iyo mu’miniinta ku raacdayba.",""
  8,65,"Nabiyow! Ku guubaabi mu’miniinta inay dagaallamaan. Hadday idinka mid yihiin labaatan samir iyo adkeysi leh, waxay ka adkaan labo boqol, hadday idinka mid yihiin boqol (samir iyo adkeysi leh), waxay ka adkaan kun kuwa gaaloobay ah <sup>19</sup>, waayo waa dad aan wax fahmayn.","[19]. Macnaha waa qofkii wuxuu ku aadi toban iyaga ah."
  8,66,"Haatan Alle wuu idinka fududeeyey cuelyskiinna, wuxuu og yahay inaad tabar yar tihiin. Ee hadday idinka mid yihiin boqol samir iyo adkeysi leh, waxay ka adkaan labo boqol, oo hadday idinka mid yihiin kun (samir iyo adkeysi leh), waxay ka adkaan labo kun Alle Idankii <sup>20</sup>. Alle wuxuu la jiraa kuwa ah samrayaasha.","[20]. Waa qofkii wuxuu ku aadi labo iyaga ah."
  8,67,"Kuma habboona Nabi inuu soo qaato qafaal (dagaal) ilaa uu horta ku laayo (cadowyada Alle) arlada oo ka jilciyo. Waxaad rabtaan (waa muslimiinta qaar) alaabta dhammaaneysa ee nolosha adduunyadan, wuxuuse Alle (idinla) rabaa Aakhirada. Alle waa Adkaade, Xakiim ah.",""
  8,68,"Haddaanu jiri lahayn xukun xagga Alle ah ee hore uu u gooyey <sup>21</sup>, waxaa idinku soo gaari lahaa waxaad qaadateen cadaab daran.","[21]. Seddex siyaalood baa loo fasiray weedha xukun xagge Alle ah oo aan halkan ku xuseyno: 1.kaasoo lagu cafiyey asxaabtii Badar, 2. in gefafka aan ula kaca ahayn loo ciqaabin, 3. in la idiin banneeyey qaniimooyinka dagaalka."
  8,69,"Cuna waxa xalaasha ah wanaagsan aad heshaan ee qaniimo dagaal ah.
 Alle ka cabsada (oo dhowra Amarradiisa). Hubaal,  Alle waa Denbi Dhaaf Badane, Naxariis Badan.",""
