quran[9]{c,v,t,f}:
  14,25,"Ku soo bixisa midhaheeda goor walba Idanka Rabbigeed, Alle wuxuu u yeelaa tusaalooyin dadka si ay u waantoobaan.",""
  14,26,"Tusaalaha Kelmedda xunna <sup>9</sup> waa sida geed xun laga rujiyey dhulka korkiisa oo aan laheyn sugnaan.","[9]. Waxaa soo galaya kelmedda xun: Gaalnimada, shirkiga, iyo erey kasta oo xun oo lagu hadlo, iyo xumo falka."
  14,27,"Alle Wuxuu  waafajiyaa oo ku sugaa kuwa rumeeyey kelmedda sugan <sup>10</sup> nolosha adduunkan iyo aakhirada <sup>11</sup>. Alle wuu lumiyaa daalimiinta. Alle wuxuu falaa wuxuu doono.","[10]. Qowlka sugan waa kelmedda wanaagsan ee ku soo arooray Aayadda 24 Waxaa soo galaya kelmedda wanaagsan kelmedda towxiidka inuusan jirin ilaah xaq lagu caabudo aan ahayn Allaah iyo in Muxammad s.c.w. yahay Rasuulkii Alle, iyo qowl kasta oo dadka ugu yeedhaya samaanta oo ka reebaya xumaanta, kelmedda towxiidkana waxaa weeye laa ilaaha illal Laah. \n[11]. Markay malaa’igta wax ku su’aalayaan dadka qubuurahooda dhimashada kaddib, iyagoo weydiinaya seddex su’aalood: Waa kuma Rabbigaa? Maxay tahay diintaadu? Waa kuma Nabiga la idiin soo diray?"
  14,28,"Miyaanad ogaan kuwa ku beddelay Nicmadda Alle (Islaamka) abaal dhac 'gaalnimo' <sup>12</sup>, oo ka yeelay dadkoodii inay degaan daarta halaagga.","[12]. Waxay ku qaabileen nicmooyinkii Alle beenin halkii xamdi naqa iyo shukrinta."
  14,29,"Jahannama bay gali (oo ku guban). Oo u xun meel lagu sal yeesho.",""
  14,30,"Waxay u yeelaan Alle shariigyo si ay uga lumiyaan (dadka) Jidkiisa. Dheh: iska Raaxaysta! Aayihiinnu waa xagga Naarta.",""
  14,31,"Ku dheh addoommahayga (Xaqa) rumeeyey ha oogeen salaadda, hana bixiyeen wax ka mid ah waxaan ku irsaaqnay sir iyo caddaanba ka hor inta aysan imaan Maalin aysan jirin ganacsi iyo saaxiibtinnimo midna.",""
  14,32,"Alle waa Kan abuuray samooyinka iyo arlada kana soo dejiya biyo (roob) daruuraha, oo ku soo bixiya midho risiq idiin ah, Wuxuuna idiin sakhiray doonyaha inay ku maaxaan badda Amarkiisa, idiinna sakhiray webiyada.",""
  14,33,"Wuxuuna idiin sakhiray qorraxda iyo dayaxa, labaduba joogto ugu socdaan rugahooda; idiinna sakhiray habeenka iyo maalinta.",""
