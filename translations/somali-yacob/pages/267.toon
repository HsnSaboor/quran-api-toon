quran[15]{c,v,t,f}:
  15,91,"Kuwaas ka dhigay Qur’aanka qaybo <sup>24</sup>.","[24]. Iyagoo qaadanaya Kitaabka qaarki,  beeninayana qaar kale iyagoo raacaya hawadooda."
  15,92,"Waa igu Rabbigaaye waanu weydiin dhammaantood,",""
  15,93,"Waxay falayeen.",""
  15,94,"Ee daaha ka qaad wax lagugu amray <sup>25</sup>, oo iskaga jeeso Mushrikiinta <sup>26</sup>.","[25]. Waa ugu yeedhidda dadka Towxiidka iyo ka digitaanka shirkiga si loo kala saaro mu’miniinta iyo gaalada. \n[26]. Mid kastoo ku adkeysta shirkiga oo ah in lala wadaajiyo cibaadada Alle cid kale."
  15,95,"Annagaa xaqiiq kaa kaafiyeyna jees-jeesayaasha (ku jeesjeesa Diinta).",""
  15,96,"Kuwa u yeela ilaah kale la jirka Alle, wayna ogaan doonaan (waxa ku dhaca).",""
  15,97,"Waxaana dhab ahaan ognahay inay ka cidhiidhyoonto laabtaadu waxay sheegi.",""
  15,98,"Ee ku tasbiixso ammaanaha Rabbigaa oo ka mid ahow kuwa u sujuuda <sup>27</sup>.","[27]. Ibnu Cabbaas a.k.r. waxaa laga soo weriyey inuu yidhi: Waxaan ku garan jirey bogidda salaadda faralka kor ugu qaadista codka Xusidda Alle sida takbiirta.\n(W.w. Al-Bukhaari)"
  15,99,"Caabud Rabbigaa (Alle) ilaa uu kuu yimaado kaasi la hubo (mowtka- Geerida).",""
  16,1,"Amarka Alle (Saacadda Qiyaame ama halaagidda gaalada) waa wax iman (oo dhow) ee waxba ha doonina in la soo dedejiyo. Xurmo oo dhan Isagaa (Alle) iska leh oo ka hufan (xumaan iyo iin), waana ka Sarreeyaa <sup>1</sup> waxay la wadaajiyaan (cibaadada).","[1]. Ataa Luqad ahaan macnaheedu waxaa weeye waa yimid waxaana loola jeedaa muujin in la hubo oo yaqiin tahay oo ay aad u soo dhowdahay Saacadda Qiyaame ama halaagidda gaalada iyo guusha ay heli doonaan Muslimiinta. Ataa Waa ficil maadi (fal tagey) laakiin loogala jeedo mudaaric fal markaa lagu gudo jiro ama soo socda oo imanaya. Sideedana waxaa jira sagaal meelood oo falka tagey loogala jeedo fal soo socda ama markaa ah, waxaa ka mid ah hadalkii lagu billaabo  fal tagey, falka tagey ee soo aroora kaddib mid ka mid ah xuruurfta sharadka sida idaa jaa’a, in makkaannaahum, ama kaddib mowsuul sidaa alladiina aamanuu, iwm falalka tagey halkan waxaa loola jeedi karaa fal jooga ama soo socda."
  16,2,"Wuxuu (Alle) la soo diraa malaa’igta Waxyi Amarkiisa ah (uu ku soo dejiyo) cidduu doono oo addoomahiisa ka mid ah (Isagoo leh): U diga (dadka) inuusan jirin ilaah (xaq lagu caabudo) aan ahayn Aniga (Allaah), ee Aniga uun iga cabsada 'oo iska jira shirkiga iyo xumaha kale.""",""
  16,3,"(Alle) wuxuu u abuuray samooyinka iyo arlada Xaq. Waa ka Sarreeyaa oo ka Kor yahay waxay la wadaajiyaan (cibaadada).",""
  16,4,"Wuxuu ka abuuray aadmiga dhibic mino nool ah, mise, waa dood badane col cad ah <sup>2</sup>.","[2]. Durba markuu xoog yeesho oo madax bannaanaado."
  16,5,"Xoolaha wuu idiin abuuray; waxaad ka heshaan dhar dugaal leh iyo manaafacaad kale <sup>3</sup>, xaggeedana wax ka cuntaan.","[3]. Dhar ahaan loo xidho, teendhooyin, alaabooyin, iwm."
  16,6,"Waxaa idiinku sugan (xoolaha) qurux markaad u soo celinaysaan galabnimada 'guriga' iyo markaad u foofinaysaan daaqa.",""
