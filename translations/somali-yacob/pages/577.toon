quran[28]{c,v,t,f}:
  74,48,"Marka waxba u tarimeyso shafeecada kuwa shafeeca.",""
  74,49,"Ee maxaa heysta iyaga oo ay uga jeestaan (qaadashada) waanada?",""
  74,50,"Sida inay yihiin dameero duur joog ah oo didsan.",""
  74,51,"Ee ka soo cararay libaax?",""
  74,52,"Mayee, qof walba oo ka mid ahi wuxuu rabaa in la siiyo kitaab faahfaahsan (oo xag Alle ah).",""
  74,53,"Mayee! balse, kama cabsadaan Aakhirada (Ciqaabka Alle).",""
  74,54,"Mayee, hubaal kani (Qur’aanka) waa waano.",""
  74,55,"Ee qofkii rabaa ha ku waano qaato.",""
  74,56,"Ma waantoobayaanse in Alle doono maahee; waa Isaga Kan mudan inay aadmigu ka cabsadaan, oo mudan inuu Denbi Dhaafo.",""
  75,1,"Waxaan ku dhaartay Maalinta Qiyaamaha.",""
  75,2,"Waxaan (kaloo) ku dhaartay nafta is eedda <sup>1</sup> 'in la idin soo bixin Aakhirada'.","[1]. Waa mu’minka, ee is canaanta markuu ku dhaco denbi ama gef oo ka xumaada."
  75,3,"Ma wuxuu aadmigu moodaa inaanaan isu soo kulmineyn lafahiisa?",""
  75,4,"Haayoo, Waxaan karnaa inaan sinno oo sidoodii ka yeelno farahiisa oo dhan.",""
  75,5,"Wuxuuse Aadmigu dooni inuu beeniyo waxa ka horreeya 'ee sugaya' <sup>2</sup>.","[2]. Macnaha waa inuu denbi isaga sii socdo. Waxaana loola jeedaa qofka gaalka ah ee beeniya maalinta xisaabta ee iska wata shirkiga iyo macaasidiisa."
  75,6,"Wuxuu weydiin: Waa Goorma Maalinta Qiyaamaha?",""
  75,7,"Ee marka araggu argagaxo (taagmo).",""
  75,8,"Oo dayaxu madoobaado.",""
  75,9,"Oo la kulmiyo qorraxda iyo dayaxa.",""
  75,10,"Aadmigu wuxuu Maalintaas odhan: Xaggee loo cararaa?",""
  75,11,"Mayee! Ma jiro agab (meel la magan galo).",""
  75,12,"Xagga Rabbigaa (Keliya) buu ahaan Maalintaa meesha agabka ah.",""
  75,13,"Waxaa looga warrami Aadmiga Maalintaas wuxuu hormarsaday iyo wuxuu dib marsaday.",""
  75,14,"Balse Aadmigu wuxuu ku marag furi naftiisa Isagaana is og.",""
  75,15,"Si kasta hadduu u cudurdaarto (wax uma tarto cudur daarasho).",""
  75,16,"Ha ku dhaqaajin (Nabiyow) carrabkaaga (markuu Waxyigu soo degayo) inaad ku degdegto (Qur’aanka akhrintiisa).",""
  75,17,"Xaqiiq, waa xil Annaga na saaran inaan ku kulminno (laabtaada, ku xifdisiinno) oo kuu (sahalno) akhrintiisa (iyo fahankiisa).",""
  75,18,"Ee markaan akhrinno (Jabriil kuu akhriyo) u raarici (maqalka) akhriskiisa.",""
  75,19,"Kaddib xaqiiq Annaggay na saaran tahay inaan kuu caddeyno (fasirkiisa).",""
