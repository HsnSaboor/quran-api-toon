quran[8]{c,v,t,f}:
  17,59,"Waxna nooma diidin inaan soo dirno  calaamooyin aan ahayn inay dadkii hore beeniyeen. Waxaana siinnay Thamuud hal - calaamad muuqata ah, wayse ku dulmi faleen. Uma aanu soo dirno calaamooyinka waxaan aheyn cabsi gelin.",""
  17,60,"(Xusuuso, Nabiyow) markaan kugu nidhi: Rabbigaa wuxuu koobaa dadka;  kamana aynu yeelin riyadaan ku tusnay <sup>21</sup> waxaan ahayn imtixaamid dadka, iyo geedka xunba (ee ku xusan) Qur’aanka (waa Zaquumka), oo aan ku bajinno, umase kordhiyo waxaan ahayn xadgudub weyn.","[21]. Riyada la tusay waxaa loola jeedaa riyadii la tusay ee ku saabsanayd dagaalkii Badar inta uusan dagaalku billaaban. Mufasiriinta qaarkoodna waxay yidhaahdeen riyadii la tusay habeenkii Micraajka."
  17,61,"(Xus) markaan ku nidhi malaa’igta: U sujuuda Aadam, markaasay u sujuudeen Ibliis maahee (ma uu yeelin). Wuxuu yidhi: Ma waxaan u sujuudaa mid aad ka abuurtay dhoobo?.",""
  17,62,"(Ibliis) wuxuu yiri: Bal ka warran, kan aad iga sharaftay, haddaad dib ii dhigto ( dhimashadeyda) ilaa Maalinta Qiyaama- ha, waxaan bishin tuuri oo ku xiri dacay aan ku hoggaamiyo (waana ka adkaan oo dhumin) ubadkiisa dhammaan wax yar ma’ahee.",""
  17,63,"(Alle) wuxuu yidhi: (Duf ku) bax, ciddii  ku raacda oo ka mid ah,  waa Jahannama abaalkiinnu, abaal marin dhan.",""
  17,64,"Ku duufso waxooda aad karto oo ka mid ah codkaaga <sup>22</sup>, oo u soo kulmi ciidammadaada iyagoo gaadiid wata iyo iyagoo lug ku socdaba, oo la wadaag maalka <sup>23</sup> iyo awlaadda <sup>24</sup>, una yabooh (ballamo been ah), umase yabooho shaydaanku waxaan dhagar aheyn.","[22]. Heeso, durbaanno, kamanno, qalab muusikeed la afuufo, iyo xumo ugu yeedhid kasta.\n[23]. Adigoo ka yeelaya inay xaaraan ku shaqeystaan.\n[24]. Adigoo u qurxinaya zinada iyo macsida si uu u bato fasaadka."
  17,65,"Hubaal addoomahayga, kuma lihid awood korkooda. Waxaana ku filan Rabbigaa oo wakiil u ah.",""
  17,66,"Rabbigiin (Alle) waa Kan idiinku socodsiiya doonyaha badda si aad u raadsataan Deeqdiisa. Hubaal Waa uu idiin Naxariis Badan yahay.",""
