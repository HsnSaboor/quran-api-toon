quran[23]{c,v,t,f}:
  26,61,"Markay labadii ciidan isu muuqdeen, Waxay yidhaahdeen asxaabtii Muuse: “Xaqiiq, waa nala haleelay”.",""
  26,62,"(Muuse) wuxuu yidhi: Ma jirto. Waxaa ila jira Rabbigay, wuxuu i tusi jid aan ka baxo.",""
  26,63,"Markaasaan u waxyoonnay Muuse (Annagoo leh): Ku dhufo badda ushaada. Markaasay kala dhanbalantay oo qayb walba waxay noqotay sida buur weyn.",""
  26,64,"Waxaana ku soo dhoweynay halkaa kuwii kale (qoladii Fircoon).",""
  26,65,"Waxaanu badbaadinnay Muuse iyo intii la jirtay dhammaan.",""
  26,66,"Kaddib waxaan harqinnay kuwii kale (Fircoon iyo qolodiisii).",""
  26,67,"Hubaal, Waxaa arrinkaa ku sugan calaamo, mase aha badankoodu kuwo rumeyn.",""
  26,68,"Hubaalna Rabbigaa (Alle) waa Adkaadaha Sare, Naxariista badan.",""
  26,69,"Oo u akhri qisadii Ibraahiim.",""
  26,70,"Markuu ku yidhi aabbihi iyo qolodiisii: “Waa maxay waxaad caabudaysaan?",""
  26,71,"Waxay yidhaahdeen: Waxaan caa-    budi asnaam, oo ag yuruursan (fadhin).",""
  26,72,"(Ibraahiim) wuxuu yidhi: Miyey idin maqlayaan markaad baryeysaan?.",""
  26,73,"Waxse ma idin tari karaan ama idin yeeli karaan?",""
  26,74,"Waxay yidhaahdeen: Mayee, waxaan hellay aabbayaashayadii hore oo sidaas falaya.",""
  26,75,"Wuxuu yidhi: Bal ka warrama waxaad caabudeysaan -",""
  26,76,"“Idinka iyo aabbayaashiinnii horeba?-",""
  26,77,"Iyagu waa cadowgay oo col baan nahay, mase aha (sidaa) Rabbiga uumanka <sup>5</sup>.","[5]. Waayo dadkaasi waxay caabudayeen sannamo la jirka Alle, marka wuxuu Ibraahiim u sheegay inuu barii ka yahay dhammaan waxay caabudaan marka laga soo reebo Alle, Rabbiga uumanka, waan jeclahay Isaga."
  26,78,"“(Alle), ee i abuuray, ahna Kan i hanuunsha.",""
  26,79,"Ee ah Kan I quudiya oo i waraabsha.",""
  26,80,"Markaan bukoodo, Isagaa (Alle) I bogsiya.",""
  26,81,"Waa Kan i dhinsiin, haddana ii soo nooleyn (mar kale);",""
  26,82,"Waana Kan aan rajeeyo inuu ii dhaafo gefkayga Maalinta Abaal marinta'Qiyaame'.",""
  26,83,"Rabbiyow! I sii cilmi (iyo fahmo), ina haleeshii kuwa wanaagsan.",""
