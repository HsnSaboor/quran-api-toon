quran[27]{c,v,t,f}:
  68,16,"Waxaanu ka calaameyn sanqaroorka dushiisa.",""
  68,17,"Waxaanu u imtixaannay sidaanu u imtixaannay qoladii iska lahaa beerta, markay ku dhaarteen inay goosanayaan midhaheeda aroorta hore.",""
  68,18,"Iyagoon dhihin inshaa Allaah (dooneyna inay qayb u dhigaan saboolka).",""
  68,19,"Markaasaa waxaa uga yimid amar (dab) xagga Rabbigaa habeennimadii (oo beertii gubatay) intay hurdeen.",""
  68,20,"Markaasay noqotay sida xaabo madoobaatay oo la shafay.",""
  68,21,"Waxay isu dhawaaqeen subaxnimadii,",""
  68,22,"iyagoo leh: Ku kallaha beertiinna haddaad goosanaysaan midhaha.",""
  68,23,"Markaasay tageen iyagoo ku wada tashaday si qarsoodi ah,",""
  68,24,"Inuusan qof miskiin ah u soo gelin maanta (beerta, waxnana siin).",""
  68,25,"Waxayna kallaheen subaxii hore iyagoo goâ€™aansan inay (beerta) ka celiyaan (masaakiinta).",""
  68,26,"Markayse arkeen beertii, waxay yidhaahdeen: xaqiiq waanu dhunnay.",""
  68,27,"Mayee, waa la ina hoojiyey .",""
  68,28,"Koodii u wanaagsanaa baa yidhi: Miyaana idinku odhan: (Alle) u tasbiixsada oo hufa?",""
  68,29,"Waxay yidhaahdeen: Xurmoo idil waxaa iska leh oo ceeb iyo nuqsaan ka hufan Rabbigeen. Hubaal Waanu gefnay.",""
  68,30,"Markaasaa qaarba qaar ka hor jeesaday iyagoo is eedeynaya.",""
  68,31,"Waxay yidhaahdeen: Magaceen ba'ye, waanu xadgudubnay.",""
  68,32,"Waa intaasoo Rabbigeen noogu beddelo beer ka wanaagsan, Isagaan innagu xaqiiq khayr ka rajeyne.",""
  68,33,"Waa sidaas cadaabku. Cadaabka Aakhiraana ka sii weyn. Hadday ogaan lahaayeen.",""
  68,34,"Hubaal kuwa Alle ka cabsada (oo ka dhowrsada xumaha) waxay leeyihiin Rabbigood agtiisa Jannooyin barwaaqo ah.",""
  68,35,"Ma Muslimiinta (Alle u hoggaansan) baanu kala mid dhigi denbiilayaasha.",""
  68,36,"Maxaad leedihiin? Sidee baad wax u xukumeysaan?",""
  68,37,"Mise waxaad heysataan kitaab aad ka akhrisataan -",""
  68,38,"Inaad heleysaan waxaad doorataanba?",""
  68,39,"Mise waxaad naga heysataan ballan Xaggayaga ah lagu adkeeyey dhaar gaaraysa ilaa Maalinta Qiyaamaha inaad heleysaan waxaad doontaanba?",""
  68,40,"Weydii kooda uga ah arrinkaas damiin.",""
  68,41,"Mise waxay leeyihiin shariigyo (ilaahyo u soo gargaaraya), marka ha keenaan shariigyadooda hadday run sheegayaan.",""
  68,42,"Maalinta (Qiyaamada) marka dhudhunka la feydo 'dhudhunka Alle' <sup>2</sup> oo loogu yeedho inay sujuudaan, mase karayaan inay sujuudaan (waa gaalada iyo munaafiqiinta).","[2]. Dhudhunka la feydo waxaa sidoo kale lagu fasiray ay jirto shiddada iyo dhibaatada weyn, waa Maalinta Qiyaamaha."
