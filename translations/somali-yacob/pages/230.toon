quran[10]{c,v,t,f}:
  11,72,"Waxay tidhi: Waa la yaabe! Miyaan dhali anigoo habar duqowday ah, ninkayguna yahay oday gaboobay? Arrinkani waa wax la yaab leh.",""
  11,73,"Waxay yidhaahdeen: Ma waxaad la yaabi Amarka Alle? Naxariista Alle iyo Barakooyinkiisa korkiinna ha ahaadeen reer (Ibraahiimow). Hubaal, Alle Waa Ammaanle la Mahdiyo, Sharaf Badan.",""
  11,74,"Markay baqdintii ka tagtay Ibraahiim, oo u timid bishaaradu, wuxuu billaabay inuu nagala doodo arrinta qolodii Luud.",""
  11,75,"Hubaal Ibraahiim waa dulbadane, qalbi jilicsan <sup>21</sup>, tawbad keen badan.","[21]. Taah iyo oohin badan markuu Alle baryayo, u murugood badan dadka, aad uga cabsada Alle."
  11,76,"Ibraahiimow! Iska daa warkani. Waxaa yimid Amarka Rabbigaa. Iyagana waxaa u iman cadaab aan dib loo celineyn.",""
  11,77,"Markay Rusushayadii 'malaa'igta ahayd' u yimaadeen Luud. Wuu ka walbahaaray <sup>22</sup> wuuna la  cidhiidhyamay, wuxuuna yidhi: Kani waa Maalin daran.","[22]. Wuxuu dareemay Nabi Luud welwel iyo walbahaar markay yimaadeen Rusushaa Alle (ee malaaâ€™igta aheyd), waayo waxay ku yimadeen qaab iyo muuqaal niman dhallinyaro ahoo qurux badan, waxayna jeclaayeen qoonkii Luud dhallinyarada sidaa u qurxoon oo ku sameyn jireen falxumo. Markaasuu Luud ka welwelay taasi oo dareemay inuusan awoodin inuu difaaco hadday ku soo xadgudbaan qoomkiisa nimankaa dhallinyarada ah. Nabi Luud wuxuu u cabsaday bed qabidda iyo sharafta martidiisa."
  11,78,"Tolkiisii baa u yimid (sida in) la soo dedejiyey xaggiisa, iyagoo horeyba u sameyn jirey falal xun <sup>23</sup>. wuxuu yidhi: Tolkayow! Kuwani waa gabdhahaygii <sup>24</sup>, iyagaa idiinka daahirsan ee Alle ka cabsada oo ha igu ceebeynina martiday. Miyaanu idinku jirin nin toosan?","[23]. Waa tilmaan dhaqankooda xumaa ee ahaa fuulidda ragga (khaniisnimada).\n[24]. Wuxuu ula jeedaa dumarka qoonkiisa ee guur doonka ah."
  11,79,"Waxay yidhaahdeen: Waad ogtahay inaanaan ku laheyn wax xaq ah gabdha-  
 haaga, waadna og tahay waxaanu rabno.",""
  11,80,"Wuxuu yidhi: Hahe! Ma aan lahaado xoog aan idinku caabbiyo, ama meel aan u ciirsadoo tiir adag leh.",""
  11,81,"Waxay yidhaahdeen: Luudoow! Waxaanu innagu nahay Rusushii Rabbigaa! Waxnana kuma gaarsiin karaan, ee la guuree ehelkaaga qayb ka mid ah habeenka, oo yuusan midkiinna dib u soo jeesan marwadaada maahee, waxaa ku dhici, waxa ku dhici iyaga, ballankooduna waa subaxa, miyuusan subaxu dhoweyn?",""
