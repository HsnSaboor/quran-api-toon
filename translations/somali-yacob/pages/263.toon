quran[16]{c,v,t,f}:
  15,16,"Waxaan dhab ahaan yeelnay samada xiddigo waaweyn iyo rugo ay maraan, Waxaana u qurxinnay daawadayaasha.",""
  15,17,"Waxaana ka ilaalinnay Shaydaan kastoo laga ceyrshay (Naxariista Alle).",""
  15,18,"Mid maahee xada mar wax uu maqlo, markaas la raaciyo danab muuqda.",""
  15,19,"Dhulka - waanu fidinnay, waxaanu ku sugnay buuro, waxaana ka soo bixinnay wax kastoo miisaaman.",""
  15,20,"Waxaana idiinka yeellay dhexdiisa asbaabta noolaanshaha idinka iyo midka kastoo aydaan idinku irsaaqin <sup>7</sup>.","[7]. Macnaha waxaa weeye Alle wuxuu idiin sakhiray dad iyo duunyo kale uu isagu wax siiyo oo irsaaqo. Macno kale waxaa weeye Alle wuxuu idin siiyaa waxyaalo aad ku noolataan oo sidoo kale siiyaa dhammaan uumanka kale."
  15,21,"Ma jiro wax aannu Annagu (Alle ah) hayn khasnadahiisa. Kumana aan soo dejinno waxaan aheyn qaddar la yaqaan.",""
  15,22,"Waxaana soo dirnaa dabeylaha tallaala (daruuraha) markaasaan ka soo dejinnaa daruuraha biyo (roob), aan idinka waraa- binno, mana ahidin idinku kuwa kaydiya.",""
  15,23,"Xaqiiq, waa Annaga (Allaah) Kuwa wax nooleeya, waxna dhinsiiya <sup>8</sup>,  Annagaana ah dhaxlayaasha <sup>9</sup>.","[8]. Nabigu s.c.w. wuxuu yidhi: “Hadduu qofka aadmiga ahi dhinto waxaa go’a camalkiisa marka laga reebo seddex arrimood: Sadaqa joogto ah (waqaf), cilmi lagu intifaaco, ama ilmo wanaagsan oo u soo duceeya. (W.w. Muslim).\n[9]. Allaah subxaanahu wa tacaalaa baa hara markay uunka oo dhan dhintaan."
  15,24,"Waxaan ognahay kuwiinnii hore ee tegay, Waxaana ognahay kuwa dib ka iman.",""
  15,25,"Hubaal Rabbigaa waa soo wada kulmin iyagoo dhan. Waa Xakiim, wax kasta Og.",""
  15,26,"Waxaan ka abuurnay aadmiga dhoobo shanqarta, madow doorsoon ah.",""
  15,27,"Jinkana, Waxaan ka abuurnay awal hore dab ololaya <sup>10</sup>.","[10]. Malaa’igtana nuur ifaya."
  15,28,"(Xus, Nabiyow) markuu Rabbigaa ku yidhi malaa’igta: Waxaan ka abuurayaa qof (Aadam) dhoobo shanqarta oo madow doorsoon ah.",""
  15,29,"Ee markaan sameeyo isagoo dhan oo aan ku afuufo ruuxda aan ugu tala galay <sup>11</sup> ula dhaca sujuud.","[11].Walaxda nolosha iyo nafta uu Alle u abuuray jirkaa, ma aha ruux ilaahnimo ah ama qayb ka mid ah (sida uu yahayba fahanka gurracan ee gaalada)."
  15,30,"Markaasay malaa’igtii sujuudeen  kulligoodba iyagoo dhan.",""
  15,31,"Ibliis <sup>12</sup> maahee (ma yeelin): waa uu diiday inuu ka mid ahaado kuwa sujuuday <sup>13</sup>.","[12].Wuxuu ka mid ahaa jinka sida ku soo arooray Suuradda 18: Aayadda 50. \n[13]. Sujuudda halkan loolama jeedo cibaado ee waxaa loola jeedaa salaan ka heybeysi iyo qaddarin iyo weyneyn ah adigoo madaxa hoos u soo rogaya. Waana tii Mucaad markuu soo arkay dad sidaa salaan madaxa ula soo roganaya hoos, uu damcay inuu sidaas oo kale u salaamo oo ugu sujuudo Nabi Muxammad s.c.w. waana uu ku diiday, waayo shareecada Nabi Muxammad s.c.w kuma bannaana in qofna loo rukuuco oo madax hoos loogu dhigo, Rukuuca sidaas ah sujuudna waa la yidhaahdaa. Rukuuca iyo sujuudda waa cibaado cidna xaq uma leh aan ahayn Alle subxaanahu watacaalaa."
