quran[11]{c,v,t,f}:
  39,57,"Ama aysan odhan: Haddii Alle i hanuunin lahaa, waxaan ka mid ahaan lahaa kuwa ka dhowrsada (shirkiga iyo macaasida).",""
  39,58,"Ama aysan odhan markay aragto cadaabka: Haddaan heli lahaa hal noqosho oo keliya <sup>13</sup> waxaan ka mid ahaan lahaa sama falayaasha.","[13]. La i siiyo fursad aan dib ugu laabto adduunka waxaan fali lahaa camallo san."
  39,59,"Haayoo, waxaa kuu yimid Aayadahayga waadse beenisay, oo is kibrisay, waxaadna ka mid ahayd gaalada.",""
  39,60,"Maalinta Qiyaamana waxaad arki kuwii ka been sheegay Alle <sup>14</sup> oo wejiyadoodu madow yihiin. Miyaanay ugu sugnaan Naarta hoy islaweynayaasha?","[14]. Ee yidhi wuxuu leeyahay xaas ama ilmo ama shuruko."
  39,61,"Wuxuuna Alle (ka) badbaadin (Naar) Kuwa (xumaha) iska jira liibaantooda darteed <sup>15</sup>, ma taabato xumaan, mana murugoodaan.","[15]. Ay ku muteysteen Jannada."
  39,62,"Alle waa abuuraha wax walba, wax walbana Isagaa talada u haya oo maamula.",""
  39,63,"Isagaa iska leh khaznadaha samooyinka iyo arlada. Kuwana ku gaalooba Aayadaha Alle, kuwaa weeye kuwa khasaaray.",""
  39,64,"Dheh: Ma waxaan ahayn Alle baad i amreysaan inaan caabudo kuwiinaan jaahilka ahow?",""
  39,65,"Waxaa dhab ahaan laguu waxyooday adiga (Nabiyow) iyo kuwii (anbiyadii) kaa horreeyey: Haddaad wax la wadaajiso Alle cibaadada, waxaa xaqiiq buraya camalkaaga, waxaadna xaqiiq ka mid noqon kuwa khasaaray.",""
  39,66,"Ee Allaah Keliya uun caabud, kana mid ahow kuwa ku mahdiya.",""
  39,67,"Ma ayan qaddarin Alle qaddarinta uu mudan yahay <sup>16</sup>, isagoo dhulka oo dhammi ahaan Qabashadiisa Maalinta Qiyaamaha, samooyinkana ku duuban yihiin Gacantiisa Midig <sup>17</sup>. Xurmoo dhan Isagaa iska leh oo ka hufan (xumaan) waana ka sarreeyaa waxay la wadaajiyaan cibaadada.","[16]. Waa ma ay tixgelin tilmaamahiisa wanaagga iyo quruxda badan. \n[17]. Macnaha waa ma aha wax ka badan Sacabkiisa muggiis, oo sidaas bay u yar yihiin xagga Alle."
