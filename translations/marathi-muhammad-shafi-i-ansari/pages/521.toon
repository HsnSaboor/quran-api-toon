quran[24]{c,v,t}:
  51,7,"७. शपथ आहे, मार्ग राखणाऱ्या आकाशाची"
  51,8,८. निश्चितच तुम्ही विभिन्न गोष्टीत पडला आहात
  51,9,"९. त्या (सत्या) पासून तोच फिरविला जातो, जो फिरविला गेला असावा"
  51,10,१०. अटकळीच्या गोष्टी बोलणारे नष्ट केले गेले
  51,11,११. जे चेतनाहीन आहेत आणि विसर पडलेले
  51,12,१२. विचारतात की मोबदल्याचा दिवस केव्हा येईल
  51,13,१३. (होय) हा तो दिवस आहे की हे आगीवर तापविले जातील
  51,14,"१४. स्वाद चाखा. हेच ते, ज्याची तुम्ही घाई माजवित होते"
  51,15,"१५. निःसंशय, अल्लाहचे भय बाळगणारे जन्नतींमध्ये आणि (शीतल) झऱ्यांमध्ये असतील"
  51,16,"१६. त्यांच्या पालनकर्त्याने जे काही त्यांना प्रदान केले आहे, ते घेत असतील ते तर त्यापूर्वीच सत्कर्म करणारे होते"
  51,17,१७. ते रात्री फार कमी झोपत असत
  51,18,१८. आणि ते रात्रीच्या अंतिम प्रहरी (पहाटे) क्षमा - याचना करीत
  51,19,१९. आणि त्यांच्या धन-संपत्तीत याचकांचा(मागणाऱ्यांचा)आणि याचना करण्यापासून अलिप्त राहणाऱ्यांचा हक्क होता
  51,20,२०. आणि विश्वास राखणाऱ्यांकरिता तर धरतीत अनेक निशाण्या आहेत
  51,21,"२१. आणि स्वतः तुमच्या अस्तित्वात देखील, तर काय तुम्ही पाहत नाहीत"
  51,22,"२२. आणि तुमची आजिविका(अन्न सामुग्री) आणि जो तुम्हाला वायदा दिला जात आहे, सर्व आकाशात आहे"
  51,23,"२३. तेव्हा आकाश आणि धरतीच्या स्वामी व पालनकर्त्याची शपथ! हे अगदी सत्य आहे, असेच खात्रीपूर्वक, जसे तुम्ही बोलता"
  51,24,२४. काय तुम्हाला इब्राहीम (अलैहिस्सलाम) च्या सन्मानित अतिथींची वार्ताही पोहचली आहे
  51,25,"२५. ते जेव्हा त्यांच्याजवळ आले तेव्हा सलाम केला. (इब्राहीम) यांनी सलामला उत्तर दिले (आणि म्हणाले, हे तर) अनोळखी लोक आहेत"
  51,26,२६. मग (गुपचुप घाईघाईने) आपल्या कुटुंबियांकडे गेले आणि एका लठ्ठ वासरुचे (मांस) घेऊन आले
  51,27,"२७. आणि ते त्यांच्या पुढे ठेवले आणि म्हणाले, तुम्ही खात का नाही"
  51,28,"२८. मग मनातल्या मनात त्यांच्यापासून भयभित झाले. (अतिथी) म्हणाले, तुम्ही भिऊ नका आणि त्यांना (हजरत) इब्राहीमला एका ज्ञानी पुत्रप्राप्तीची शुभवार्ता दिली"
  51,29,"२९. तेव्हा त्यांच्या पत्नीने आश्चर्यचकित होऊन आपल्या तोंडावर हात मारून म्हटले की मी तर म्हातारी आहे, त्याचबरोबर वांझ देखील"
  51,30,"३०. ते म्हणाले की होय, तुमच्या पालनकर्त्या (अल्लाह) ने असेच फर्माविले आहे. निःसंशय, तो हिकमशाली आणि जाणणारा आहे"