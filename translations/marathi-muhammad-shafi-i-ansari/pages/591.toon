quran[32]{c,v,t}:
  86,1,१. शपथ आहे आकाशाची आणि अंधारात प्रकट होणाऱ्याची
  86,2,२. तुम्हाला काय माहीत की तो रात्री प्रकट होणारा काय आहे
  86,3,३. तो एक तेजस्वी तारा आहे
  86,4,"४. असा कोणीही नाही, ज्याच्यावर संरक्षक फरिश्ता (नियुक्त) नसेल"
  86,5,५. माणसाने विचार केला पाहिजे की त्याला कोणत्या वस्तूपासून निर्माण केले गेले आहे
  86,6,६. त्याला एका उसळत्या पाण्यापासून निर्माण केले गेले आहे
  86,7,७. जे पाठ आणि छाती यांच्या दरम्यानी भागातून निघते
  86,8,"८. निःसंशय, तो (अल्लाह) त्याला परत आणण्यावर निश्चितच सामर्थ्य राखणारा आहे"
  86,9,९. ज्या दिवशी गुप्त रहस्यभेदांची जांच-पडताळ केली जाईल
  86,10,१०. तेव्हा त्याचा ना काही जोर चालेल आणि ना कोणी मदतकर्ता असेल
  86,11,११. पर्जन्यवृष्टी करणाऱ्या आकाशाची शपथ
  86,12,१२. आणि दुभंगणाऱ्या जमिनीची शपथ
  86,13,"१३. निःसंशय, हा (कुरआन) काटेकोर फैसला करणारी भाषा आहे"
  86,14,१४. ही हास्य-विनोदाची (आणि निरर्थक) गोष्ट नाही
  86,15,१५. तथापि इन्कारी लोक कट - कारस्थान करीत आहेत
  86,16,१६. आणि मी देखील एक डाव चालत आहे
  86,17,"१७. तुम्ही या इन्कारी लोकांना सवड देऊन टाका, त्यांना काही दिवस मोकळीक द्या"
  87,1,१. आपल्या अति उच्च पालनकर्त्याच्या नावाची पवित्रता वर्णन करा
  87,2,२. ज्याने निर्माण केले आणि सही सलामत बनविले
  87,3,३. आणि ज्याने (यथायोग्य) अनुमान केले आणि मग मार्गदर्शन केले
  87,4,४. आणि ज्याने ताजे गवत उगविले
  87,5,५. मग त्याने ते (सुकवून) काळा केर - कचरा करून टाकले
  87,6,"६. आम्ही तुम्हाला शिकवू, मग तुम्ही विसरणार नाही"
  87,7,"७. परंतु जे काही अल्लाह इच्छिल. निःसंशय, तो उघड आणि लपलेले सर्व काही जाणतो"
  87,8,८. आणि आम्ही तुमच्यासाठी सहजता निर्माण करू
  87,9,९. तेव्हा तुम्ही उपदेश करीत राहा जर उपदेश काही लाभ देईल
  87,10,१०. (अल्लाहचे) भय बाळगणारा तर बोध ग्रहण करील
  87,11,"११. तथापि दुर्दैवी, यापासून दूर पळेल"
  87,12,१२. जो मोठ्या भयंकर आगीत दाखल होईल
  87,13,"१३. जिथे मग तो ना मरेल, ना जगेल, (किंबहुना मरणासन्न स्थितीतच पडून राहील)"
  87,14,"१४. निःसंशय, त्याने सफलता प्राप्त केली, जो स्वच्छ शुद्ध झाला"
  87,15,"१५. आणि ज्याने आपल्या पालनकर्त्याचे नाम स्मरणात ठेवले, आणि नमाज पढत राहिला"