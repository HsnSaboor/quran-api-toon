quran[28]{c,v,t}:
  26,84,८४. आणि माझे पवित्र - स्मरण (भविष्यात) येणाऱ्या लोकांमध्येही बाकी ठेव
  26,85,८५. आणि मला सुखांनी भरलेल्या जन्नतच्या वारसांपैकी बनव
  26,86,८६. आणि माझ्या पित्यास क्षमा कर. निःसंशय तो मार्गभ्रष्ट लोकांपैकी होता
  26,87,"८७. आणि ज्या दिवशी लोक दुसऱ्यांदा जिवंत केले जातील, मला अपमानित करू नकोस"
  26,88,८८. ज्या दिवशी धन-संपत्ती आणि संतती काहीच उपयोगी पडणार नाही
  26,89,८९. परंतु (लाभान्वित तोच ठरेल) जो अल्लाहसमोर व्यंगविरहित हृदय नेईल
  26,90,९०. आणि नेक सदाचारी लोकांकरिता जन्नतला अगदी जवळ आणले जाईल
  26,91,९१. आणि मार्गभ्रष्ट लोकांकरिता जहन्नम उघड केली जाईल
  26,92,"९२. आणि त्यांना विचारले जाईल की तुम्ही ज्यांची उपासना करीत राहिले, ते कोठे आहेत"
  26,93,९३. जे सर्वश्रेष्ठ अल्लाहखेरीजचे होते. काय हे तुमची मदत करतात किंवा एखादा बदला घेऊ शकतात
  26,94,९४. यास्तव ते सर्व आणि समस्त मार्गभ्रष्ट लोक जहन्नममध्ये वर खाली फेकले जातील
  26,95,९५. आणि इब्लिस (सैताना) चे संपूर्ण सैन्यही
  26,96,९६. तिथे ते आपसात भांडण - तंटा करीत म्हणतील
  26,97,"९७. अल्लाहची शपथ! निःसंशय, आम्ही तर उघट अशा चुकींवर होतो"
  26,98,९८. वास्तविक तुम्हाला सर्व विश्वाच्या पालनकर्त्यासमान समजत होतो
  26,99,९९. आणि आम्हाला तर गुन्हेगारांखेरीज इतर कोणीही मार्गभ्रष्ट केले नव्हते
  26,100,१००. आता तर आमची कोणी शिफारस करणाराही नाही
  26,101,१०१. आणि ना एखादा (सच्चा) हितचिंतक मित्र
  26,102,१०२. जर आम्हाला एक वेळ दुसऱ्यांदा जाण्याची संधी लाभली असती तर आम्ही पक्के सच्चे ईमानधारक बनलो असतो
  26,103,"१०३. निःसंशय, यात एक फार मोठी निशाणी आहे, परंतु त्यांच्यापैकी बहुतेक लोक ईमान राखणारे नाहीत"
  26,104,"१०४. आणि निःसंशय, तुमचा पालनकर्ताच वर्चस्वशाली, दयावान आहे"
  26,105,१०५. नूहच्या जनसमूहानेही पैगंबरांना खोटे ठरविले
  26,106,"१०६. जेव्हा त्यांचा भाऊ नूह यांनी सांगितले, काय तुम्ही अल्लाहचे भय नाही राखत"
  26,107,१०७. (ऐका!) मी तुमच्याकडे अल्लाहचा विश्वस्त रसूल (पैगंबर) आहे
  26,108,१०८. तेव्हा तुम्ही अल्लाहचे भय बाळगले पाहिजे आणि माझे म्हणणे मान्य केले पाहिजे
  26,109,१०९. आणि मी तुमच्याकडून त्याबद्दल कोणताही मोबदला इच्छित नाही. माझा मोबदला तर केवळ सर्व विश्वांचा पालनकर्त्याजवळ आहे
  26,110,११०. यास्तव तुम्ही अल्लाहचे भय राखा आणि माझे आज्ञापालन करा
  26,111,१११. (जनसमूहाने) उत्तर दिले की काय आम्ही तुमच्यावर ईमान राखावे? तुमचे आज्ञापालन करणारे तर हलक्या प्रतीचे लोक आहेत