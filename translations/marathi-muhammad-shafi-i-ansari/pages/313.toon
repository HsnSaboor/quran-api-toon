quran[25]{c,v,t}:
  20,13,१३. आणि मी तुमची निवड केली आहे. आता जी वहयी (प्रकाशना) केली जाईल तिला लक्षपूर्वक ऐका
  20,14,"१४. निःसंशय, मीच अल्लाह आहे. माझ्याखेरीज उपासना करण्यायोग्य दुसरा कोणीही नाही, यास्तव तुम्ही माझीच उपासना करा आणि माझ्या स्मरणार्थ नमाज कायम करा"
  20,15,"१५. कयामत हमखास येणार आहे, जिला मी गुप्त ठेवू इच्छितो यासाठी की प्रत्येक माणसाला तो मोबदला प्रदान केला जावा, जो त्याने प्रयत्न केला असेल"
  20,16,"१६. तेव्हा आता यावर ईमान राखण्यापासून तुम्हाला अशा माणसाने रोखू नये, जो यावर ईमान राखत नसेल आणि आपल्या इच्छा आकांक्षांच्या मागे धावत असेल, अन्यथा तुम्ही नाश पावाल"
  20,17,१७. आणि हे मूसा! तुमच्या उजव्या हातात काय आहे
  20,18,"१८. उत्तर दिले, ही माझी लाठी आहे, जिच्यावर मी टेका (आधार) घेतो आणि जिच्याद्वारे मी आपल्या शेळ्यांकरिता झाडाची पाने खाली पाडून घेतो आणि तिच्यापासून मला दुसरेही अनेक फायदे आहेत"
  20,19,"१९. (अल्लाहने) फर्माविले, हे मूसा, तिला (हातातून) खाली टाका"
  20,20,२०. तेव्हा खाली टाकताच साप बनून धावू लागली
  20,21,"२१. फर्माविले निर्भय होऊन तिला धरा, आम्ही तिला त्याच पहिल्या अवस्थेत पुन्हा आणू"
  20,22,"२२. आणि आपला हात आपल्या काखेत (बगलेत) घाला, तेव्हा तो सफेद, प्रकाशमान होताना बाहेर निघेल, मात्र कसल्याही व्यंग-दोष आणि आजाराविना. हा दुसरा ईश-चमत्कार आहे"
  20,23,२३. हे अशासाठी की आम्ही तुम्हाला आपल्या मोठमोठ्या निशाण्या दाखवू इच्छितो
  20,24,"२४. आता, तुम्ही फिरऔनकडे जा, त्याने मोठा उत्पात माजविला आहे"
  20,25,"२५. (मूसा) म्हणाले, हे माझ्या पालनकर्त्या! माझी छाती माझ्याकरिता उघड (मोकळी) कर"
  20,26,२६. आणि माझे कार्य माझ्यासाठी सोपे कर
  20,27,२७. आणि माझ्या जीभेची गाठ सोडव
  20,28,२८. यासाठी की लोकांनी माझे म्हणणे चांगल्या प्रकारे समजू शकावे
  20,29,२९. आणि माझा वजीर माझ्या कुटुंबीयांपैकी बनव
  20,30,३०. (अर्थात) माझा भाऊ हारूनला
  20,31,३१. तू त्याच्याद्वारे माझी कंबर मजबूत कर
  20,32,३२. आणि त्याला माझ्या कार्यात सहाय्यक बनव
  20,33,३३. यासाठी की आम्ही दोघांनी तुझी खूप खूप स्तुती-प्रशंसा वर्णन करावी
  20,34,३४. आणि तुझे अधिकाधिक स्मरण करावे
  20,35,"३५. निःसंशय, तू आमची चांगल्या प्रकारे देखभाल करणारा आहेस"
  20,36,"३६. (अल्लाहने) फर्माविले, हे मूसा! तुमच्या सर्व मागण्या पूर्ण केल्या गेल्या"
  20,37,३७. आणि आम्ही तर तुमच्यावर आणखी एकदा याहून मोठा उपकार केला आहे