quran[27]{c,v,t}:
  89,24,"२४. तो म्हणेल की मी आपल्या या जीवनाकरिता काही सत्कर्मे, पहिल्यापासून करून ठेवली असती तर फार बरे झाले असते"
  89,25,२५. तर आज अल्लाहच्या शिक्षा - यातनेसारखी शिक्षा - यातना अन्य कोणाचीही नसेल
  89,26,२६. ना त्याच्या बंधनासारखे कोणाचे बंधन असेल
  89,27,२७. हे संतुष्ट आत्मा
  89,28,"२८. तू आपल्या पालनकर्त्याकडे परत चल, अशा अवस्थेत की तू त्याच्याशी राजी, तो तुझ्याशी प्रसन्न"
  89,29,"२९. तेव्हा, माझ्या खास दासांमध्ये सामील हो"
  89,30,३०. आणि माझ्या जन्नतमध्ये प्रवेश कर
  90,1,१. मी या शहराची शपथ घेतो
  90,2,२. आणि तुम्ही या शहरात वास्तव्य करता
  90,3,३. आणि (शपथ आहे) मानवी पिता आणि संततीची
  90,4,"४. निःसंशय, आम्ही मानवाला (मोठ्या) कष्ट-यातनेत निर्माण केले"
  90,5,५. काय मनुष्य असे समजतो की तो कोणाच्या नियंत्रणाखाली नाही
  90,6,६. सांगत (फिरतो) की मी तर भरपूर धन-संपत्ती खर्च करून टाकली
  90,7,"७. काय, तो (असे) समजतो की कोणी त्याला पाहिलेच नाही"
  90,8,"८. काय, आम्ही त्याचे दोन डोळे नाही बनविले"
  90,9,९. आणि एक जीभ व दोन ओठ (नाही बनविले)
  90,10,१०. आणि त्याला दोन्ही मार्ग दाखवून दिले
  90,11,"११. तेव्हा, घाटीत प्रवेश करणे त्याला शक्य झाले नाही"
  90,12,१२. तुम्हाला काय माहीत की तो घाटी मार्ग काय आहे
  90,13,"१३. एखाद्याची मान (दास, दासी) मुक्त करणे"
  90,14,१४. किंवा भुकेल्या दिवशी पोटभर जेवु घालणे
  90,15,१५. एखाद्या नातेवाईक अनाथाला
  90,16,१६. किंवा मातीस मिळालेल्या अतिशय गरीब माणसाला
  90,17,"१७. मग त्या लोकांपैकी झाला असता, जे ईमान राखतात, आणि एकमेकांना धीर संयम व दया करुणा करण्याची ताकीद करतात"
  90,18,१८. हेच लोक आहेत उजव्या बाजूचे
  90,19,"१९. आणि ज्या लोकांनी आमच्या आयतींचा इन्कार केला, तेच लोक डाव्या हाताचे आहेत"
  90,20,२०. हेच आगीच्या कोंडीत असतील जी चारी बाजूंनी घेरलेली असेल