quran[18]{c,v,t}:
  98,8,"८. यांचा मोबदला, त्यांच्या पालनकर्त्याजवळ निरंतर राहणाऱ्या जन्नती आहेत, ज्यांच्या खाली (थंड पाण्याचे) प्रवाह वाहत असतील, ज्यात ते सदैवकाळ राहतील. सर्वश्रेष्ठ अल्लाह त्यांच्याशी राजी झाला, आणि हे त्याच्याशी राजी झाले. हे (केवळ अशा माणसाकरिता आहे जो आपल्या पालनकर्त्याचे भय राखतो.१)"
  99,1,१. जेव्हा जमिनीला पूर्णपणे थरथर हलविले जाईल
  99,2,२. आणि ती आपल्यात असलेले सर्व ओझे बाहेर काढून फेकेल
  99,3,३. मनुष्य म्हणू लागेल की हिला झाले तरी काय
  99,4,४. त्या दिवशी जमीन आपला सर्व अहवाल सादर करील
  99,5,५. यासाठी की तुमच्या पालनकर्त्याने तिला तसा आदेश दिला असेल
  99,6,६. त्या दिवशी लोक वेगवेगळ्या जमाती बनून (परत) फिरतील यासाठी की त्यांना त्यांची कर्मे दाखविली जावीत
  99,7,"७. तेव्हा, ज्याने कणाइतकेही सत्कर्म केले असेल, तो ते पाहील"
  99,8,"८. आणि ज्याने कणाइतकेही दुष्कर्म केले असेल, तो ते पाहील"
  100,1,१. धापा टाकीत धावणाऱ्या घोड्यांची शपथ
  100,2,२. मग टाप मारून चिंगाऱ्या उडविणाऱ्यांची शपथ
  100,3,३. मग सकाळच्या वेळी हल्ला चढविणाऱ्यांची शपथ
  100,4,४. तर त्या वेळी धूळ उडवितात
  100,5,५. मग त्याचसोबत सैन्यांमध्ये घुसतात
  100,6,"६. निःसंशय, मनुष्य आपल्या पालनकर्त्याशी मोठा कृतघ्न आहे"
  100,7,७. आणि खात्रीने तो स्वतःही यावर साक्षी आहे
  100,8,८. आणि हा धनाच्या मोहातही मोठा सक्त (कठोर) आहे
  100,9,"९. काय याला ती वेळ माहीत नाही जेव्हा कबरीमध्ये जे (काही) आहे, काढून घेतले जाईल"