quran[23]{c,v,t}:
  89,1,१. शपथ आहे प्रातःकाळची
  89,2,२. आणि दहा रात्रींची
  89,3,३. आणि सम आणि विषम संख्येची
  89,4,४. आणि रात्रीची जेव्हा ती निघू लागावी
  89,5,५. काय यात बुद्धिमानांसाठी पुरेशी शपथ आहे
  89,6,६. काय तुम्ही नाही पाहिले की तुमच्या पालनकर्त्याने आदच्या लोकांशी काय व्यवहार केला
  89,7,७. मोठमोठे खांब बनविणाऱ्या इरमशी
  89,8,८. ज्यांच्यासारखा (कोणताही जनसमूह) अन्य भूभागात निर्माण केला गेला नाही
  89,9,"९. आणि समूदच्या लोकांशी, ज्यांनी दऱ्या-खोऱ्यात मोठमोठे पाषाण कोरले होते"
  89,10,"१०. आणि फिरऔनशी, जो मेखा बाळगणारा होता"
  89,11,११. या सर्वांनी धरतीवर उपद्रव पसरविला होता
  89,12,१२. आणि खूप उत्पात (फसाद) माजविला होता
  89,13,१३. शेवटी तुमच्या पालनकर्त्याने या सर्वांवर अज़ाबचा आसूड बरसविला
  89,14,"१४. निःसंशय, तुमचा पालनकर्ता लक्ष ठेवून आहे"
  89,15,"१५. माणसा (ची ही दशा आहे की) जेव्हा त्याचा पालनकर्ता त्याची परीक्षा घेतो, आणि त्याला मान प्रतिष्ठा व कृपा देणग्या प्रदान करतो तेव्हा तो म्हणू लागतो की माझ्या पालनकर्त्याने मला सन्मानित केले"
  89,16,"१६. आणि जेव्हा तो (अल्लाह) याची कसोटी घेतो, त्याची आजिविका तंग (कमी) करून टाकतो, तेव्हा तो म्हणू लागतो की माझ्या पालनकर्त्याने माझी अव्हेलना केली (आणि मला अपमानित केले)"
  89,17,१७. असे मुळीच नाही किंबहुना (खरी गोष्ट अशी) की तुम्ही लोक अनाथाचा मान-सन्मान राखत नाही.१
  89,18,१८. आणि गरिबांना जेवू घालण्याचे एकमेकांना प्रोत्साहन देत नाही
  89,19,१९. आणि (मेलेल्यांची) वारस संपत्ती गोळा करून खातात
  89,20,२०. आणि धन-संपत्तीशी जीवनापाड प्रेम राखता
  89,21,"२१. निःसंशय, जमिनीला जेव्हा कुठून कुठून तिला अगदी सपाट केले जाईल"
  89,22,२२. आणि तुमचा पालनकर्ता (स्वतः) प्रकट होईल आणि फरिश्ते रांगा बांधून (येतील)
  89,23,२३. आणि ज्या दिवशी जहन्नमलाही आणले जाईल त्या दिवशी माणूस बोध ग्रहण करील. परंतु आता त्याच्या बोध ग्रहण करण्याचा काय लाभ