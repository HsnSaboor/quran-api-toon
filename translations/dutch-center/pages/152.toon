quran[11]{c,v,t,f}:
  7,12,"(Allah) zei: “Wat weerhoud je ervan om te knielen wanneer Ik jou dat beveel?” Iblies zei: “Ik ben beter dan hem. Mij heeft U uit vuur geschapen terwijl U hem uit klei hebt geschapen.”",""
  7,13,"(Allah) zei: “Daal af uit dit paradijs, het is niet aan jou om hier hooghartig te zijn. Verdwijn, want jij bent iemand van degene die vernederd en verworpen is.”",""
  7,14,"(Iblies) zei: “Geef mij uitstel tot de dag waarop zij allen herrijzen.”",""
  7,15,"(Allah ) zei: “Jij bent één van degenen die uitstel heeft gekregen (tot aan de eerste bazuinstoot).”",""
  7,16,"(Iblies) zei: “En omdat U mij hebt doen dwalen, zal ik hen (de kinderen van Adam) zeker opwachten aan de rechte weg (dat naar U leidt).",""
  7,17,"Vervolgens benader ik hen langs voor en langs achter, van links en van rechts <sup>1</sup>. En de meesten van hen zult U niet als dankbare (gelovigen) ontmoeten.”","[1] Volgens Ibn ‘Abbaas is het voor Iblies onmogelijk om de mens langs boven te benaderen omdat niets of niemand zich tussen een dienaar en Allahs genade kan plaatsen."
  7,18,"(Allah) zei (tegen Iblies): “Verlaat dit (paradijs) verworpen en uitgebannen. Wie van (de mensheid) jou volgt, daar zal Ik zeker de hel mee vullen.”",""
  7,19,"“En, o Adam! Woon met je vrouw in het paradijs en eet wat jullie beiden wensen, maar nader niet deze boom, want anders zullen jullie beiden tot de onrechtvaardigen behoren.”",""
  7,20,"Toen fluisterde Shaytaan hen beiden in om te onthullen wat er van hun schaamte over was. En hij zei: “Jullie Heer heeft jullie deze boom slechts verboden (uit ‘afkeer’) dat jullie anders in engelen zouden veranderen of tot de onsterfelijken zouden behoren.”",""
  7,21,"En hij (Shaytaan) zwoer hen bij Allah: “Waarlijk, ik ben slechts jullie oprechte adviseur.”",""
  7,22,"Zo misleidde hij hen door verwarring. Toen zij van de boom geproefd hadden, werd datgene wat voor hun schaamte verborgen was geweest voor hen duidelijk en zij begonnen de bladeren van het paradijs samen te voegen voor henzelf. En hun Heer riep hen (zeggende): “Heb Ik jullie die boom niet verboden en jullie verteld: “Waarlijk, Shaytaan is een openlijke vijand voor jullie?”",""
