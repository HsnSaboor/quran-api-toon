quran[7]{c,v,t,f}:
  46,29,"En (gedenk) toen Wij een aantal jinns naar jouw (o Mohammed) richting stuurden. Zij luisterden naar de Koran tijdens hun aanwezigheid (bij de fadjr-recitatie van Mohammed), waarop zij (onderling) zeiden: “Luister aandachtig!” Na afloop keerden zij (vervuld met vrees voor de bestraffing) terug als waarschuwers voor hun volk.",""
  46,30,"Zij zeiden: “O volk van ons! Waarlijk, wij hebben een boek (de Koran) gehoord dat ná (de Thaura van) Moesa is neergedaald, ter bevestiging van wat daarvoor was. Het leidt naar de waarheid en naar het rechte pad.",""
  46,31,"O volk van ons! Geef gehoor aan Allahs oproeper (Mohammed) en geloof in hem. Hij (Allah) zal jullie jullie zonden vergeven en jullie van een pijnlijke bestraffing (in de hel) redden.""",""
  46,32,"(Maar) zij die geen gehoor geven aan Allah Zijn oproep, zullen niet in staat zijn om op aarde (of elders aan Hem) te ontsnappen, noch zullen er (buiten Hem) awliyaa` (helpers, beschermers) zijn (tegen Allah Zijn bestraffing). Dat zijn degenen die in een duidelijke dwaling verkeren.”",""
  46,33,"Zien zij dan niet dat Allah, Die de hemelen en de aarde geschapen heeft en door hun schepping niet vermoeid geworden is, in staat is om het leven aan de doden te geven? Welzeker, Hij is zeker tot alles in staat.",""
  46,34,"En op de dag dat degenen die ongelovig waren aan het vuur worden blootgesteld (zal er tegen hen gezegd worden): “Is dit niet de waarheid?” Zij zullen zeggen: “Jazeker, bij Onze Heer!” Hij zal zeggen: “Proef dan de bestraffing van het vuur omdat jullie ongelovig waren!”",""
  46,35,"Wees daarom geduldig zoals de bezitters (boodschappers)van de sterke wil. En vraag geen bespoediging voor hen. Op de dag dat zij (de ernst van de bestraffing) zien die hen was beloofd, (bekruipt hen het gevoel) dat ze niet langer dan een uur van de dag (op aarde) hebben doorgebracht. (Deze Koran is voldoende als) duidelijke boodschap. Maar niemand anders zal vernietigd worden behalve het volk dat verdorven is.",""
