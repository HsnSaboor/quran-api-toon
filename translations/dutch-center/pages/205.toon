quran[6]{c,v,t,f}:
  9,112,"(De gelovigen wiens leven Allah heeft gekocht zijn) degenen die voor Allah berouw hebben, die Hem aanbidden, die Hem loven, die vasten, die buigen, die knielen), die de mensen aansporen tot het veroorloofde en (de mensen) weerhouden van het verworpene en die zich houden aan de grenzen die Allah gesteld heeft. Geef het goede nieuws aan de gelovigen.",""
  9,113,"Het is niet fatsoenlijk voor de Profeet en degenen die geloven, om Allah Zijn vergiffenis te vragen voor de afgodenaanbidders, zelfs als zij verwanten zijn, nadat het voor hen duidelijk is geworden dat zij de bewoners van het vuur zijn.",""
  9,114,"En Ibraahiem vroeg slechts om vergeving voor zijn vader, dit was slechts vanwege een belofte die hij hem had gegeven. Maar toen het hem duidelijk werd dat hij een vijand van Allah was, verwijderde hij zichzelf van hem. Waarlijk, Ibraahiem riep Allah in nederigheid aan en verheerlijkte Hem en was verdraagzaam.",""
  9,115,"En Allah laat nooit een volk dwalen nadat Hij het geleid heeft tot Hij hen duidelijk maakt wat zij moeten vermijden. Waarlijk, Allah is van alle zaken Alwetend.",""
  9,116,"Waarlijk, Allah! Aan Hem behoort het rijk van de hemelen en de aarde, Hij geeft het leven en veroorzaakt de dood. En naast Allah hebben jullie geen enkele beschermheer noch een helper.",""
  9,117,"Allah heeft de Profeet vergeven, de emigranten en de ansar (de helpers van de Profeet vrede zij met hen, inwoners van Medina) die hem in moeilijke tijden volgden, nadat de harten van een gedeelte van hen bijna waren afgeweken. Vervolgens aanvaardde Hij hun berouw. Zeker, Hij is vol vriendelijkheid voor hen, de meest Genadevolle.",""
