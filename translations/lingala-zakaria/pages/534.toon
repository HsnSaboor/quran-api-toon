quran[27]{c,v,t,f}:
  55,68,"Okati na yango ezali na bambuma, na ba nagh’l<sup>1</sup> na rummân<sup>2</sup>,","[1] Nagh’l: Bótala suratu Al-An’ám mokapo: 99.\n[2] Rummán: Bótala suratu Al-An’ám mokapo: 99"
  55,69,"Bolamu nini ya Nkolo na bino oyo bozali koboya?",""
  55,70,"Okati na yango ezali na basi kitoko mpe malamu,",""
  55,71,"Bolamu nini ya Nkolo na bino oyo bozali koboya?",""
  55,72,"Basi ya miso minene kitoko bafandi nakati ya bièma,",""
  55,73,"Bolamu nini ya Nkolo na bino oyo bozali koboya?",""
  55,74,"Mobali moko te kati ya bato to bilima asimba bango,",""
  55,75,"Bolamu nini ya Nkolo na bino oyo bozali koboya?",""
  55,76,"Bakoyekama na bikata<sup>1</sup> ya langi ya pondu na bitoko ya kitoko.","[1] Bikata: Ekata: Ezali: (Coussin)."
  55,77,"Bolamu nini ya Nkolo na bino oyo bozali koboya?",""
  55,78,"Tika ete epambolama nkombo ya Nkolo nayo oyo atonda lokumu mpe boboto.",""
  56,1,"Tango likambo monene ekokweya,",""
  56,2,"Koya na yango ezali lokuta te.",""
  56,3,"Akokitisaka (basusu) mpe akotombolaka (basusu)",""
  56,4,"Tango mabele makoninganaka makasi,",""
  56,5,"Mpe tango bangomba bikokutoamaka mike mike,",""
  56,6,"Mpe mikokoma putulu mizali kopanzana.",""
  56,7,"Mpe bokozalaka lisanga misato:",""
  56,8,"Bato ya ngambu ya loboko ya mobali bango ba nani bato ya ngambu ya loboko ya mobali!",""
  56,9,"Mpe bato ya ngambu ya loboko ya mwasi bango ba nani bato ya ngambu ya loboko ya mwasi!",""
  56,10,"Bato ya liboso (baye balandaki mibeko mia Allah na mabele) bakozalaka bato ya liboso na mokolo ya suka.",""
  56,11,"Baye wana nde bakozalaka pene na Allah.",""
  56,12,"O kati ya bilanga (bia lola) ya bolamu.",""
  56,13,"Bazali ebele oyo baponami kowuta na bato ya liboso,",""
  56,14,"Мре moke okati ya bato ya sima.",""
  56,15,"(Bakolala) likolo lia bambeto bibongisami na wolo,",""
  56,16,"Bayekami likolo na yango bazali kotalana. (na kimia)",""
