quran[14]{c,v,t,f}:
  19,12,"Eh Yahya! Zúa buku mpe simba yango makasi, mpe topesaki ye bwanya azali elenge токе.",""
  19,13,"Mpe totiaki ye azala na mawa mpe bopeto, mpe azalaki moyengebeni,",""
  19,14,"Mpe azalaki na botosi mpe limemia epai ya baboti naye, kasi azalaki na lolendo te mpe komilakisa te, mpe azangaki te kotosa mibeko mia (Nkolo waye)",""
  19,15,"Mpe kimia ezala likolo lia ye na mokolo moye abotamaki, mpe na mokolo akokufa mpe mokolo akosekwa.",""
  19,16,"Mpe kundola Maryam okati ya buku (kati ya kurani) tango amibendaki na libota lia ye akei kovanda na esika moko boye о moniele.",""
  19,17,"Mpe amibombami na bango, totindelaki ye molimo (gabiliyele) oyo ayelaki ye na lolenge ya moto malamu.",""
  19,18,"(Maryam) alobaki: Ya soló, ngai na mibateli epai ya Ar-Rahmân<sup>1</sup> тропа yo, soki penza ozali moyengebeni.","[1] Bótala suratu Al-Isrâ mokapo: 110."
  19,19,"(Anzelu) alobi: Ya sólo, ngai nazali motindami ya Nkolo wayo mpo napesa yo likabo ya elenge mobali ya mayele oyo apetoama.",""
  19,20,"Alobi: Ndenge nini nazala na mwana ya mobali, mpe mobali ata moko te asimbi ngai, mpe nazali ndumba te?",""
  19,21,"Alobi: Ndenge wana nde Nkolo wayo alobi été; ezali pasi te тропа ngai, mpe tokotia ye elembo epai ya bato, mpe ngolu kowuta epai na biso. Mpe likambo yango ekokisamaki.",""
  19,22,"Mpe azuaki zemi mpe akendeki kofanda mosika.",""
  19,23,"Mpe pasi ya kobota eyeli ye onse ya nzete ya nagh’la<sup>1</sup> alobi: Eh mpasi na ngai! Soki liwa ezuaka ngai yambo ya oyo, nde nabosanamaki soló ya kobosanama.","[1] Bótala suratu Al-An’âm: 99, suratu Al-Kahf: 32."
  19,24,"Na yango, abengaki<sup>2</sup> ye na nsé naye alobi: Kozala na mawa te! Nkolo wayo asili kotiya onse nayo liziba ya bomoyi.","[2] Anzelu abengaki na nsé, to mwana naye (Issa) oyo awuti kobotama."
  19,25,"Ningisa nzete ya nagh’la<sup>1</sup>, benda yango epai nayo ekokweisela yo mbuma na yango ya kotela.","[1] Nagh’la: Bótala suratu Al-An’âm: 99, suratu Al-Kahf: 32."
