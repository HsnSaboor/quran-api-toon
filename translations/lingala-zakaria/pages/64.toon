quran[7]{c,v,t,f}:
  3,109,"Mpe manso mazali olikolo mpe na nsé mazali ya Allah. Mpe Epai na Allah Makambo manso makozongisama.",""
  3,110,"Bino bozali umma<sup>2</sup> ya malamu oyo ebimisamaki okati ya bato: Mpamba te botindaka bato basala malamu, mpe bopekisaka bato kosala mabe mpe bondimi na Allah. Kasi soki Baye Bazwa Buku bandimaka, nde ezalaki malamu mpona bango. Moke kati na bango bazali bandimi, kasi ebele nde bazali bato mabe.","[2] Umma: Awa elakisi lisanga ya bato. Bótala mpe suratu Al-Baqarah 128."
  3,111,"Bakokoka te komonisa bino mpasi ya minene, sé ya mikemike. Mpe soki babundisi bino, suka suka bakopesa mokongo mpe bakokima, mpe bakosalisama te.",""
  3,112,"Bisika binso bazuamaki, babetamaki mpe bakitisamaki, sé soki ezali boyokani kowuta epai na Allah mpe boyokani kowuta epai na Bato. Nkanda ya Allah ezali likolo na bango, mpe bampasi na bampasi, mpo ete baboyaki kondima na mikapo mia Allah mpe bazali koboma ba ntoma mpamba. Mpo ete bazangaki botosi mpe bazalaki kolutisa ndelo.",""
  3,113,"Bazali nyoso ndenge moko te. Na kati na baye bazwa buku, ezali na umma<sup>1</sup> moko etelemaka na butu mpona kotanga buku ya Allah, mpe bazali kofukamela ye.","[1] Umma: Awa ezali lisanga, bótala suratu Al-Baqarah mokapo 128."
  3,114,"Bandimaka na Allah mpe na mokolo ya suka, mpe batindaka kosala malamu mpe bapekisaka kosala mabe, mpe bazalaka na lombango mpona kosala misala ya malamu. Bango wana nde bazali elongo moko na bato ya malamu.",""
  3,115,"Mpe maye manso ya malamu bakosala makoboyama te, mpe Allah ayebi babangi.",""
