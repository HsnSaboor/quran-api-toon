quran[25]{c,v,t,f}:
  78,31,"Ya soló, elonga ezali тропа babangi (Allah).",""
  78,32,"Bilanga mpe masanga ya bilengi,",""
  78,33,"Mpe bilenge basi baye bazali banso ya mbula moko,",""
  78,34,"Mpe bankopo ebele ya bomeli.",""
  78,35,"O’kati na yango bakoyokaka makambo mazanga ntina te mpe lokuta te.",""
  78,36,"Yango nde lifuta kowuta na Nkolo nayo lokola libonza.",""
  78,37,"Ye Nkolo mapata mpe mabele na maye mazwami kati kati na yango, Ar-Rahmân<sup>1</sup> bakozala na liloba te o’boso bwa ye.","[1] Ar-Rahmân: Bótala suratu Ar-Ra’d mokapo: 30"
  78,38,"Mokolo molimo mosantu mpe na ba anzelu bakotelema molongo moko mpe moto akozala na liloba te longola sé oyo Ar-Rahmân<sup>1</sup> (Allah) akopesa ye ndingisa mpe akoloba sé bosembo.","[1] Ar-Rahmân: Bótala suratu Ar-Ra’d mokapo: 30."
  78,39,"Mokolo yango ezali ya sólo. Oyo alingi amitia na libateli ya Nkolo naye.",""
  78,40,"Ya sólo, tokebisi bino na etumbu ya pene, mokolo moto akomona maye maboko maye masalaki na ntango ena mopagano akoloba ete: Eh mpasi na ngai! Na bongwana ata mabele.",""
  79,1,"(Na lapi) na baye bapikolaka na makasi!",""
  79,2,"Mpe na baye bayambaka na boboto!",""
  79,3,"Mpe baye batambolaka ndenge balingi!",""
  79,4,"Mpe balekaka na lombango!",""
  79,5,"Mpe bazali kobongisa makambo!",""
  79,6,"Mokolo moye mabele makoningana (na bofuli ya yambo),",""
  79,7,"Sima elandani ya mibale.",""
  79,8,"Mokolo mona mitema mikoningana na bobangi.",""
  79,9,"Miso ma bango mikobanga,",""
  79,10,"Bakoloba ete: Ya sôló, tokozongisama na bomoyi na biso sima ya liwa?",""
  79,11,"Sima, yakokoma mikuwa ya kopola?",""
  79,12,"Balobi ete: Wana ezali bozongisami ya mpamba.",""
  79,13,"Ya sôló, yango ezali bosangisi ya mbala moko.",""
  79,14,"Mpe bakozwamaka likolo ya mabele kowuta na malita ma bango.",""
  79,15,"Sango ya Mûssa ekomelaki yo te,",""
