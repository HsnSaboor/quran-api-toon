quran[13]{c,v,t,f}:
  27,1,"Та-син. Ово су речи Кур'ана и јасне Књиге,<sup>1</sup>","[1] Види фусноту првог стиха у поглављу ""Крава""."
  27,2,"упуте и радосне вести онима који верују,",""
  27,3,"који молитву обављају и милостињу удељују и који у Будући свет чврсто верују.",""
  27,4,"Заиста онима који у Онај свет не верују Ми приказујемо њихове поступке лепим - зато они лутају;",""
  27,5,"то су они којима припада жестока патња, а на Будућем свету они ће, заиста, да буду највећи губитници,",""
  27,6,"а ти, заиста, примаш Кур'ан од Мудрог, Свезнајућег!",""
  27,7,"Када Мојсије рече својој породици: „Видео сам ватру, донећу вам отуда какву вест, или ћу да вам донесем пламену бакљу да бисте се огрејали.“",""
  27,8,"Кад је дошао до ње, неки глас је дозивао: „Нека су благословљени они који се налазе на месту где је ватра и они око ње, и нека је слављен и узвишен Аллах, Господар светова!",""
  27,9,"О Мојсије, Ја сам - Аллах, Силни и Мудри!",""
  27,10,"Баци свој штап!“ Па кад виде да се, као да је хитра змија, креће, он узмаче и не врати се. ""О Мојсије, не бој се! Посланици код Мене не требају ничега да се боје;",""
  27,11,"А оном који грех почини, а онда зло добрим делом замени – Ја ћу, уистину, опростити и самилостан бити.",""
  27,12,"Увуци своју руку у своја недра, појавиће се бела, али неће да буде болесна - биће један од девет знакова фараону и његовом народу; они су, заиста, народ невернички.“",""
  27,13,"И кад им јасно дођоше Наши знаци, рекоше: „Ово је права чаролија!“",""
