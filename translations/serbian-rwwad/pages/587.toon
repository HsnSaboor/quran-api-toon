quran[25]{c,v,t,f}:
  82,1,"Када се небо расцепи,",""
  82,2,"и када раштркане звезде попадају,",""
  82,3,"и када мора буду прокључала па се прелију,",""
  82,4,"и када гробови буду преврнути,",""
  82,5,"свако ће да сазна шта је припремио, а шта пропустио.",""
  82,6,"О човече, шта те је обмануло у вези са твојим Господаром Племенитим!?",""
  82,7,"Који те је створио, па учинио да си складан и да си усправан,",""
  82,8,"и какав је хтео лик ти дао.",""
  82,9,"Напротив! Ви још и Судњи дан поричете,",""
  82,10,"а над вама бдију анђели чувари,",""
  82,11,"племенити писари",""
  82,12,"који знају и записују оно што радите.",""
  82,13,"Честити ће сигурно у Рај,",""
  82,14,"а развратници сигурно у Пакао.",""
  82,15,"На Судњем дану у њему ће да горе",""
  82,16,"и никад из њега изаћи неће.",""
  82,17,"А шта ти знаш шта је Судњи дан?!",""
  82,18,"И још једном: шта знаш шта је Судњи дан?!",""
  82,19,"Дан када нико никоме неће моћи нимало да помогне, тог Дана власт ће једино Аллах да има.",""
  83,1,"Тешко онима који закидају,",""
  83,2,"који пуну меру узимају кад од других купују,",""
  83,3,"а кад другима мере на литар или на кантар закидају.",""
  83,4,"Зар не мисле такви да ће да буду оживљени",""
  83,5,"на велики Дан,",""
  83,6,"на Дан када ће људи Господару светова да се дигну?!",""
