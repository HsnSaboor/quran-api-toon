quran[22]{c,v,t,f}:
  54,50,"La Tõnd yεlã pa yɩ rẽnda vũka, wala nif kamsgo.",""
  54,51,"La sɩd la hakɩɩka Tõnd halka yãmb buudu, la rẽ yĩnga tẽegd beeme bɩ?",""
  54,52,"La bũmb fãa b sẽn tʋmã bee gaf rãmbẽ.",""
  54,53,"La sẽn paood fãa, la sẽn bedme, gʋlsame.",""
  54,54,"Ad wẽn-zoεtbã bee arzãn-rãmb pʋsẽ la ko-soodo.",""
  54,55,"Sɩd zĩndg zĩigẽ, Naab sẽn yaa tõog Soab nengẽ.",""
  55,1,"Yols-kεgeng Naaba.",""
  55,2,"A wilga Alkʋrãanã.",""
  55,3,"A naana ninsaalã.",""
  55,4,"A wilg-a-la zelem-pεka.",""
  55,5,"Wĩndgã ne kiuugã, yaa geelg tεkẽ.",""
  55,6,"Adsã ne tɩɩsã maanda Suguudu.",""
  55,7,"La saagã, A zẽk-a lame, la A ning tẽeg tɩrga.",""
  55,8,"Tɩ y ra kedg magbẽ wã ye.",""
  55,9,"La y yãnes ne magbã ne tẽeg tɩrg la y ra boog magbã ye.",""
  55,10,"La Tẽnga, A rɩgl-a-la bõn-naandsã yĩnga.",""
  55,11,"Tɩ-biis be a pʋgẽ la tamar-tɩɩse sẽn tar wʋʋdo.",""
  55,12,"La bõn-bεεl sẽn tar pʋgd la (Rɑyhɑɑn) mõog sẽn tɑr yũ-noodo.",""
  55,13,"La yaa yãmb y yiibã Soabã neema bʋg la y yagsda?",""
  55,14,"A naana ninsaalã ne tãm-maasr sẽn kʋɩ n lebg koe-koe wala yagd sẽn zugi.",""
  55,15,"la A naan zĩn-dãmbã ne bug-witim.",""
  55,16,"La yaa yãmb y yiibã Soabã neema bʋg la y yagsda?",""
