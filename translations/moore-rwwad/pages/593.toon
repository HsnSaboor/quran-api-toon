quran[23]{c,v,t,f}:
  89,1,"M wẽen ne fagiri",""
  89,2,"La M wẽen ne yʋnd piigã,",""
  89,3,"La ne sõd-yiibu la lugum (sõd-yiib-n-tõatga).",""
  89,4,"La ne yʋngã t'a sã n wa gũd kuidga.",""
  89,5,"Rẽ yĩnga yεl nins sẽn togsã, wẽeneg bee be n sek yam soab bɩ?",""
  89,6,"Fo pa yã wãn-wãn la fo Soabã maan a ʿAad rãmba?",""
  89,7,"ɭram rãmb sẽn yaa zeng-raad rãmba,",""
  89,8,"B sẽn pa naan b bilgr tẽmsã pʋga?",""
  89,9,"La Ṯamuud rãmb sẽn yaa neb nins sẽn pees pĩigã ko-soogẽ wã?",""
  89,10,"La a Fɩr-ʿaoon sẽn yaa bay soabã?",""
  89,11,"Sẽn maan-b n zʋʋg tẽmsã pʋga.",""
  89,12,"N wʋsg sãang a pʋgẽ.",""
  89,13,"Tɩ b Soabã kiig b zug naong kõbg toor-toore.",""
  89,14,"Ad fo Soabã yaa gũusda.",""
  89,15,"La sã n yaa ne ninsaala, a Soabã sã n wa zarb-a n na n gese, n waoog-a, n neem-a, la a sẽn yete: ""mam Soabã waooga maam"".",""
  89,16,"La A sã n wa zarb-a, n weoog a rɩtlã a zugu, la a sẽn yete: ""mam Soabã yaala maam"".",""
  89,17,"Pa woto ye! Y pa waoogd kɩɩb ye.",""
  89,18,"Y leb n pa pirsd taab ne ninbãan-neb rɩlgr ye.",""
  89,19,"La y rɩt faadã ne kãas-n-rɩ.",""
  89,20,"La y nong arzεkã nong-kεgenga.",""
  89,21,"Pa woto ye! Lɑk Tẽn-gãngã sã n wa rãmb rãmbg tεkẽ.",""
  89,22,"Tɩ fo Soabã wa, la malεgsã, rulg-rulga.",""
  89,23,"Tɩ b wa ne Gεhannem bɑ-rɑɑrã; ra-kãng raare ninsaal tẽegdame, la tẽegr bεε ne-a?",""
