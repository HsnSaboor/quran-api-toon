quran[11]{c,v,t,f}:
  43,23,"Yaa woto bala, Tõnd pa tʋms fo taoore bugsd fãa n tʋg tẽngẽ, rẽndame tɩ tẽngã rɩ-n-tɩkã-rãmb yeele: ""tõnd mika d saamb-rãmb tɩ b be dĩin zugu, la tõnd yaa bãmb vũunã tikdba"".",""
  43,24,"۞T'a (tẽn-tʋʋma) yeele: ""rẽ yĩnga yãmb nɑ kell n tikɑ y sɑɑm-dãmbã bɑ tɩ mam sã n wa yãmb nengẽ ne kãndgr sẽn yɩɩd yãmb sẽn mik y saamb-rãmbã tɩ b tũudẽ wã? "" La b yeel yã: ""tõnd yaa kɩfr-rãmb ne bũmb ning b sẽn tʋms ne yãmbã"".",""
  43,25,"Tɩ Tõnd na n rol-ba, bɩ f gese yagsdbã baasg yɩ wãn-wãna?",""
  43,26,"Tẽeg wakat ning a ɭbraahɩɩm sẽn wa n yeel a saambã ne a nebã: ""ad mam zãaga m meng n yi yãmb sẽn tũudã;",""
  43,27,"Sã n pa Soab ning sẽn naan-a maamã, Yẽnda n na n kãndg maam"".",""
  43,28,"La a maan-a t'a yaa gom-paadg a (ɭbraahɩɩm) pendẽ wã sãnd-sãnde b na lebg n tʋg Wẽnd nengẽ.",""
  43,29,"Pa woto ye, M wʋmsa bãmb ne b saamb-rãmbã noogo hal tɩ sɩdã wa b nengẽ la tẽn-tʋʋm vẽenegã.",""
  43,30,"La sɩdã sẽn wa n wa b nengẽ wã, b yeelame: ""yãoã yaa tɩɩm la tõnd kɩfla ne-a"".",""
  43,31,"La b yeele: ""b ra pa na n sikẽ Alkʋrãan kãngã nin-zɩsg zug sẽn yi tẽmsã a yiibã pʋgẽ (Mak la Toaa'ɩf )"".",""
  43,32,"Yaa bãmb n pʋɩt fo Soabã yolsgã bɩ? yaa Tõnd n pʋɩ bãmb rɩtlã b sʋk dũni vɩɩmã pʋgẽ, La D zẽk sãnda dargε n yɩɩs sãnda, sẽn na yɩlẽ tɩ sãnda wõr sãnda. La fo Soabã yolsg sõmblem n yɩɩd b sẽn tigimd bũmb ningã.",""
  43,33,"La sã n pa nebã na n wa yɩ zãma a yembre yĩnga, D na naan n maan tɩ neb nins sẽn kɩfl-b ne Rahmaan Naabã, tɩ b rotã tar bεoongo sẽn yaa wanzuri la rads tɩ b tũud be n rʋʋda.",""
