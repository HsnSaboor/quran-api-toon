quran[24]{c,v,t,f}:
  26,160,"Ad a Lʋʋṭ nebã yagsa Tẽn-tʋʋmbã.",""
  26,161,"Wakat ning b saam-biig a Lʋʋṭ sẽn wa n yeel-ba: ""rẽ yĩnga yãmb ka nɑ n zoe [Wẽnde]?",""
  26,162,"Ad mam yaa Tẽn-tʋʋm n yaa bas-m-yam ne yãmba.",""
  26,163,"Bɩ y zoe Wẽnde la y pʋg maam.",""
  26,164,"Mam pa kot yãmb keoor a zug ye, ad mam keoorã bee bõn-naandɩ wã Soabã nengẽ.",""
  26,165,"Yãmb nɑ n baooda raop bõn-nɑɑndi wã sʋkɑ?""",""
  26,166,"N yaool n basd pagbã yãmb Soabã sẽn naan n kõ yãmb tɩ yaa halaalã? Ad yãmb yaa zʋʋg-toadg rãmbã"".",""
  26,167,"La b yeele: ""yaa foo Lʋʋṭe! ad fo sã n ka tek n base, b na n rig-f lame n yi tẽngã"".",""
  26,168,"La a yeele: ""ad mam kisga yãmb tʋʋmdã,",""
  26,169,"M Soaba, tɩlg maam la m zakã rãmbã n yi bãmbã sẽn tʋmdã"".",""
  26,170,"Tɩ Tõnd na n tɩlg-a la a zakã rãmb fãa gilli.",""
  26,171,"Rẽnda pʋg-yãanga, n naag halkdbã pʋgẽ.",""
  26,172,"Rẽ loogr poorẽ tɩ Tõnd na n halk sẽn ket-bã.",""
  26,173,"La Tõnd na n sik sa-koom b zugu, ɑd bugs-n-kong rãmb saag yɩ wẽnga.",""
  26,174,"Ad tagmas be woto pʋga la ad bãmbã sẽn waoog fãa pa sɩd-kõtb ye.",""
  26,175,"La ad fo Soabã yaa wilb Naab n yaa Yolsg Naaba.",""
  26,176,"Ad a Ayka nebã (kãgrẽ rãmbã) yagsa Tẽn-tʋʋmbã.",""
  26,177,"Wakat ning a Sʋ'ʿayb sẽn wa n yeel-ba: ""rẽ yĩnga yãmb ka nɑ n zoe [Wẽnde]?''",""
  26,178,"Ad mam yaa Tẽn-tʋʋm n yaa bas-m-yam ne yãmba.",""
  26,179,"Bɩ y zoe Wẽnde la y pʋg maam.",""
  26,180,"Mam pa kot yãmb keoor a zug ye, ad mam keoorã bee bõn-naandɩ wã Soabã nengẽ.",""
  26,181,"Pids-y vugbã la y ra yɩ neb nins sẽn boogd vugb ye.",""
  26,182,"La y pees ne pεεsdg sẽn tẽeg tɩrga.",""
  26,183,"Ra wa boog-y nebã teedã vugbã pʋgẽ ye, la y ra kẽn tẽn-gãngã zug ne sãang ye.",""
