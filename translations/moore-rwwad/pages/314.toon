quran[14]{c,v,t,f}:
  20,38,"Wakat ning Tõnd sẽn wa n nig fo ma wã yɑmẽ wã, bũmb ning A sẽn leems-ɑ wã.",""
  20,39,"""T'ɑ ning-a koglgã pʋga; rẽ poorẽ bɩ f lobg koglgã kʋlgẽ wã tɩ kʋlgã na n lob-ɑ-lɑ kɩrenga, tɩ Mam bε sẽn leb n yaa ɑ bε n na n rɩk-a "". Lɑ M lob-f nonglem sẽn yi Mam nengẽ tɩ nebã nong-fo; lɑ sẽn na yɩl tɩ b wub foom Mam gũusg lɑ M gũub pʋgẽ.",""
  20,40,"Wɑkɑt ning fo tãoã sẽn wa n kẽnd n pʋgd n tɩ yeele: ""m wĩnig-y ned ning sẽn na n wub-a?"" Yɩɩ woto tɩ Tõnd lebs foom f ma wã nengẽ, bʋl yĩng t'a nifã mɑɑge la a ra wa sãam ɑ sũur ye. Lɑ fo sẽn wa n kʋ nedã, tɩ Tõnd tɩlg foom n yi yõkrã, la D zarb foom zarbg tεka, tɩ fo zĩnd yʋʋm saar Madyan nebã nengẽ, rẽ poorẽ tɩ fo lebg n wa B sẽn dɑ pʋlem wɑkɑt ningã; Yaa foom a Musa.",""
  20,41,"La M tũus foom tɩ f yɑɑ M Tẽn-tʋʋmã.",""
  20,42,"Kẽnge, foom ne f ma-biigã ne Mam tagmas-rãmbã la y ra wa mɑɑn yɑɑms ne Mam Yʋʋrã tẽegr ye.",""
  20,43,"Yãmb y yiibã, Kẽng-y a Fɩr-aoon nengẽ, tɩ ad a zʋʋgɑ toɑdgɑ.",""
  20,44,"Bɩ y gom ne-a koεεg sẽn bʋgse, raar ning a na tẽeg n zoe Wẽnde.",""
  20,45,"La b yiibã yeel yã: "" Tõnd Soaba, ɑd tõnd yaeesdame t'a nɑ n wa yãgɑ ne tõnd namsg maa a maan n zʋʋg tõnd sɩbgrã pʋgẽ.",""
  20,46,"T'A yeele:"" ra yaees-y ye, Mam bee ne yãmbɑ, M wʋmdame la M neẽ,",""
  20,47,"Bɩ y kẽng a nengẽ n tɩ yeel-a: "" ad tõnd yaa fo Soabã Tẽn-tʋʋmb a yiibu, bɩ f yiis ɭsra'εεl koambã tɩ b tũ tõnd la f ra nams-b ye, ad tõnd waa fo nengẽ ne fo Soabã tagmas-rãmbɑ, lɑ tɩlgr be ne ned ning sẽn tũ kãndgrã!",""
  20,48,"Ad B tʋma wahɩ tɩ wa tõnd nengẽ tɩ namsgã bee ne ned ning sẽn yags-a la a gũd a kudga"".",""
  20,49,"T'a (Fɩr-aoon) yeele: ""yaa ãnd la yãmb y yiibã Soabã, Muusa?",""
  20,50,"T'a yeele: ""Tõnd Soabã la sẽn naan-a bũmbã fãa gilli, rẽ poorẽ t'A togl-ɑ.",""
  20,51,"T'ɑ Fɩr-aoon yeele; "" la zãma rãmb nins sẽn da reng taoorã ne kɩflmã yell yaa wãn-wãna?""",""
