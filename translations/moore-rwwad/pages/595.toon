quran[29]{c,v,t,f}:
  91,1,"M wẽen ne wĩntoogã la a sõorã.",""
  91,2,"La ne kiuugã t'a sã n wa pʋglg wĩndgã.",""
  91,3,"La ne wĩntoogã t'a sã n wɑ vẽnege.",""
  91,4,"La ne yʋng t'a sã n wa lut kiuugã.",""
  91,5,"La ne saagã la bũmb ning sẽn me-a wã.",""
  91,6,"La M wẽen ne Tẽngã la ɑ yɑdgrã.",""
  91,7,"La ne yõore, la bũmb ning sẽn yõgen-a wã.",""
  91,8,"t'A lεεms-a (yõorã) a kɩɩsgã la a wẽn-zoeerã!",""
  91,9,"Hakɩɩka ned ning sẽn yɩlg-a tɩlgame.",""
  91,10,"La hakɩɩka! Ned ning sẽn rẽgem-a bõname.",""
  91,11,"Samuud rãmb yagsame b kedgrã yĩnga.",""
  91,12,"B sẽn wa n tʋms b zu-be-nedã.",""
  91,13,"Tɩ Wẽnd Tẽn-tʋʋmã yeel-ba: ""gũus-y Wẽnd yʋgemdã la a yũnugrã.",""
  91,14,"Tɩ b yags-a, n kõs yʋgemdã, tɩ b Soabã halk-b b zunuubã yĩnga, n zems b sɩbgrã tɩ yɑɑ yembre.",""
  91,15,"A mɑɑnɑ rẽ n nɑms-bɑ, n pɑ yaeesd yell bɑɑ fʋɩ nɑ n wɑ yɩ ye.",""
  92,1,"M wẽen ne yʋngã t'a sã n wa lutẽ.",""
  92,2,"La ne wĩndgã t'a sã n wɑ puki.",""
  92,3,"La a sẽn naane, rao la paga.",""
  92,4,"Ad yãmb tʋʋmã yaa toay-toaya.",""
  92,5,"Rẽnd ned ning sẽn kõ la a zoe Wẽnde.",""
  92,6,"La a kõ sõmã wã sɩda.",""
  92,7,"Tõnd na n yols-a-la ne yol-yole.",""
  92,8,"La ned ning sẽn maan beed la a sek a menga.",""
  92,9,"La a yags sõmbã.",""
  92,10,"D na n yols-a lame ne tʋʋm-wẽense tɩ sõmɑ yɩ toog ne-ɑ.",""
  92,11,"La a arzεkã pa tõe n sεk-a, t'a sã n wa halk ye.",""
  92,12,"Ad kãndgrã bee ne Tõndo.",""
  92,13,"La ad Yaoolmã la Rãeenmã yaa Tõnd n so.",""
  92,14,"Tɩ M bugsda yãmb ne bugum sẽn witi.",""
