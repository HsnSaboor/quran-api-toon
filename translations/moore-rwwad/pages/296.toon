quran[7]{c,v,t,f}:
  18,21,"La yaa woto la Tõnd mɑɑn tɩ b yẽnd-ba, sẽn na yɩl tɩ nebã bãng tɩ Wẽnd pʋlengã yaa sɩda, lɑ Dũni wã yikrã sik ka be a pʋgẽ ye. Lɑ wɑkɑt ning nebã sẽn wa n maan no-koeemd b yellã zugã, b yeelɑme: ""me-y meeng b zugu, ɑd b Soɑbã n yɩɩd minim ne b yellã"", la zut-rãmbã sẽn yɑɑ zɩtbã yeele: "" d na n rɩka b zĩigã n mɑɑn misri"".",""
  18,22,"B na n yeelɑme: "" b yɑɑ tãabo, tɩ b baagã paas naase"". B leb n yetɑme: "" b yɑɑ nu, tɩ b yoob soɑbã yaɑ b baagã"", n gomd b sẽn ka mi. B leb n yetɑme: "" b yɑɑ b yopoe tɩ b baagã paas nii"". Yeele: "" mam Soabã n yɩɩd minim ne b sõorã, ka mi bãmbã sõorã rẽnda bilf bala"". Bɩ f ra maan no-koeemd bãmbã yellã zug rẽnda no-koeemd sẽn yɑɑ lεngɑ, la f ra sok b yellã ned baa a yembr bãmbã pʋgẽ ye.",""
  18,23,"(La sã n dat n maan bũmb bɩ) f ra wa yeele: "" mam na n maana woto beoog ye"".",""
  18,24,"Rallame tɩ f paase:""tɩ Wẽnd sã n sake"". La tẽeg f Soabã yʋʋr tɩ fo sã n yĩmi, la yeele: "" tõe tɩ m Soabã kãndg maam n tʋg sor sẽn yaa tɩrga"".",""
  18,25,"La b zĩnda b vadgẽ wã yʋʋm kobs-tã tɩ b paas (yʋʋm) a wae.",""
  18,26,"Yeele: ""Wẽnd n yɩɩd minim ne b sẽn zĩndã sõore, Yẽ n so sɑasã la tẽngã yel-soondse. A nenem pa tar to, A wʋmb pa tar to! Ad bãmbã pa tar lall-n-taag zẽng sẽn pɑ Yẽ ye, A leb n ka lagemd A naamã pʋgẽ ned baa a yembr ye.",""
  18,27,"Lɑ f karem bũmb ning b sẽn tʋms tɩ tɩ wa fo nengẽ wã sẽn yi fo Soɑbã Gɑfẽ wã, toeemd pa tõe n toeem A goamã ye, fo le kõn n paam relleg zĩig zẽng sẽn ka Yẽ ye.",""
