quran[19]{c,v,t,f}:
  38,43,"Tɩ Tõnd kõ-a a nebã, la b buud n lagem-ba, tɩ yaa yolsg sẽn yi Tõnd nengẽ la tags-n-gesg ne yam-bεεl rãmba.",""
  38,44,"(A sẽn wɑ zɑb ne ɑ pɑgã n wẽen t'ɑ nɑ pã-bɑ sãbg koɑbgã, Tõnd yeel-ɑ lɑme): Yãk mo-kill ne f nugã n pãb ne-a la f ra yidg f wẽenegã ye, lɑ Tõnd mik-a lame t'a yaa sugr soaba, ad yaa yamb-sõng tεkẽ, a ra yɩɩme n ya lebs-n-meng soaba.",""
  38,45,"La tẽeg Tõnd yembsã a ɭbraahɩɩm la a Ishaaka, la a Yaakuub yelle, sẽn yaa pãng rãmb la pʋ-tẽer-rãmba.",""
  38,46,"Tõnd welg-b lame ne laahrã tẽegr bala.",""
  38,47,"La ad Tõnd nengẽ, b bee b sẽn tũus-b rãmbẽ wã sẽn yaa nin-tũusdbã.",""
  38,48,"La f tẽeg a ɭsmaa-ɩɩl yelle, la a Ya-sa'ɑ, la a Zʋlkɩfl, b gillã been nin-tũusdẽ wã.",""
  38,49,"Yãoã yaa tẽegre, la ad wẽn-zoetbã tara lεbeng zĩig sẽn be neere.",""
  38,50,"Arzãn ruumds pʋgẽ, tɩ rag-noe wã yaa sẽn pak bãmb yĩnga.",""
  38,51,"Tɩ b kɩll a pʋgẽ n boond (tɩ b kõ-b b yam) tɩ-biis wʋsgo, la bõn-yũudi.",""
  38,52,"B tara ges-koees rãmba, pʋg-neeb sẽn yaa reem-n-taase.",""
  38,53,"Woto la b pʋlem-ba, Geelgã Raare.",""
  38,54,"Wãndã yaa tõnd rɩtla, pa tar saab ye.",""
  38,55,"Yaa woto, la kεdgdbã me tara lεbeng zĩig sẽn ya wẽnga.",""
  38,56,"Gεhannem tɩ b kẽed-a; gãag zĩig yɩ wẽnga.",""
  38,57,"Sã n ya woto, bɩ b lemb-a, ko-kaeedg la nod-meto.",""
  38,58,"La naong kõbg toor-toor sẽn leb n wõnd woto.",""
  38,59,"Woto yaa zãma sẽn na n sẽdg n kẽ n lagem yãmba, beelg pa be ne-b ye, ad b yaa Bugmã kẽedba.",""
  38,60,"(Tɩ kɩfr-dãmb ne taab) yeele: ""yãmb zĩig n pa be neer kae, yãmb n kẽes tõnd a pʋgẽ, rẽnd tablg zĩig yɩ wẽnga"".",""
  38,61,"b yeelame: ""yaa tõnd Soabã! Ned ning sẽn ya-a sabab n wa ne tõnd ka wã, bɩ F rogl-a naong n paas Bugmã pʋgẽ"".",""
