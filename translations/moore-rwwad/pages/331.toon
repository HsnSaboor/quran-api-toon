quran[11]{c,v,t,f}:
  21,102,"B pa na n wʋm (bugmã) rãamde, b bee sẽn noom b yõyã pʋg n duumdẽ.",""
  21,103,"Sũ-sãang kasengã pa paamd-b ye, Malεk-rãmbã yekd-b lame n yetẽ: ""ad yãoã yaa raar ning b sẽn da pʋlem yãmbã"".",""
  21,104,"Raar ning Tõnd sẽn na n wa pil saagã tɩ yaa wala gaf-rãmb karaag pilbu, Tõnd na n lebsa bũmb ɑ fãɑ wala Tõnd sẽn da sɩng a naanegã rẽenemã, yaa pʋleng D sẽn rɩke, n na n pidsi.",""
  21,105,"Ad Tõnd gʋlsa Taooraatã pʋgẽ, D sẽn ning (saasẽ) gafã pʋg loogr poorẽ tɩ :"" tẽngã, yaa Mam yemb-sõmsã n na n rɩk a faado.",""
  21,106,"Ad bee woto pʋga, taasg sẽn sek ne neb sẽn yaa (Wẽnd) tũudba.",""
  21,107,"Tõnd pa tʋms foom rẽnda yolsg yĩng ne dũni wã rãmba.",""
  21,108,"Yeele: ""ad b sẽn tʋms wahɩ wã tɩ wa mam nengẽ yaa tɩ: yãmb Soabã yaa Wẽnd a yembre, la rẽ yĩnga yãmb yaa sak-n-tũ-rãmb bɩɩ?",""
  21,109,"B sã n gõd b zãn-kuidsi, bɩ f yeele: ""mam taasda yãmb zabr kɩbar ne sɩda, la m pa mi b sẽn pʋlem yãmb bũmb ningã pẽeme bɩ zãrame.",""
  21,110,"Ad Yẽ n mi yãmb sẽn vẽneg koees ninsã la y sẽn solgdã.",""
  21,111,"La mam pa mi woto (nɑongã yɑoolgã) sã n yɑɑ yãmb zarb-n-gɛsga bɩ a sã n yɑɑ (yãmb) wʋms-noog n tɩ tãag wakato.",""
  21,112,"La a yeele:""Yaa fo m Soabã! kao bʋʋdã ne sɩda! La ad tõnd Soabã la yolsg Naaba, yaa Yẽ la m kot sõngr n yi yãmb sẽn sɩfd bũmb ningã''.",""
