quran[15]{c,v,t,f}:
  20,99,"Yaa woto la D togsd foom kɩbay sẽn looge, la ad Tõnd kõo foom Tẽegr sẽn yi Tõnd nengẽ (Kʋrãana).",""
  20,100,"Ned ning sẽn gũd-a a zãn-kuidg n bas-a (Kʋrãanã), yikrã raare a na n tʋka zɩɩbo.",""
  20,101,"A na n duuma beenẽ, ad a sẽn tʋk yɩ wẽng yikrã raarã.",""
  20,102,"Raar ning b sẽn na n fʋʋs baorgẽ wã, tɩ D tigim nin-wẽnsã tɩ b nensã sobg ( yɑeesg keelem)!",""
  20,103,"N walemd bãmb ne taab sʋka:"" ad yãmb sẽn zĩnd (dũni wã) yaa rasem piig bala!",""
  20,104,"Tõnd n yɩɩd minim ne b sẽn yet bũmb ningã, b ned ning sẽn yɩɩd-a ne bãngr yetame: "" ad yãmb pa zĩnd (dũni wã) rẽnda raar a yembr bala"".",""
  20,105,"La b sokda foom tãensã yelle; yeele: ""m Soabã na n sãeeg-b lame sãeegr tɛkẽ.",""
  20,106,"N bas-b tɩ b legb saalle.",""
  20,107,"Fo pa ne golengo, fo pa ne pusbu.",""
  20,108,"Ra-kãng raarã b na n pʋga boaandã, gõdgr ka be ye, tɩ koeesã fãa yõgen n tees yolsg Naabã nengẽ, fo pa wʋmd bũmb ralla wɑlengo.",""
  20,109,"Raarã, sugsg pa nafd ralla yolsg Naabã sẽn kõ-a soab sore, n yardẽ t'a gome.",""
  20,110,"A (Wẽnd) mii sẽn loog bãmb taoore, la sẽn na wat b poorẽ; la bãmb minim ka gũbg Wẽnd ye.",""
  20,111,"Tɩ nensã yõgen n tʋg Vɩtã sẽn yaa Sek-m-meng Soabã, la ad ned ning sẽn tʋk wẽgb soab bõn yã.",""
  20,112,"La ned ning sẽn wa n tʋm tʋʋm-sõma, n ya sɩd-kõta, a pa na n yaees wẽgbo, a pa na n le yaees tɩ b na n wa boog a yel-sõmd ye.",""
  20,113,"Lɑ yaa woto la M sik Kʋrãanã ne laarabiimdu, la M yɩlem a pʋgẽ pʋlen-wẽnse, tɩ raar ningɑ b na yaees (Wẽnde), ma a kɩt tɩ b tẽeg-tẽeg taaba.",""
