quran[27]{c,v,t,f}:
  68,16,"D na n ning-a-la bãnd a yão-raongã zugu.",""
  68,17,"Tõnd zarba bãmb wala D sẽn zarb pʋʋgã rãmbã, wakat ning b sẽn wa n wẽen tɩ b na kẽeb-a be-vẽegre.",""
  68,18,"La b pa yeel tɩ ""Wẽnd sã n sak"" ye.",""
  68,19,"Tɩ gilgd gilg a zug sẽn yi fo Soabã nengẽ tɩ bãmb yaa sẽn gõe.",""
  68,20,"T'a yik yibeoogã n legb wala yʋʋn-lik.",""
  68,21,"Tɩ b vẽeg beoog n bool taaba.",""
  68,22,"""Tɩ y sãd-y yã n tʋg yãmb pʋʋgẽ wã tɩ y sã n yaa kẽebdba"".",""
  68,23,"Tɩ b yi tɩ bãmb yaa sẽn walamd taaba:",""
  68,24,"""Ned kõn kẽ rũndã yãmb nengẽ sẽn ya ninbãan-ned ye"".",""
  68,25,"Tɩ b sãd pĩndã, n gãd tɩ bãmb yaa tõogdba.",""
  68,26,"La wakat ning b sẽn wa n yã-a wã b yeelame: ""tõnd tudga zĩiga.",""
  68,27,"Pa woto ye! Tõnd yaa b sẽn mong-b rãmba.",""
  68,28,"Tɩ sẽn yɩɩd-a ne bʋʋmã yeele: ""m da pa yeel yãmba! Yãmb sã n da yɩlg Wẽnde! (pɑ yɩtẽ woto ye)",""
  68,29,"Tɩ b yeele:""yɩlgr be ne tõnd Soabã, tõnd da yɩɩme n yaa wẽgdba"".",""
  68,30,"Tɩ b togl taab n sãbsd taaba.",""
  68,31,"N yeele: ""yaa tõnd wɩɩbdo! Tõnd da yɩɩme n yaa kεdgdba"".",""
  68,32,"Sãnd-sãnd tõnd Soabã na tedg ne tõnd sõma sẽn yɩɩd-a, ad tõnd maanda yamleoog n tʋg d Soaba nengẽ.",""
  68,33,"Namsgã me yaa woto bala, la ad Laahr naongã n yɩɩde, tɩ bãmb sã n da miime.",""
  68,34,"Ad wẽn-zoetbã tarame b Soabã nengẽ, neema Arzãn-rãmba.",""
  68,35,"Rẽ yĩnga tõnd na maan sẽn sak n tũ-bã wala nin-wẽmsã ?",""
  68,36,"Yaa bõe n tar yãmb tɩ y bʋʋd woto?",""
  68,37,"Bɩ yãmb tara gafo? T'a pʋgẽ la yãmb karemda?",""
  68,38,"Tɩ be ne yãmb ɑ pʋgẽ, yãmb sẽn tũusdi.",""
  68,39,"Bɩ yãmb tara pʋlems Tõnd zug sẽn ka tεkɑ, n tɩ tãag Rũni yikr raare? Tɩ be rẽ pʋgẽ n yetẽ Ad be ne yãmba, bũmb ning yãmb sẽn tũus n dɑt-ɑ.",""
  68,40,"Sok-ba: yaa bãmb nin-bʋg n na n reeg a zugẽ ne rẽ?",""
  68,41,"Bɩ bãmb tara lagem-n-taase; bɩ b wa ne b lagem-n-taasã tɩ b sã n yaa sɩd rãmba.",""
  68,42,"Raar ning B sẽn na n pidg kargɑ, la b boond bãmb n tʋgd Suguudu tɩ bãmb pa tõe ye.",""
