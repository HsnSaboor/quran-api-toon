quran[17]{c,v,t,f}:
  23,1,"Ad sɩd-kõtb paam pʋɩɩre.",""
  23,2,"Bãmb la neb nins sẽn be pʋʋsgã pʋgẽ n yõkd b mensã (n zoet Wẽndã).",""
  23,3,"Bãmb la neb nins me sẽn zoet n zãag gom-yaare.",""
  23,4,"Bãmb rãmb me la sẽn yãkd zakã.",""
  23,5,"Bãmb me la sẽn gũusd b tao wã ( n yit yoobo).",""
  23,6,"Rẽnda b pagbẽ maa b yemb-pogsẽ, ad zĩ-kãngã, b pa sãbs-d-b ye.",""
  23,7,"La ned ning sẽn bao-a woto loogr poorẽ, ad bãmb rãmb la maan-n-zʋʋg rãmba.",""
  23,8,"(Sɩd-kõtbã) la neb nins sẽn gũusd b boablã la b pʋlengo.",""
  23,9,"La bãmb me la neb nins sẽn gũusd b pʋʋsgã.",""
  23,10,"Ad yaa bãmb rãmb la faad rɩkdba.",""
  23,11,"Bãmb n na n rɩk arzãn na-tẽngã faado, b na n duuma a pʋgẽ.",""
  23,12,"Lɑ ɑd Tõnd naana ninsɑɑlã sẽn tũ ne tãndo.",""
  23,13,"Rẽ poorẽ tɩ Tõnd maan-a t'a yaa mani n ning-a tɑblg zĩig sẽn yõgne.",""
  23,14,"Rẽ loogr poorẽ tɩ Tõnd naan mɑni wã t'a yaa zɩ-pelle, rẽ poorẽ tɩ Tõnd naan zɩ pellã t'a legb nem-gilgu, rẽ poorẽ tɩ Tõnd naan nem-gilgã t'a lebg kõbre, rẽ poorẽ tɩ Tõnd sẽgen kõbrã nemdo, rẽ poorẽ tɩ Tõnd maan-a t'a yaa naaneg a to, Wẽnd bark yɩ wagelle sẽn naand t'ɑ nɑɑngã sõmlem yɩɩd nɑngdb buud fãɑ!",""
  23,15,"Rẽ loogr poorẽ yãmb yaa kiidba.",""
  23,16,"Rẽ poorẽ, yikr raarã b na n vʋʋga yãmba.",""
  23,17,"Ad Tõnd naana saas a yopoe yãmb yĩngrã, la Tõnd pa maan yam yaal-yaal ne D sẽn naanã ye.",""
