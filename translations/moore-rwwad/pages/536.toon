quran[26]{c,v,t,f}:
  56,51,"Rẽ poorẽ, ad yãmba, yãmb a mẽnemdba n yaa yagsdba!",""
  56,52,"La tɩ yãmb na rɩ Zakʋʋm tɩɩgã (Tok sẽneg tɩɩga).",""
  56,53,"N pids pʋsã ne-a.",""
  56,54,"N yũud a zug ko-kaeedse.",""
  56,55,"N yũud-a, yʋgemd sẽn tar koyũud n pa tɩgd bãag yũubu"".",""
  56,56,"Wãnde la bãmb sigb zĩig Rolbã raare.",""
  56,57,"Tõnd n naan yãmba, y pa na n kõ sɩda?",""
  56,58,"Yãmb pa yã bũmb ning y sẽn kiigd sẽn yaa mani wã?.",""
  56,59,"Yaa yãmb n naand-a bɩ yaa Tõnd la Naand-a?",""
  56,60,"Tõnd korda kũumã yãmb pʋgẽ, la bũmb ka tõe n gɩdg Tõndo.",""
  56,61,"Tɩ D tedg yãmb bilgri, la D yẽbg yãmb y sẽn pa mi pʋgẽ.",""
  56,62,"La sɩd la hakɩɩka yãmb bãnga yẽbg rãeengã, yãmb pa na n tẽege?",""
  56,63,"Yãmb pa yã bũmb ning yãmb sẽn koodã,",""
  56,64,"Yaa yãmb n kood-a bɩ, bɩ yaa Tõnd la Koaadba?",""
  56,65,"La tɩ Tõnd sã n da tʋlla, D na maan-a t'a yaa sẽn zendge, tɩ yãmb kell n maan yel-soalma.",""
  56,66,"Ad tõnd kẽe bõn pʋgẽ.",""
  56,67,"Pa woto ye! Tõnd yaa b sẽn mong-b rãmba.",""
  56,68,"Yãmb pa yã koom ning y sẽn yũudã.",""
  56,69,"Rẽ yĩnga yãmb n sik-a sawatẽ bɩ, bɩ yaa Tõnd la Sikdba?",""
  56,70,"La tɩ d sã n tʋlla, D na maan-a t'a yaa miisinga, yãmb pa na n pʋʋs barka?",""
  56,71,"Yãmb pa yã bugum ning yãmb sẽn widgdã,",""
  56,72,"Yãmb n yẽbg a tɩɩgã bɩ, bɩ yaa Tõnd la a Yẽbgdba?",""
  56,73,"Tõnd maan-a lame t'a yaa (Laahr Bugmã) tẽegre, n leb n yɑɑ wʋm-noogo la nɑfɑ ne kẽn-kẽndbɑ.",""
  56,74,"Bɩ f yɩlg f Soab-zɩsgã yʋʋre.",""
  56,75,"M na wẽen ne ãdsã lʋɩɩs zĩisi.",""
  56,76,"La ad a yaa wẽeneg sẽn bedem tɩ yãmb sã n da miime.",""
