quran[8]{c,v,t,f}:
  6,74,"La tẽeg wakat ning a ɭbraahɩɩm sẽn wa n yeel a saambã a Aazar:"" fo rɩkda rʋbs tɩ yaa soben-rãmba? Mam nee foom ne f nebã meneng sẽn yaa vẽeneg pʋgẽ"".",""
  6,75,"Yaa woto la Tõnd wilgd a ɭbraahɩɩm bõn-naands sẽn be saas la tẽnga, bʋɩl yĩng t'a na yɩ bãng-n-wãak soaba.",""
  6,76,"La zĩigã sẽn wa n sobg-a wã, a yãa ãdga, la a yeel yã:"" yãoã la mam Soabã, t'a sẽn wa n lʋɩ wã, a yeelame: "" m pa nong lʋɩtbã ye""",""
  6,77,"La ɑ sẽn wa n yã kiuugã t'a pukdẽ wã, a yeelame:"" Mam Soabã la wãnde"" la a sẽn wa n lʋɩ yã, a yeelame: "" ad mam Soabã sã n pa peeg maam, m na n lagma menemdbã"".",""
  6,78,"La ɑ sẽn wa n yã wĩndgã t'a pukdẽ wã, a yeelame: ""yãoã la mam Soabã, yãoã n yɩɩde"". La a sẽn wa n lʋɩ wã, a yeelame: ""Yaa yãmb mam neba! Ad mam zãaga m meng n yi yãmb sẽn maan lagem-n-taarã ne bũmb ningã.",""
  6,79,"Ad mam togla m nengã n tees sẽn yẽbg-a saasã lɑ tẽngã, n yaa wẽn-yembg toglgo, la mam pa yɩ n yaa lagem-n-taar soab ye.",""
  6,80,"T'a nebã na n maan tak-n-taar ne-a, t'a yeele: "" yãmb na n takda ne maam Wẽnd yellã pʋgẽ, t'A yaool n kãndga maam, la mam pa yaeesd yãmb sẽn maan lag-n-taar ne bũmb ningã ye, sã n pa m Soabã n tʋll bũmbu, m Soabã bãngrã gũbga bũmb fãa, rẽ yĩnga y pa na n tẽeg n gese?",""
  6,81,"La na n yɩɩ wãn-wãn tɩ mam yaeesd yãmb sẽn maan lag-n-taar ne wã, tɩ yãmb pa yaeesd tɩ yãmb maana lag-n-taar ne Wẽnde, (n tũud) bũmb ning A sẽn pa sik tagmas yãmb zug ɑ pʋgẽ, la zãma a yiibã sʋka bʋg n sõmb ne bas-m-yam, tɩ yãmb sã n rag n miime?",""
