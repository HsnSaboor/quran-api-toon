quran[31]{c,v,t,f}:
  79,16,"Wakat ning a Soabã sẽn wa n boaal-a Ṭuuwaa koso-yɩlengẽ wã.",""
  79,17,"Kẽng a Fɩr-ʿaoon nengẽ, bala a kedgame.",""
  79,18,"N tɩ yεεl-a ""rẽ yĩnga f na sak n yɩlg f menga?""",""
  79,19,"Tɩ m peeg-f n tʋg f Soabẽ wã tɩ f yaees-A .",""
  79,20,"T'a wilg-a yel-soalem bεdã.",""
  79,21,"T'a yags la a kɩɩse.",""
  79,22,"Rẽ poorẽ, a gõda a kuidg n fãeesdẽ.",""
  79,23,"N tʋg n tigim ɑ tãpã n moone.",""
  79,24,"N yeele: ""Maam la yãmb soaben-zẽkdgã"".",""
  79,25,"Tɩ Wẽnd wẽbg-a ne Yaoolem la Dũni naongã.",""
  79,26,"Ad bãng-yam be rẽnda pʋgẽ ne ned ning sẽn yaeesda.",""
  79,27,"Rẽ yĩnga yãmb naaneg n yɩɩd keelem bɩ yaa saagã? Wẽnd sẽn me-a wã.",""
  79,28,"A zẽka a beoongã n zems a taaba.",""
  79,29,"N sobg a yʋngã la A vẽneg a wĩndgã.",""
  79,30,"La Tẽngã, rẽ poorẽ lɑ A yɑdg-a.",""
  79,31,"A yiisa a pʋgẽ a koomã la a yamdã.",""
  79,32,"La tãmsã, A sεl-b lame.",""
  79,33,"Yaa wʋm-noog ne yãmb la y rũmsã.",""
  79,34,"La yel-bed-kεgengã sã n wa( bɑrgã fʋʋs yɩlengã).",""
  79,35,"Raar ning ninsaal sẽn na n tagsd bũmb ning a sẽn tʋmã.",""
  79,36,"Tɩ b vẽneg Gεhɩɩm ne net fãa.",""
  79,37,"La ned ning sẽn maan-a n zʋʋge.",""
  79,38,"La a yɩɩs Dũni vɩɩmã.",""
  79,39,"Bɩ f bãng tɩ yaa Gεhɩɩm la a gãag zĩiga.",""
  79,40,"La sã n yaa ned ning sẽn yaees a Soabã ziiri, la a gɩdg yõorã n yi ɑ yamleoogo.",""
  79,41,"Bɩ f bãng tɩ Arzãn la a gãag zĩiga.",""
  79,42,"B sokda foo dũni yikr yelle, a yɩɩbã yaa rabʋre?",""
  79,43,"Bõe la fo mi a pʋgẽ n nɑ n togse?",""
  79,44,"A bãngrã gill bee ne fo Soabã.",""
  79,45,"Ad fo yaa bugsd ne ned ning sẽn yaeesd-a.",""
  79,46,"Raar ning b sẽn na n ya wala bãmb pa zĩnd dũni sã n pa zaabr bala, ma yibeoogo.",""
