quran[9]{c,v,t,f}:
  25,3,"La b rɩka soab-rãmb zẽms sẽn pa Yẽnda, soab-bãmb pa naan baa fʋɩ, bãmb mensã yaa sẽn naane, b pa tõe n tak nafre maa naong n kõ b mensã ye, b pa so kũum, b pa so vɩɩm, b pa so (ki n tɩ) yikã ye.",""
  25,4,"La neb nins sẽn kɩflã yeelame: ""ad wãnde pa baa fʋɩ rẽnda zĩri-beedo, tɩ neb a taab sõng-a"". ad bãmbã wa ne wẽgb la zĩrimbeedo.",""
  25,5,"La b yeele: ""yaa pĩnd rãmb soalem la a kɩt tɩ b gʋlsdẽ, tɩ b togsd-a yibeoog la zaabr t'ɑ kelgdẽ''.",""
  25,6,"Yeele: ""yaa Naab ning sẽn mi yel-solgdɩ saasẽ wã la tẽngẽ wã n sik-a, A yaa Yaafg Naaba n yaa Yolsg Naaba.",""
  25,7,"La b yeele: ""yaa bõe n tar Tẽn-tʋʋm kãngã t'a rɩtẽ la a kẽngd raasẽ? B sã n rag n sik malεk n naag-a tɩ yẽ me bugsdẽ.",""
  25,8,"Maa b kõ-a arzεk baoore, maa a tall pʋʋg n rɩt beenẽ?"" La wẽgdbã yeel yã: ""ad yãmb pa tũud rẽnda rao b sẽn maan tɩɩm''.",""
  25,9,"Ges b sẽn bilgd foom ne ned ningã! B menemame n ka tõe n yek (sɩdã) sor ye.",""
  25,10,"Naab ning yɩ wagelle, t'A sã n tʋlla, A kõta foom sõmblem sẽn yɩɩd woto, pʋt tɩ koom zoet b tẽngrã la A kõ foom gɑsdo.",""
  25,11,"Pa woto ye, ad b yagsa dũni wã yikri, la Tõnd segla Bug-witg n kõ neb nins sẽn yagsd dũni wã yikrã.",""
