quran[30]{c,v,t,f}:
  78,1,"Yaa bõe yell la b sogsd taaba?",""
  78,2,"Yaa kɩbar kẽengã yelle?",""
  78,3,"Kɩbar ning bãmb sẽn yõsd taab a pʋgẽ wã.",""
  78,4,"Tek woto! B na wa n bãnge.",""
  78,5,"Rẽ poorẽ tek woto! B na wa n bãnge.",""
  78,6,"Tõnd pa maan Tengã t'a yaa sẽn yεdge?",""
  78,7,"La tãensã tɩ b yaa sẽn kɩ?",""
  78,8,"La D naan yãmb buk a yiibu (pag la raoa).",""
  78,9,"La D maan yãmb gõeemã tɩ yaa sẽn yõgne.",""
  78,10,"La D maan yʋngã tɩ yaa lidbu.",""
  78,11,"La D maan wĩndgã tɩ yaa vɩɩm baoobo?",""
  78,12,"La D me yãmb yĩngrã (sa-gãnd) kegems a yopoe.",""
  78,13,"La D maan fɩtl sẽn witi.",""
  78,14,"La D sik n yiis sawat-yũnugdsẽ wã koom sẽn kiigdi.",""
  78,15,"Tɩ d na yiis ne-a bõn-bεεla, la bõn-tobdɩ.",""
  78,16,"La pʋt sẽn tob n bidimsi.",""
  78,17,"Ad welgrã raar yãka raare.",""
  78,18,"Raar ning b sẽn na n fʋʋs Baorgã tɩ yãmb wat sull-sulli.",""
  78,19,"Tɩ b pak saagã t'a legb ragnoya.",""
  78,20,"La b sãeeg tãmsã tɩ b legb wala ko-sɩɩga.",""
  78,21,"Ad Gεhannem ra kor n gũudame.",""
  78,22,"N yaa lεbeng zĩig ne kedgdbã.",""
  78,23,"B yaa zĩidb a pʋgẽ zamaan-woko.",""
  78,24,"B pa lembda pʋgẽ maasem, pa bõn-yũudi me ye.",""
  78,25,"Sã n pa ko-kaeedem la nod-meto.",""
  78,26,"Rẽ yaa rolb sẽn zemse.",""
  78,27,"Ad b ra yɩɩme n pa tẽed geelg ye.",""
  78,28,"La b yags Tõnd tagmas-rãmbã (aayae rãmbã) yagsg tεkẽ.",""
  78,29,"La bũmb fãa Tõnd tigim-a lame ne gʋlsgo.",""
  78,30,"Bɩ y lembe! Tɩ D pa na n tol n paas yãmba, sã n pa naongo.",""
