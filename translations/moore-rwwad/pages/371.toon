quran[28]{c,v,t,f}:
  26,84,"La maan maam tɩ m tɑl yʋ-noogo yaoolem zãmaan rãmbẽ,",""
  26,85,"La maan maam tɩ m yɩ neemã arzãnã fa-rɩkda,",""
  26,86,"La yaaf mam saambã, ad a yɩɩme n yaa menemda.",""
  26,87,"La ra wa ning-m yãnd Yikr raarã ye.",""
  26,88,"Raar ning arzεk la koamb sẽn pa nafde.",""
  26,89,"Rẽnda ned ning sẽn wa Wẽnd nengẽ ne sũur sẽn yɩlge"".",""
  26,90,"Tɩ b na n kolg arzãnã n kõ Wẽnd-zoεtbã.",""
  26,91,"La Gεhɩɩm Bugum na n vẽneg a meng n wuk ne sẽn belg b mensã,",""
  26,92,"Tɩ b nɑ n yeel-bɑ: ""yãmb sẽn da yɩ n tũud bũmb ningã wã bεε,",""
  26,93,"zẽng sẽn pa Wẽndã? Rẽ yĩnga b tõe n sõnga yãmbã? Bɩ b tõe n sõnga b mense?""",""
  26,94,"B na n lob-b lame n kalem taaba, bãmb ne sẽn belg b bãmbã,",""
  26,95,"La a ɭblɩɩs poorẽ rãmbã fãa gilli.",""
  26,96,"La b na n yeele, tɩ bãmb be Bugmã pʋgẽ n takd taaba:",""
  26,97,"""Ne Wẽnde! Ad tõnd rag n bee meneng sẽn vẽneg pʋgẽ,",""
  26,98,"tõnd sẽn wa n rɩkd yãmb n zemsd ne bõn-naandsã Soabã.",""
  26,99,"Bũmb pa menes tõnd n zʋʋg nin-wẽnsã ye.",""
  26,100,"La tõnd pa tar sugsd ye.",""
  26,101,"Zao tɩrg ka be me ye.",""
  26,102,"La tɩ lebgr sã n da beeme tɩ d paam n yɩ sɩd-kõtba.",""
  26,103,"Ad tagmas be woto (ɑ ɭbrɑɑhɩɩm kibɑrã lɑ yɑgsdbã bɑɑsgã) pʋga la ad bãmbã sẽn waoog fãa pa sɩd-kõtb ye.",""
  26,104,"La ad fo Soabã yaa wilb Naaba n yaa Yolsg Naaba.",""
  26,105,"A Nuuh nebã yagsa Tẽn-tʋʋmbã,",""
  26,106,"Wakat ning b saam-biig a Nuuh sẽn wa n yeel-ba: ""rẽ yĩnga yãmb ka zoet [Wẽnde]?''",""
  26,107,"Ad mam yaa Tẽn-tʋʋm ne yãmba n yaa bas-m-yam soɑbɑ.",""
  26,108,"Bɩ y zoe Wẽnd la y pʋg maam.",""
  26,109,"Mam pa kot yãmb keoor a zug ye, ad mam keoorã bee bõn-naandɩ wã Soabã nengẽ.",""
  26,110,"Bɩ y zoe Wẽnd la y pʋg maam",""
  26,111,"La b yeele: ""rẽ yĩngã tõnd na sak n kõ foom sɩda, tɩ yaool n yaa nin-yaalsã la sẽn pʋgd foomã?""",""
