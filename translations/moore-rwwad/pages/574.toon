quran[19]{c,v,t,f}:
  73,1,"Yaa foom a pinda!",""
  73,2,"Yãnes yʋngã rẽnda bilf bala!",""
  73,3,"A pʋsʋkã ma f boog ɑ pʋsʋgã bilfu.",""
  73,4,"Ma f paas a zugu, la f karem Alkʋrãanã ne tũnugri.",""
  73,5,"Tõnd na n loba f zugu gomd sẽn zɩse.",""
  73,6,"Ad yʋng tũudmã, yẽ n yɩɩd ne zemsgo la a goam leb n yɩɩd tɩrga.",""
  73,7,"Ad wĩndgã wakate fo tara tʋʋm (gilgr) wʋsgo.",""
  73,8,"La f tẽeg f Soabã yʋʋre, la f bak n tʋg Wẽnd nengẽ bakr tεkẽ.",""
  73,9,"Wĩntoog sẽn pukdẽ la a sẽn lʋɩtẽ Soaba, Soab kae tɩ sã n pa Yẽ, bɩ f yõk-A tɩ yɩ f Gũuda.",""
  73,10,"La f maan sugr ne bũmb ning b sẽn yetã, la f wãag-b wãagr sẽn be neere.",""
  73,11,"La bas Maam ne yagsdbã, vɩ-noog rãmbã, la yaool-ba, bilfu.",""
  73,12,"Tõnd tara kut-zaads la Bug witga.",""
  73,13,"La rɩɩb sẽn gɩd koεkoε la naong sẽn zabde.",""
  73,14,"Raar ning Tẽngã sẽn na n digimdi, la tãensã, tɩ tãensã lebg wala bĩis-rʋl sẽn sẽege.",""
  73,15,"Tõnd tʋmsa yãmb nengẽ Tẽn-tʋʋma, a yaa sεεt yãmb zugu, wala b sẽn tʋms a Fɩr-ʿaoon nengẽ tẽn-tʋʋmã.",""
  73,16,"T'a Fɩr-ʿaoon kɩɩs tẽn-tʋʋmã tɩ Tõnd yõk-a yõkr sẽn miisi.",""
  73,17,"La wãn-wãn la yãmb na n gũ y mensã (zoe Wẽnde) tɩ yãmb sã n kɩfle? Raar ning kom-bãaneg zut sẽn belgdã.",""
  73,18,"Saagã pãrgda A yĩnga, A pʋlengã na n yɩɩme, sik ka be ye.",""
  73,19,"Ad wãnde yaa tẽegre, la ned ning sẽn tʋll-a, a baooda sor n tʋg a Soabã nengẽ.",""
