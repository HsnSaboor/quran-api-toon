quran[18]{c,v,t,f}:
  71,11,"A tʋmsda saagã yãmb nengẽ t'a kiigdẽ.",""
  71,12,"La A leb n paas yãmb arzεk la koamba, la A maan pʋt n kõ yãmba, la A leb n maan n kõ yãmb sẽn yaa ko-soodo.",""
  71,13,"Yaa bõe n tar yãmb tɩ yãmb pa tɑr rɑbeem ne Wẽnd zɩslmã?",""
  71,14,"La sɩd la hakɩɩka A naana yãmb naaneg sẽn pʋg taaba.",""
  71,15,"Rẽ yĩnga bãmb pa ne to-to ning Wẽnd sẽn naan saas a yopoe n fõg taaba?",""
  71,16,"La A maan kiuugã a pʋgẽ tɩ yaa nuura, la A maan wĩndgã tɩ yaa vẽenem.",""
  71,17,"La Wẽnd n buls yãmb n yi Tẽngã, bulsg tεkẽ.",""
  71,18,"Rẽndã poorẽ A lebsda yãmb a pʋgẽ, la A leb n yiis yãmb ne yiisgu.",""
  71,19,"Lɑ Wẽnd n maan Tẽngã n kõ yãmb tɩ yaa sẽn yεdge.",""
  71,20,"Bʋɩl yĩng tɩ y paam n tuk a zug soay sẽn yalme.",""
  71,21,"A Nuuh yeelame: ""m Soaba! b kɩɩsa maam la b tũ ned ning arzεk la a biig sẽn pa paasd-ɑ sã n pa bõn bala.",""
  71,22,"La b rabs rabr sẽn yaa bedre.",""
  71,23,"La b yeele: ra tol n bas-y yãmb soaben-dãmbã ye, ra n bas-y-yã a Wad la a Sʋwa-a la a Yagʋʋs la Ya-ʋʋk, la a Nasr ye!""",""
  71,24,"La sɩd la hakɩɩka b menemsa neb wʋsgo, la F ra paas wẽgdbã sã n pa menengo.",""
  71,25,"B tʋʋm-beedã yĩnga, b bõr-b lame n kẽes-b Bugmẽ; b pa paam sõngdb sã n pa Wẽnd ye.",""
  71,26,"La a Nuuh leb n yeelame, ""m Soaba! Ra bas Tẽng poor zug kɩfr-dãmbã ned ba a yembr ye.",""
  71,27,"Ad Foo, F sã n bas-ba, b menemesda F yembsã; b pa rogd me tɩ sã n pa wẽngdã n yaa kɩfre.",""
  71,28,"M Soaba! yaaf-ma, la m roagdb a yiibã, la ned fãa sẽn kẽ mam zakã t'a yaa sɩd-kõtɑ, la sɩd-kõatbã fãa, la sɩd-kõat-posgsã fãa. Lɑ ra paas wẽngdbã ralla halkre"".",""
