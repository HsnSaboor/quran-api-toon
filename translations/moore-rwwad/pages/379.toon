quran[13]{c,v,t,f}:
  27,23,"Mam tɩ mik-b lame tɩ yaa pag la b naaba, lɑ B kõ-a-la bũmbã fãa, a tara naam-goeel sẽn yaa kãsenga.",""
  27,24,"M mika na-poakã la a nebã tɩ b maamd wĩntoogã suguudu, zẽng sẽn ka Wẽnde, t'a Sʋɩtãan faas b tʋʋmã n gɩdg-b n yi so-tɩrgẽ, tɩ b ka tõe n kãndg ye.",""
  27,25,"Yaa bõe yĩng tɩ b pa na n maan suguud Naab ning sẽn yiisd bõn-bεεl saasẽ wã la tẽngẽ wã yĩnga, la A leb n mi yãmb sẽn solgdã la y sẽn vẽnegdã?",""
  27,26,"Soab ka be rẽnda Yẽnda, A yaa Al-ʿars wagellã Soaba۩.",""
  27,27,"La a Sʋlaymaan yeele: ""d na n gesame fo sẽn togsã yaa sɩd bɩ f yagda zĩri.",""
  27,28,"Kẽng ne mam seb-kãngã n tɩ lob b nengẽ, rẽ poorẽ loog n bas-b n gese b na n leoka wãn-wãnɑ?",""
  27,29,"La na-poakã yeele: ''yaa yãmb mam nebã! ad b loba sebr sẽn yaa wagell tɩ wa mam nengẽ.",""
  27,30,"Ad sebrã yii a Sʋlaymaan nengẽ n sɩng : ""ne Wẽnd yʋʋre, sẽn yaa Yols-yaleng Naabã, n yaa tũus-n-yols Naabã,",""
  27,31,"Ra wa-y n zẽk y mens mam zug ye, la wa-y mam nengẽ ne sak-n-tũ"".",""
  27,32,"La na-poakã yeele: ""yaa yãmb mam nebã! sagl-y maam m yellã zugu, ad mam pa yɩ n na n kao yell bʋʋdo, rẽndame tɩ y maan kaset ɑ pʋgẽ"".",""
  27,33,"La b yeele: "" ad tõnd yaa pãens rãmba la zab-kεgens rãmba, bɩ f ges fo sẽn na n sagl bũmb ning bɑlɑ (tɩ tõnd tõe n mɑɑn-ɑ lɑme)"".",""
  27,34,"La a yeele: ""ad nanɑmbsã sã n kẽ tẽngẽ, b sãamd-a lame la b kɩt tɩ tẽngã nin-zɩsdã lebg nin-yaalse, la yaa woto la b maanda.",""
  27,35,"Lɑ mam na n tʋma kũun n tɩ kõ-ba, rẽ poorẽ m na n kollame n ges yaa bõe la tʋm-tʋʋmbã na n lebg ne?"".",""
