quran[26]{c,v,t,f}:
  53,1,"M wẽen ne ãdg t'a sã n wa lʋɩ.",""
  53,2,"Yãmb tũud-n-taagã pa menme, a pa kedg me ye.",""
  53,3,"A pa gomd a yõor yamleoog me ye.",""
  53,4,"Rẽndame tɩ yaa wahɩ sẽn tʋmse.",""
  53,5,"Pãn-kεgeng soab (a Gibriilã) n tɑɑ-a ɑ nengẽ.",""
  53,6,"Nɑɑnd sẽn be neerã, t'ɑ be ɑ yɑlẽ wã tɩ yɑɑ vẽeneg tɩ nɑbiyɑɑmã ne-ɑ.",""
  53,7,"T'a be yĩngr-yĩngri.",""
  53,8,"Rẽ poorẽ t'a (Gibriilɑ) pẽneg n sig n kolge.",""
  53,9,"Tɩ yaa wala tãp ne a to sʋk vɩʋʋgo, ma sẽn paood n pa ta rẽ.",""
  53,10,"T'ɑ togs Wẽnd yɑmbɑ Mʋhɑmmɑd, bũmb ning A sẽn tʋms-ɑ t'ɑ tɑɑsã.",""
  53,11,"Nɑbiyɑɑmã sũurã pa yag bũmb ning a sẽn yã wã ye.",""
  53,12,"Rẽ yĩnga, yãmb wẽeda ne-a no-koεεm bũmb ning a sẽn yã wã zugu?",""
  53,13,"La sɩd la hakɩɩka, a leb n yã-a lame yiib-n-soaba.",""
  53,14,"Tɑɑb-tεk Mugnugẽ wã (yaa tɩɩg sẽn be saasẽ wã n yaa rʋʋd fãa tεk zĩiga).",""
  53,15,"Ma'awaa Arzãnã bee beenẽ ( (lallg zĩig Arzãn) ma (gãag zĩig arzãna) ).",""
  53,16,"Wakat ning sẽn wa n sigd Sɩdratã(tɩɩgã) zugã, sẽn yɑɑ Wẽnd sɑgellã, bũmb ning sẽn pɑtɑr to wã.",""
  53,17,"Nɑbiyɑɑmã ninfrã pa wẽnege, a pa kedg me.",""
  53,18,"Sɩd la hakɩɩka a yãa a Soabã yel-soalem bεd-bεdã sãnda.",""
  53,19,"Rẽ yĩnga yãmb tẽedame tɩ rʋbsã ɑ Laat ne a ʿƲzzaa?",""
  53,20,"La a Manaat sẽn yaa tãaben-soabã nafdame?.",""
  53,21,"Yãmb n tar roapã yãmb sẽn nong-b rãmbã, tɩ Yẽ yaool n tar pagbã yãmb sẽn pɑ kisb rãmb n pɑ rɑt-bɑ?",""
  53,22,"Ad rẽnda yaa zãmb pʋɩɩb moasã wae!",""
  53,23,"B pa yɩ rẽnda yʋy bala, yãmb sẽn pʋde, yãmb ne y saam-rãmba, Wẽnd pa sik tagmas a yĩng ye. B sẽn tũudã pa yɩ rẽnda sãmbg lɑ b yõyã yɑm-leedo. La sɩd la hakɩɩka, kãndgr waa bãmb nengẽ sẽn yi b Soabẽ wã.",""
  53,24,"Bɩ ninsaal paamda a sẽn tẽed lɑ ɑ saagdẽ wã tɩ rʋbsɑ n sugs-ɑ lɑme wã?",""
  53,25,"Rẽnd yaoolem la rãeenem (Lɑɑhrã ne Dũni wã) bee ne Wẽnde t'A kõt ɑ sẽn rɑt-ɑ.",""
  53,26,"La sõor waoog malεgs sẽn be saasẽ wã, tɩ b susg pa nafd ba fʋɩ rẽnda Wẽnd sẽn kõ sor poore, A sẽn rat-a soaba la A yardẽ.",""
