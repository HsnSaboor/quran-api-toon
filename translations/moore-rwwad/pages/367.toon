quran[19]{c,v,t,f}:
  26,1,"Ṭaa, Sɩɩn, Miim.<sup>1</sup>","[1] Wẽnd n yɩɩd minim ne A sẽn rat ne gʋls-bi tõsdɩ-kãensã. La Gʋls-bi tõsdɩ-kãensã, sẽn be Sʋʋr-kãensã baasgẽ wã, yaa sẽn wilgd Alkʋrãanã sẽn komsd a gees-n-taasã, bala b geesa kɩfr-dãmbã ne Alkʋrãanã, tɩ b kong n ka tõog n wa ne a buud ye, tɩ Alkʋrãanã me -yaool n yaa sẽn tui ne gom-biis nins bãmb goamã sẽn tuit ne wã, sẽn yaa gʋls-bi tõsdɩ bãmbã buudã, tɩ rẽnda wilgd Laarab-rãmbã kongame n ka tõog n wa ne Alkʋrãanã buud ye, n lagem ne bãmb n yɩɩd nebã ne zelem pεkã, tɩ wilgdẽ tɩ Alkʋrãanã a yaa sẽn tʋme tɩ yi Wẽnd nengẽ."
  26,2,"Ad woto yaa Gafã Aaya-rãmba sẽn vẽnegdã.",""
  26,3,"Tõe tɩ fo weoogda f sũurã, b sẽn ka kõt sɩd yĩnga.",""
  26,4,"Tõnd sã n tʋlla, D sikda saagẽ wã yel-soalem tɩ b yubli wã kell n sulg ne-a n gεt-ɑ tɩ yɑɑ vẽenegɑ.",""
  26,5,"Tẽeg-paall ka wat bãmbã n yi Yolsg Naab nengẽ, rẽndame tɩ b gũda b zãn-kuidsi.",""
  26,6,"Ad bãmbã yagsame, la b sẽn da sãbsdã kɩbay na n wa-b lame.",""
  26,7,"Rẽ yĩngã bãmb pa yã tẽn-gãngã, sõor waoog Tõnd sẽn buls ɑ zugu bõn-bundɩ toor-toore sẽn yaa wagle.",""
  26,8,"Ad tagmas be woto pʋga, la ad bãmbã sẽn waoog fãa pa sɩd-kõtb ye.",""
  26,9,"La ad fo Soabã yaa wilb Naab n yaa Yolsg Naaba.",""
  26,10,"La (tẽeg) wakat ning fo Soabã sẽn wa n bool a Musa n yeel-ɑ: ""kẽng neb nins sẽn wẽg b mensã nengẽ"".",""
  26,11,"A Fɩr-aoon nebã nengẽ, n tɩ yeel-ba: "" rẽ yĩnga y pa nɑ n zoe Wẽnde?""",""
  26,12,"A Muusɑ yeelɑme m Soaba! Ad mam yεεsdame tɩ b na n wa yags maam.",""
  26,13,"Tɩ mam yãoogã wa weooge, tɩ mam zɩlemd pa tõe gom ye, bɩ F tʋms a Haarʋʋn n lagem maam.",""
  26,14,"La mam rag n beeg-b lame, tɩ m yaεεsd tɩ b na n wa kʋ maam.",""
  26,15,"Tɩ [Wẽnd] yeele: "" rẽ kõ n yɩ ye! Kẽng-y yãmb y yiibã, ad Tõnd bee ne yãmb n kelgdẽ.",""
  26,16,"Kẽng-y yãmb y yiibã a Fɩr-ʿaoon nengẽ n tɩ yeel-a: ""ad tõnd yaa bõn-naandsã Gʋʋndã Tẽn-tʋʋmba''.",""
  26,17,"Tɩ fo bas ɭsraεεl koambã tɩ tũ tõndo"".",""
  26,18,"La a Fɩr-ʿaoon yeel yã: ''rẽ yĩnga tõnd pa wub foom tõnd nengẽ tɩ fo yaa bi-kɩdga? Tɩ fo zĩnd tõnd nengẽ yʋʋma?''",""
  26,19,"Tɩ fo tʋm tʋʋm ning fo sẽn tʋmã, tɩ fo yaa sõm-zɩta"".",""
