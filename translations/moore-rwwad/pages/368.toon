quran[20]{c,v,t,f}:
  26,20,"La a Musa yeel yã: ""mam tʋm-a-la wakat-kãngã tɩ mam yaa menemda.''",""
  26,21,"Mam zoeeme n yi yãmba, mam sẽn wa n yaeesdã: rẽ poorẽ tɩ mam Soabã kõ maam Bʋʋd minim la A maan tɩ mam naag Tẽn-tʋʋmbã pʋgẽ.",""
  26,22,"Lɑ fo sẽn gʋʋl mɑɑmɑ yaa neema fo sẽn tɑr-ɑ n tãɑsd maam, tɩ fo yaool n kɩtame t'a ɭsraεεl koambã yaa fo yembse lɑ f bɑs mɑɑm. (lɑ rẽ pɑ gɩdgd mɑɑm tɩ m dɑ bool foo ye).",""
  26,23,"La a Fɩr-ʿaoon yeel yã: "" yaa bõe la bõn-naandsã Soaba?""",""
  26,24,"La a Musa yeele: "" yɑɑ saas la tẽng la bũmb nins sẽn be b yiibã sʋk Soabã, tɩ yãmb sã n yɩɩme n yaa bãng-n-wãag-rãmba"".",""
  26,25,"La a Fɩr-ʿaoon yeel neb nins sẽn be yẽ kɩrenga: ""y wʋmdame bɩ?""",""
  26,26,"""Ta a Muusa yeele: ""A yaa yãmb Soabã la yãmb bɑ-rãmb sẽn deng tɑoorã Soabɑ"".",""
  26,27,"Ta a Fɩr-ʿaoon yeele: ""ad y Tẽn-tʋʋm ning b sẽn tʋms tɩ wa yãmb nengẽ wã yaa gãeenga"".",""
  26,28,"T'a a Musa yeele: ""A yaa wĩntoog sẽn pukdẽ la a sẽn lʋɩtẽ lɑ bũmb ning sẽn be b yiibã sʋkã Soaba, tɩ yãmb sã n tara yam n tagsd n getẽ"".",""
  26,29,"La a Fɩr-ʿaoon yeel yã: ""la tɩ fo sã n tũ soab zẽng sẽn ka maam, m na pag-f bãense"".",""
  26,30,"T'a a Musa yeele:"" bɑ tɩ mam sã n wa ne bũmb sẽn sɩdgd-m tɩ yɑɑ vẽenegɑ?""",""
  26,31,"Ta a [Fɩr-ʿaoon] yeele: "" bɩ f wa ne-a tɩ sã n mikame tɩ fo yaa sɩd-soaba"".",""
  26,32,"T'a [Musa] lobg a rasaarã t'a lebg waaf tɩ yɑɑ vẽenega.",""
  26,33,"La a rɩk a nugã n tʋm a bãokẽ wã, tɩ nugã lebg pεεlg tɩ b neẽ.",""
  26,34,"La a [Fɩr-ʿaoon] yeel kug-zĩidb nins sẽn be yẽ kɩrengã: ""ad yãoã yaa tɩ-mita,",""
  26,35,"n rat n yiis yãmb y tẽngẽ wã ne a tɩɩmã, la yãmb sagenda maam ne bõe?""",""
  26,36,"La b yeele: ""kɩt tɩ yẽ la a ma-biigã lebg n kuli, la f tʋms tẽngã pʋgẽ tɩ b tigim,",""
  26,37,"n wa ne tɩ-mit fãa fo nengẽ"".",""
  26,38,"Tɩ tɩtã-rãmb na n tigim taab raar ning b sẽn yãkã.",""
  26,39,"La b na n yeel nebã: ""rẽ yĩngã yãmb tigim n sεεme?,",""
