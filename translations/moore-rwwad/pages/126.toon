quran[5]{c,v,t,f}:
  5,109,"۞Tẽeg-y raar ning Wẽnd sẽn tigim tẽn-tʋʋmbã n yeele: ""b saka yãmb wãn-wãna?"" Tɩ b yeele: "" minim ka be ne tõnd ye, ad Foom la yel-soond Mita"".",""
  5,110,"Tẽeg wakat ning Wẽnd sẽn yeele: "" ɭɩsa a Maryam biiga, tẽeg Mam neemã wã f zugu la f ma wã zugu, ne Mam sẽn keng fo pεlg ne yõ-yɩlengã a Gibriila, tɩ fo gomd ne nebã zεgsẽ la f bi-poglem wakato, la Mam sẽn wĩnig foom Gafã la bʋʋd-minim la Taooraat la Lingiil la fo sẽn naan ne tãndo wala luiil yalẽ, ne Mam tõogo, tɩ fo fʋʋsd b pʋgẽ, tɩ b lebg luiili ne Mam tõogo, la f pukd sẽn rog ne zond nini, la f tɩpd sẽer ne Mam tõogo, la fo sẽn wa n vʋʋgd kũ-rãmb ne Mam tõogo, la Mam sẽn wa n yõk ɭsraεεl koambã n yi foom, fo sẽn wa n wa b nengẽ ne vẽenesã, tɩ sẽn kɩfl-b b pʋgẽ wã yeele:"" wã pa yɩ rẽndame tɩ yaa tɩɩm sẽn yaa vẽenega"".",""
  5,111,"La Mam sẽn wa n leems fo pʋgdbã tɩ: "" kõ-y sɩd ne Maam la M Tẽn-tʋʋmã"". Tɩ b yeele: ""d kõo sɩda la maan kaseto tɩ tõnd yaa sak-n-tũ-rãmba"".",""
  5,112,"Wakat ning Pʋgdbã sẽn wa n yeele:"" Maryam biig a ɭɩsa! Rẽ yĩnga fo Soabã tõeeme n sik rɩɩb n kõ tõndo, sẽn yi saasẽ wã? T'a yeele: ""zoe-y Wẽnde, tɩ yãmb sã n yaa sɩd-kõtba.",""
  5,113,"La b yeel yã:"" tõnd ratame n rɩ-a tɩ d sũyã yõgne la d bãng tɩ fo sɩdga tõnd ne f gomdã, la d yɩ kaset maandb a zugu"".",""
