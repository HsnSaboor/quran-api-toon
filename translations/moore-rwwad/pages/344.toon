quran[15]{c,v,t,f}:
  23,28,"La fo sã n kẽ (koglgã pugẽ) n zĩnd n sε la neb nins sẽn naag foom koglgã pʋgã, bɩ f yeele: ""pẽgr be ne Naab ning sẽn põsg-a tõnd n yi nin-wẽnsã"".",""
  23,29,"La yeele: ""yaa m Soaba! sik maam bark sigb zĩiga, Foom n yɩɩd neer ne sãan reegre''.",""
  23,30,"Ad tagmas bee woto pʋga. La Tõnd me ra yɩɩme n na n zarb-b n gese.",""
  23,31,"Rẽ loogr poorẽ, Tõnd naana zãma zẽmse.",""
  23,32,"N tʋms b nengẽ Tẽn-tʋʋm-rãmbã, sẽn yi bãmb nengẽ, n yeel-ba:"" tũ-y Wẽnde, ad yãmb pa tar soab zẽng sẽn pa Yẽ ye, rẽ yĩnga yãmb pa zoet Wẽnd la?""",""
  23,33,"La a nebã kug-zĩidb nins sẽn kɩfl la b yags Yaoolem raar sεkã, Tõnd sẽn lok-b rãmb neemã dũni kaanẽ wã yeelame: ""yãoã pa bõn-zẽng rẽnda ned wala yãmb bala, a rɩta yãmb sẽn rɩt bũmb ningã la a yũud yãmb sẽn yũudã.''",""
  23,34,"La tɩ yãmb sã n tũ ned sẽn wõnd yãmba, rẽnda yaa yãmb la bõndba.",""
  23,35,"Rẽ yĩnga, a pʋlemda yãmba tɩ yãmb sã n ki n lebg tom la kõaba, b na n leb n yiisa yãmba [y yaadẽ wã]?",""
  23,36,"Ad woto zãra, ad woto zãra, b sẽn pʋlemd yãmb tɩ nɑ n pɑɑme lɑme wã!",""
  23,37,"Ad vʋɩɩm yaa dũni ka bala, tõnd kiidame la d vʋɩ, ad b pa na n yik tõnd ye.",""
  23,38,"Ad yaa ned sẽn wãag zĩri n rogl Wẽnd bala, la tõnd ka na n kõ-a sɩd ye",""
  23,39,"A yeelame: ""yaa m Soaba! Song maam ne b sẽn yags maam-a"".",""
  23,40,"Tɩ [Wẽnd] yeele:""yi bilfu, b na wa n maan mimsa"".",""
  23,41,"Tɩ Tõnd na n yõk-b ne tãsg ne sɩda, n maan-b tɩ b kʋɩ n sobge; rẽnd halkr be ne wẽg-m-mens rãmba.",""
  23,42,"Rẽ loogr poorẽ, Tõnd naana zãma zẽmse.",""
