quran[22]{c,v,t,f}:
  54,28,"La f togs-b tɩ koomã yaa sẽn pʋɩ bãmb (ne yʋgemdã) sʋka, ned fãa wata a yũub (raare).",""
  54,29,"Tɩ b bool b tũud-n-taagã, t'a rɩk (a sʋʋgã) n kõs (-a).",""
  54,30,"La Mam naongã ne M bugsgã yɩɩ wãn-wãna?",""
  54,31,"Tõnd tʋmsa b zug kaas-vuka, tɩ b lebg wala yãgr moodo.",""
  54,32,"La sɩd la hakɩɩka Tõnd yolsa Alkʋrãanã tẽegr yĩnga, la tẽegd beeme bɩ?",""
  54,33,"A Lʋʋt nebã kɩɩsa Bugsgã.",""
  54,34,"Tõnd tʋmsa b zug sob-fãeedga, sã n ka a Lʋʋṭ zakã rãmb bala, Tõnd tɩlg-b lame tõd-beoog wakato.",""
  54,35,"Yaa neema sẽn yi Tõnd nengẽ, yaa woto bal la D rond sẽn pʋʋs-a barka.",""
  54,36,"La sɩd la hakɩɩka, ad a bugs-b lame ne tõnd yõk-kεgengã tɩ b kɩɩs Bugsgã.",""
  54,37,"La sɩd la hakɩɩka b ro-a lame t'a bɑs bãmb ne ɑ sãambã, tɩ Tõnd yẽes b ninã, bɩ y lemb Mam namsgã la M Bugsgã.",""
  54,38,"Sɩd la hakɩɩka, naong sẽn tabe n vẽeg-b yibeoogo.",""
  54,39,"Bɩ y lemb Mam naongã la M Bugsgã.",""
  54,40,"La sɩd la hakɩɩka Tõnd yolsa Alkʋrãanã tẽegr yĩnga, la tẽegd beeme bɩ?",""
  54,41,"Sɩd la hakɩɩka bugsgã waa a Fɩr-aoon zakã rãmbẽ.",""
  54,42,"B yagsa Tõnd yel-soalmã gilli, tɩ Tõnd yõk-b Wilb Naab sẽn yaa Tõogd yõkre.",""
  54,43,"Rẽ yĩnga yaa yãmb (Mak) kɩfr-dãmba! yãmb sõmblem n yɩɩd nin-kãeesã bɩ, bɩ yãmb tara põsg zĩig gaf rãmbã pʋgẽ?",""
  54,44,"Bɩ b yetame: ""tõnd yaa zãma, d na tõoge"".",""
  54,45,"B na n sãeega zãma wã tɩ b gõd kuidsi.",""
  54,46,"Pa woto ye, Dũni wã yikr la b sεka, la Dũni wã yikr me n yɩɩd wẽng la toolem.",""
  54,47,"Ad nin-wẽnsã bee meneng pʋgẽ la bug-witim.",""
  54,48,"Raar ning b sẽn na n vuud-b bugmã pʋgẽ b nemsã zugu ""lemb-y Sakar sɩɩsgo"".",""
  54,49,"Ad Tõndo, bũmbã fãa D naan-a-la ne geelgo.",""
