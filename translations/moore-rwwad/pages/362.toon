quran[12]{c,v,t,f}:
  25,21,"La neb nins sẽn pa tẽed Tõnd sεgbã yeel yã: ""b sã n da sika tõnd nengẽ malεgs maa d sã n da tõe n yãndẽ tõnd Soabã""; ad bãmbã waooga b mens la b kedg kedgr sẽn yaa bedre.",""
  25,22,"Raar ning b sẽn na n yã malεgsã, nin-wẽnsã ka na n paam kɩba-noog ye, [malεgsã] na n yeelame: "" sũ-noogr ne yãmb yaa gɩdgr sẽn ta tεka""!",""
  25,23,"Tɩ Tõnd rɩk b sẽn da tʋm (dũni kaanẽ wã) n maan-a t'a lebg tom sẽn sãeege.",""
  25,24,"Arzãn nebã ra-kãngã n yɩɩd sõmblem neer ne zĩndg-zĩiga, la yɩɩd neer ne vʋʋsem zĩiga.",""
  25,25,"Lɑ tẽeg raar ning saasã sẽn na n wa pãrg n bɑs sawad-fɑɑse tɩ malεgsã sig sigb tεkẽ.",""
  25,26,"Sɩda, naamã ra-kãngã raarã yaa Yolsg Naab n so-a, a na n yɩɩ raar sẽn na n yɩ kãenkãe ne kɩfr-rãmbã.",""
  25,27,"Lɑ tẽeg raar ning wẽgd sẽn na n rũm a nus a yiib n yeele: kɑto! Mam sã n rag n pʋga Tẽn-tʋʋmã pɑ sãoo.",""
  25,28,"M wɩɩbdo kato! Mam sã n rag n ka gãd a zagl n maan zao!",""
  25,29,"Ad a menemsa maam Tẽegrã (Alkʋrãanã) sẽn wa n wa mam nengẽ wã poorẽ, lɑ a sʋɩtãan zoet n basa ninsaalã (a sẽn wat n zarb-a poorẽ).",""
  25,30,"La Tẽn-tʋʋmã yeel yã: ""yaa m Soabã! ad mam nebã wãag n basa Alkʋrãanã"".",""
  25,31,"Lɑ yaa woto la D maan bε n kõ nabiyaam fãa, sẽn yi nin-wẽnsẽ wã, la ad fo Soabã kãndgrã la A sõngrã sekame.",""
  25,32,"La neb nins sẽn kɩflã yeel yã: ""yaa bõe yĩng la b pa sik Alkʋrãanã a zug vugri""? Tõnd sik-a-la woto sẽn na yɩl n rɩk-a n tabl fo sũurẽ wã, la Tõnd karem-a lame n tũnug taaba.",""
