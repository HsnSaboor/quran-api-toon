quran[25]{c,v,t,f}:
  26,112,"La a yeele: ""mam ka tar bãngr ne b sẽn da tʋmd ye.",""
  26,113,"Ad b geelgã roga ne mam Soabã zug tɩ y sã n miẽ.",""
  26,114,"Mam ka na n rig sɩd-kɩtbã ye.",""
  26,115,"Mam ka zẽngã rẽnda bugsd sẽn vẽnege"".",""
  26,116,"La b yeele: ""yaa a Nuuhu, la tɩ fo sã n ka maan gũusgu, ad b na n loba foom [ne kuga]!""",""
  26,117,"La a yeele: ""yaa m Soaba, ad mam nebã yagsa maam.",""
  26,118,"Bɩ F bʋ maam ne b sʋka, bʋʋd sẽn sãɑmd-b tɩ yaa vẽenega , la F tɩlg-ma la neb nins sẽn kõ sɩd n lagem maamã"".",""
  26,119,"Tɩ Tõnd na n tɩlg-a la neb nins sẽn kẽ n naag-a wã kogl pitgã pʋgẽ.",""
  26,120,"Rẽ poorẽ tɩ Tõnd bõr neb a taabã (kɩfr-rãmbã).",""
  26,121,"Ad tagmas be woto pʋga la ad bãmbã sẽn waoog fãa pa sɩd-kõtb ye.",""
  26,122,"La ad fo Soabã yaa wilb Naab n yaa Yolsg Naaba.",""
  26,123,"Ad a ʿAad rãmb yagsa Tẽn-tʋʋmbã,",""
  26,124,"Wakat ning b saam-biig a Huud sẽn wa n yeel-ba: ""rẽ yĩnga yãmb ka zoet [Wẽnde]?",""
  26,125,"Ad mam yaa Tẽn-tʋʋm n yaa bas-m-yam ne yãmba.",""
  26,126,"Bɩ y zoe Wẽnd la y pʋg maam.",""
  26,127,"Mam pa kot yãmb keoor a zug ye, ad mam keoorã bee bõn-naandɩ wã Soabã nengẽ.",""
  26,128,"Rẽ yĩngã yãmb na n meta kunkubr zug fãa me-zãntg n reemdẽ bala?",""
  26,129,"La y met ro-bεda (gãsdo) tɩ yaa wala yãmb na n duumame?",""
  26,130,"La yãmb sã n na n maan n role, y maandame tɩ y yaa maan-n-zʋʋg rãmbã, tɩ ninbãan-zoeg ka be ye.",""
  26,131,"Bɩ y zoe Wẽnd la y pʋg maam.",""
  26,132,"Yaees-y Naab ning sẽn kõ yãmb bõn-sõmã wɑlɑ y sẽn mi wã.",""
  26,133,"Sẽn kõ yãmb rũms la koamba.",""
  26,134,"La pʋt la ko-soaya.",""
  26,135,"Ad mam yaeesda yãmb zugu, ra-kãseng raarã naongã.",""
  26,136,"La b yeele: ""zem tɩ fo maana tõnd waazʋ maa fo ka maane, fãa yaa a yembr tõnd nengẽ''.",""
