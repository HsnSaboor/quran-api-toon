quran[42]{c,v,t,f}:
  80,1,"A gãnem a neng n gũd a zãn-kuidga.",""
  80,2,"Tɩ zõangã waa a nengẽ.",""
  80,3,"La bõe n wilgd foo, sãnd-sãnde a na n yɩlgame?",""
  80,4,"Ma t'a tẽeg-a tɩ tẽegrã naf-a?",""
  80,5,"La ned ning sẽn sek a menga.",""
  80,6,"Tɩ fo yãgd a sεgbo,",""
  80,7,"A pa kãndg pa pak foo ye.",""
  80,8,"La sã n ya ned ning sẽn yãgd n wat fo nengẽ wã.",""
  80,9,"Tɩ yẽnda yaa sẽn zoet Wẽnde.",""
  80,10,"Lɑ fo sẽn tar soagl ne kɩfr-dãmbã n bɑs ɑ sεgbã.",""
  80,11,"Pa woto ye! Ad a yaa tẽegre.",""
  80,12,"Rẽnd ned ning sẽn tʋll-a bɩ a tẽeg-A, lɑ ɑ pɑɑm sɑgell ne Alkʋrãɑnã.",""
  80,13,"N be karaas-waoogds pʋsẽ.",""
  80,14,"N zẽk n yɩlge.",""
  80,15,"N be mɑlεgs nusẽ.",""
  80,16,"N yaa wagl n yaa sak-n-tũ-rãmba.",""
  80,17,"B kãaba ninsaal kɩfre, a sõm-zɩɩlmã yĩnga.",""
  80,18,"Yaa bõe la A naan ne-a?",""
  80,19,"Yaa mani la A naan ne-a n kord-a.",""
  80,20,"Rẽnda poorẽ n yols a sorã t'ɑ yi ɑ mɑ wã pʋgẽ.",""
  80,21,"Rẽ poorẽ t'A kʋ-a n kẽes a kabrẽ.",""
  80,22,"Rẽnda poorẽ, A sã n wa tʋlle, A na n yik-a lame.",""
  80,23,"Pa woto ye! A pa tũ b sẽn sagl-a wã ye.",""
  80,24,"Bɩ ninsaal ges a rɩɩbã, ɑ sẽn yɩt to-to.",""
  80,25,"Tɩ Tõnd kiigda koomã ne kiigri.",""
  80,26,"Rẽ poorẽ n pãrg tẽngã pãrgr tεkẽ",""
  80,27,"N buls a pʋgẽ bõn-bεεla.",""
  80,28,"La sibã la yam-maasã (zẽ-biisi).",""
  80,29,"La Zaeentʋʋn (olɩvɩye) la tamar-tɩɩse.",""
  80,30,"La pʋt sẽn tob bĩmm.",""
  80,31,"La tɩ-biis la yamdo.",""
  80,32,"Tɩ yaa wʋm-noog ne yãmb la y rũmsã.",""
  80,33,"La tãs-kεgengã sã n wa.",""
  80,34,"Raar ned sẽn na n zoe n bas a ma-biiga.",""
  80,35,"La a ma, la a saamba.",""
  80,36,"La a pag la a koamba.",""
  80,37,"Ned fãa yell sεk-a-la raaren-kãngã.",""
  80,38,"Raaren-kãngã, nems sẽn pɩnd bee be.",""
  80,39,"N yaa sẽn laade, n yaa sẽn yolse.",""
  80,40,"Nems me sẽn yaa puddd bee raarã.",""
  80,41,"Sablem n lud-ba.",""
  80,42,"Bãmb rãmbã la kɩfr-dãmbã n yaa nin-wẽnsã.",""
