quran[13]{c,v,t,f}:
  36,71,"Rẽ yĩnga bãmb pa yã tɩ Tõnd naana neema rũms n kõ-ba, sẽn yaa Tõnd Nus sẽn tʋme, tɩ bãmb n so-ba?",""
  36,72,"La D nom-b n kõ-ba. Be b pʋgẽ b sẽn zombde, be b pʋgẽ me b sẽn rɩte.",""
  36,73,"La b leb n tar nafa b pʋgẽ la bõn-yũudi, b pa na n pʋʋs baaka?",""
  36,74,"La b gãda soaben-dãmb zẽng sẽn pa Wẽnde, sãnd-sãnde b na sõng bãmba.",""
  36,75,"B pa tõe n sõng-b ye; pa rẽ meng ye, bãmb meng yɑɑ tãp-biis (sodaase) n gũud-ba, lɑ bãmb ne b rʋbsã yɑɑ wɑtbɑ bugmeẽ wã.",""
  36,76,"Bɩ b gomdã ra wa sãam fo sũur ye, ad Tõnd mii bũmb ning b sẽn solgdã la b sẽn vẽnegdã.",""
  36,77,"Rẽ yĩnga ninsaal pa yã tɩ Tõnd naan-a lame ne mani, la a sẽn yik n lebg tak-n-taar sẽn vẽneg soaba.",""
  36,78,"La a rɩk bilgr ne Tõndo, n yaool n yĩm a naanegã; n yeele: "" Ãnd n tõe n vʋʋg kõab tɩ b sã n kẽ bugdu?"".",""
  36,79,"Yeele: ""Soab ning sẽn yẽbg-a raẽenemã n vʋʋgd-a, la Yẽnd n yaa mit ne naaneg fãa"".",""
  36,80,"""Soab ning sẽn maan-a bugum n kõ yãmbã n yi tɩ-maasrẽ wã, tɩ yãmb yaa sẽn vidgd ne-a"".",""
  36,81,"Rẽ yĩnga Soab ning sẽn naan-a Saasã pa tõe n naan b bilgr sɩda? A toeeme! La Yẽnda la naaneg tõog Soaba n ya Mita.",""
  36,82,"Ad A sã n rat bũmbu, yaa A yeel-a bala: ""yɩ"" . T'a be yɩɩbẽ.",""
  36,83,"Rẽnd yɩlgemd be ne Naab ning bũmb fãa soolem sẽn be A Nugẽ wã, la Yẽ nengẽ la b na n lebs-yã.",""
