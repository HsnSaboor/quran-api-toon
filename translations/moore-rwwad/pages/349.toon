quran[14]{c,v,t,f}:
  23,105,"""Rẽ yĩngã b rag n pa yɩ n karem Mam Aaya-rãmbã yãmb nengẽ, tɩ yãmb rag n yɩ n yagsdẽ?""",""
  23,106,"La b na n yeele: ""d Soabã, tõnd zu-beedã wila tõndo, tɩ d yɩ neb sẽn meneme.'",""
  23,107,"D Soabã, yiis tõnd kaanẽ, tɩ d sã n leb n beege, rẽ mosã tõnd n wẽgd d mense.",""
  23,108,"T'A (Wẽnd) na n yeele: ""sind-y a pʋgẽ la y ra gom ne Mɑɑm ye"".",""
  23,109,"Ad zãma n rag n be Mam yembsã pʋgẽ n yetdẽ: ""yaa d Soabã! yaaf tõnd la F yols tõndo, ad Foom n yɩɩd yolsdbã fãa ne yolsgo'.",""
  23,110,"Tɩ yãmb gãd-b ne puglg hal tɩ b wa yĩms yãmb Mam tẽegrã, lɑ yãmb ra yɩ n laad-ba.",""
  23,111,"Ad Mam na n rol-b-la rũndã, b sẽn maan sugrã yĩnga, ad yaa bãmb la pʋɩɩr paamdba.",""
  23,112,"Wẽnd yeelɑme: ""yaa yʋʋm a wãn la yãmb zĩnd tẽn-gãngã zugu?""",""
  23,113,"La b na n yeele:"" tõnd zĩnda raar a yembre, bɩ yaa raar bogr bala. Bɩ F sok sõtbã'.",""
  23,114,"Tɩ Wẽnd na n yeele: ""ad yãmb zĩnda bilf bala tɩ sugr mɑɑneg ne tũudmã rɑ yɑɑ nɑnɑ, tɩ y sã n da yɩ n miime'.",""
  23,115,"Rẽ yĩnga yãmb tẽedame tɩ Tõnd naana yãmb zaalem (wɩsga) tɩ y ka na n lebg n tʋg Tõnd nengẽ?""",""
  23,116,"Rẽnd Wẽnd zẽkɑ me n yilge, A yaa Sɩd Naaba, soab zẽng ka be rẽnda Yẽnda, yaa Yẽnd la Al'ars wagellã Naabã.",""
  23,117,"La ned ning sẽn wa n kot-a soben-zẽng sẽn pa Wẽnde, a pa tik daliil ye, ad a geelg bee a Soabã nengẽ, la ad kɩfr-rãmbã pa na n põs ye.",""
  23,118,"La yeele: ""yaa m Soaba! yaaf la F yolse, ad Foom n yɩɩd yolsdbã fãa ne yolsg sõmblem.",""
