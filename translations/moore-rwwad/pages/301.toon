quran[13]{c,v,t,f}:
  18,62,"B sẽn wa n zʋʋgã, a yeela a sõgnã: "" tall d rɩɩbã n wa ne, ad Tõnd yãa d bob-kãngã pʋgẽ yɑɑms tεkẽ .",""
  18,63,"[Tɩ sõgnã] yeele: "" fo yãame, tõnd sẽn wa n kɩll pĩigẽ wã, mam yĩma zĩifã la bũmb pɑ yĩms mɑɑm rẽndɑ ɑ Sʋtãan balɑ, tɩ mam pa togs foom ye,- ɑd a rɩkɑ ɑ sorã mogrã pʋgẽ tɩ yɑɑ yel-solemde"".",""
  18,64,"T'a [Musa] yeele :"" ad yaa rẽ la tõnd sẽn dɑ baoodã"". Tɩ b yiibã lebg n rik b nɑo wã vũun n tũnugdẽ.",""
  18,65,"Tɩ b yiibã tʋg n mik yɑmb sẽn yɩ Tõnd yamb sõmsã pʋgẽ D sẽn kõ-a yolsg sẽn yi Tõnd nengẽ la D wĩnig-a bãngr sẽn yi Tõnd nengẽ.",""
  18,66,"A Musa yeel-a lɑme:"" rẽ yĩnga m tõe n tũu foom sẽn na yɩl tɩ f wĩnig-m B sẽn wĩnig foom, sẽn yɑɑ kãndagrã?""",""
  18,67,"La a yeele: ""ad fo ka na n tõog n maan sugr ne maam ye"".",""
  18,68,"F na n maana sugr wãn ne bũmb ning fo sẽn pa tar a bãngre?""",""
  18,69,"La a [Musa] yeele: ''Wẽnd sã n sɑke fo na n mika maam tɩ m yaa sugr soaba, m ka na n kɩɩs foom yell me zug ye''.",""
  18,70,"La a yeele: "" fo sã n na n tũ maam, ra sok maam yell baa a yembr võor hal tɩ mam wa n togs foom a võorã"".",""
  18,71,"Tɩ b looge n tɩ tãɑg b sẽn nɑ n tɩ zomb koglgã t'a poog-a, t'a [Musa] yeele: "" fo poog-a lame n na n bõr a nebã bɩɩ? Ad fo wɑɑ ne yel-gẽengɑ!""",""
  18,72,"La a yeele: ""rẽ yĩnga, mam pa reng n yeel foom tɩ f ka tõe n maan sugr ne maam?""",""
  18,73,"La a [Musa] yeele: ""ra yõk maam m sẽn yĩm yĩng ye, la ra weoog maam m yellã pʋgẽ kãe-kãe ye''.",""
  18,74,"Tɩ b na n leb n tud n tɩ tãɑg b sẽn nɑ n yek biiga, t'a be ɑ kʋʋbẽ. T'a [Musa] yeele: "" fo kʋʋ yõor sẽn yaa yɩleng tɩ pa tũ ne yõor ye, ad fo wɑɑ ne yel sẽn kisi!""",""
