quran[9]{c,v,t,f}:
  4,66,"Lɑ Tõnd sã n dɑg n roglg b zugu: ""tɩ y kʋ y mensã mɑɑ y yi y zɑgsẽ wã"". B kõon n mɑɑn-ɑ sã n pɑ kɩdg bɑl sẽn yi b pʋgẽ, lɑ bãmb sã n rɑg n mɑɑnd b sẽn sɑgand-bɑ nɑ yɩ sõmɑ ne-bɑ n leb n yɩɩd tɑblg ne b dĩinã.",""
  4,67,"D nɑ kõ-b sẽn yi Tõnd nengẽ keoor sẽn zɩse.",""
  4,68,"D nɑ peeg-b sor sẽn yɑɑ tɩrgɑ.",""
  4,69,"Lɑ sẽn tũud-ɑ Wẽnd lɑ A Tẽn-tʋʋmã, rẽnd bãmb rãmb lɑgmɑ Wẽnd sẽn mɑɑn-b rãmb neema wã, sẽn yɑɑ Nɑbiyɑɑm-rãmbã lɑ sɩd-kõtbã lɑ Dĩin zɑb-lɑɑgẽ kiidbã lɑ nin-sõmsã, lɑ bãmbã tũud-n-tɑɑr be neere.",""
  4,70,"Ad yɩɩdlem-kãngã yii Wẽnd nengẽ, lɑ minim tɑ tεk ne Wẽnde.",""
  4,71,"Yaa yãmb ɑ sɩd kõtbɑ! mɑɑn-y gũusg ne y bεεbã, bɩ y yi n bʋʋg-b zãmɑ-zãmɑ mɑɑ y yi zãngɑ.",""
  4,72,"Lɑ be yãmb pʋgẽ sẽn mɑɑnd nɑɑm-nɑɑm, tɩ yell sã n pɑɑm yãmb lɑ ɑ sẽn yete:"" ɑd Wẽnd mɑɑnɑ mɑɑm neere ne m sẽn pɑ lɑgem-b n seed zɑbrã"".",""
  4,73,"Lɑ kũun sã n tɑ yãmb sẽn yi Wẽnd nengẽ ɑ nɑ yeel neer-neere tɩ yɑɑ wɑlɑ nonglem rɑg n pɑ zĩnd yãmb ne ɑ sʋk ye: ""kɑto, mɑm sã n dɑg n lɑgmẽ-b n pɑɑm pʋɩɩr sẽn yɑɑ bedre wɑlɑ b sẽn pɑɑmɑ pɑ são"".",""
  4,74,"Bɩ neb nins sẽn koosd dũni ne lɑɑhrã zɑb Wẽnd sorã pʋgẽ, lɑ sẽn zɑb-a Wẽnd sorã poorẽ tɩ b kʋ-ɑ mɑɑ ɑ wili, D nɑ n kõ-ɑ-la keoor sẽn bedme.",""
