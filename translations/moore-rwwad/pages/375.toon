quran[23]{c,v,t,f}:
  26,184,"Zoe-y Naab ning sẽn naan-a yãmb la zãma-rãmb nins sẽn reng yãmb taoorã.",""
  26,185,"La b yeele: ""ad b maana foom tɩɩm,",""
  26,186,"Fo ka baa fʋɩ n zʋʋg ned wala tõnd ye, la ad tõnd tẽedame tɩ fo yaa zĩri-be-neda.",""
  26,187,"Bɩ f kɩt tɩ bõn-wεdg yi saagẽ wã n lʋɩ tõnd zugu, tɩ sã n mikame tɩ fo yaa sɩd-soaba!""",""
  26,188,"La a yeele: ""mam Soabã n mi bũmb ning yãmb sẽn maandã"".",""
  26,189,"Tɩ b na n yags-a, tɩ sawadg (maasem) raar sɩbgr na n gãd-ba, la ad raarã yɩɩ ra-kãseng raar naongo.",""
  26,190,"Ad tagmas be woto pʋga, la ad bãmbã sẽn waoog fãa pa sɩd-kõtb ye.",""
  26,191,"La ad fo Soabã yaa wilb Naab n yaa Yolsg Naaba.",""
  26,192,"Ad a sigame n yi bõn-naandsã Soab nengẽ.",""
  26,193,"Bas-m-yam yõ-yɩlemdã (Gibriil) n sik-a.",""
  26,194,"Fo sũurẽ wã, sẽn na yɩl tɩ fo yɩ bugsda.",""
  26,195,"Ne Laarab-rãmb zɩlemd sẽn vẽnege.",""
  26,196,"Ad a bee rãeenem (Tẽn-tʋʋmbã) gaf-rãmb pʋgẽ.",""
  26,197,"Rẽ yĩnga a ka yɩ yel-solemd ne bãmbã t'a ɭsraεεl bãngdbã wa tar a kɩbare?",""
  26,198,"La tɩ b sã n da sik-a n kõ neb zẽms sẽn pa Laarab-rãmba.",""
  26,199,"Tɩ b wa karem-a n wĩnig-ba, b ra ka na n kõ sɩdɑ tɩ bɑla b pɑ fɑsmd-ɑ ye.",""
  26,200,"Yaa woto la Tõnd kẽes (Tẽn-tʋʋmbã yagsgo) nin-wẽnsã sũyẽ,",""
  26,201,"B pa na n kõ (Alkʋrãanã) sɩda, hal tɩ b wa tʋg n yã naon-zabdgã,",""
  26,202,"Naongã na n waa b nengẽ ne lingri, tɩ b pa tẽed ye.",""
  26,203,"La b yetdẽ: ""rẽ yĩnga, b na n kolla tõnd (tɩ d tuub bɩ)?""",""
  26,204,"Rẽ yĩnga yaa Tõnd nongã la b yãgd n baoodẽ?",""
  26,205,"Fo yãame tɩ Tõnd sã n wʋms-b noog yʋʋm saare,",""
  26,206,"Rẽ poorẽ tɩ (nong) ning b sẽn da pʋlem-bã yaool n wa,",""
