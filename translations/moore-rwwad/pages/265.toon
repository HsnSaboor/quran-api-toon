quran[19]{c,v,t,f}:
  15,52,"B sẽn wa n kẽ a nengẽ n yeele: ""Salaam"" tɩlgr bɑlɑ, t'a yeele: "" ad tõnd yaεεsda yãmba"".",""
  15,53,"Tɩ b yeele: ""ra yaεεs ye! Tõnd kõta foom koe-noog ne biig sẽn yɑɑ bãngdɑ.",""
  15,54,"T'a yeele: yãmb kõta maam koe-no-kãngã tɩ mam yaool n lebga kãsema? Yaa bõe sũ-noogre?",""
  15,55,"Tɩ b yeele: ad tõnd noogɑ fo sũur ne sɩda, bɩ f ra yɩ tẽeb wãagd ye.",""
  15,56,"T'a yeele: "" lɑ ãnd n wãagd a tẽeb ne Wẽnd yolsgã, sã n pa menemdbã?""",""
  15,57,"La a yeele: "" bõe la yãmb rata yãmb ɑ tẽn-tʋmdbã?""",""
  15,58,"Tɩ b yeele: "" ad b tʋma tõnd tɩ d kẽng nin-wẽnsẽ wã,",""
  15,59,"Rẽnda a Lʋʋt zakã rãmbɑ, tõnd na n põsga b gilli,",""
  15,60,"Rẽnda a pagã bala, ""Tõnd bʋʋme t'a na n zĩndɑ halkdbã pʋga.",""
  15,61,"La tẽn-tʋʋmdbã sẽn wa n wa a Lʋʋt zakã rãmbẽ wã.",""
  15,62,"A yeelɑme: ""ad yãmb yaa nin-sãambse"".",""
  15,63,"Tɩ b yeele: ""ayo, tõnd waa fo nengẽ ne bũmb ning bãmb sẽn da yɩ n maan sikã''.",""
  15,64,"D waa fo nengẽ ne sɩdã, la tõnd yaa sɩd-rãmba.",""
  15,65,"Bɩ f yi yʋng ne f zakã rãmba, la f pʋg b poorã, la yãmb ned ba a ye ra wẽneg a poorẽ ye, lɑ tees-y b sẽn saglẽ yãmbã.",""
  15,66,"La Tõnd togs a Lʋʋt yel-kãngɑ: tɩ ad bãmbã yẽgrã na n wãɑgɑ be-vẽer wɑkato.",""
  15,67,"Tɩ (Sɑdʋʋm) tẽngã rãmb wa n kɩdemdẽ.",""
  15,68,"T'a yeele: ""ad bãmbã yaa mam sãamba, ra ning-y-m yãnd ye.",""
  15,69,"Lɑ zoe-y Wẽnd la y ra yãndg-m ye.",""
  15,70,"La b yeele: ""rẽ yĩnga, tõnd pa gɩdg foom tɩ f ra reeg nebã sãando?""",""
