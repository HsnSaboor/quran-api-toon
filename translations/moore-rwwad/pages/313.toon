quran[25]{c,v,t,f}:
  20,13,"Lɑ M tũusa foom, bɩ f kelg wahɩ M sẽn na n tʋms tɩ wa fo nengẽ wã.",""
  20,14,"Ad yaa Maam la Wẽnde, Soab ka be, rẽnda Maam, bɩ f tũ Maam la f yãnes Pʋʋsgã n tẽeg Mɑm yʋʋrã.",""
  20,15,"Ad dũni yikr yaa sẽn wa n sa, M pẽnegame n solgd-a, sẽn na yɩl tɩ b rol yõor fãa a sẽn tʋme.",""
  20,16,"Bɩ f ra bas tɩ ned ning sẽn pɑ kõ-a sɩdã la a pʋgd a yõorã yamleoogã wa gɩdg foom n yi-a ye, tɩ f wɑt n halkɑme.",""
  20,17,"La yaa bõe n be fo nug rɩtgẽ wã, yaa foo ɑ Musa?",""
  20,18,"T'ɑ yeele:"" yaa m ra-saarã; m tar-a lame n tikdẽ la m tar-a n gũud m rũmsã la m leb n tar tʋlsem ɑ tɑɑb ne-a"".",""
  20,19,"Tɩ [Wẽnd] yeele:"" lobg-a, yaa foo Muusa"".",""
  20,20,"La a sẽn lobg-a wã, a lebga waɑf n zoetẽ.",""
  20,21,"La Wẽnd yeel yã: ""rɩk-a la f ra yaees ye, D na n lebs-a-la wɑ ɑ sẽn dɑ yɑɑ to-to wã"".",""
  20,22,"La rɩk f nugã n ning f kɩrengã, t'ɑ na n yiime n yɑɑ pεεlg tɩ pa sẽer ye, rẽ me yaa yel-solemd ɑ to.",""
  20,23,"Sẽn na yɩl tɩ Tõnd wĩnig foom D yel-solem bεdã sãndɑ.",""
  20,24,"Kẽng a Fɩr-aoon nengẽ, tɩ ɑd a kedgame.",""
  20,25,"T'a [Muusa] yeele:"" m Soabɑ! yalg m yãoogã n kõ-mɑ,",""
  20,26,"La F yols m yellã.",""
  20,27,"La F yidg loεεgã sẽn be mam zelemdẽ wã,",""
  20,28,"Tɩ b fahem mam koεεga.",""
  20,29,"La maan sõangd n kõ-m sẽn yi mam zakẽ wã,",""
  20,30,"A Haarʋʋn sẽn yaa mam ma-biigã.",""
  20,31,"Keng m poorã ne-a.",""
  20,32,"La F lagem-a m Tẽn-tʋʋmdã pʋgẽ.",""
  20,33,"Sẽn na yɩl tɩ d paam n pẽgd Foom wʋsg-wʋsgo.",""
  20,34,"La d tẽegd F yʋʋrã wʋsgo.",""
  20,35,"Ad Fo yaa net ne tõndo, tõnd yellã pɑ solg Foo ye.",""
  20,36,"T'A yeele: "" fo sẽn kos bũmb ningã b kõ-f lame, yaa foo ɑ Muusa.",""
  20,37,"Ad Mam maana foom neema noor a to yεsa.",""
