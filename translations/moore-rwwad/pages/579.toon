quran[20]{c,v,t,f}:
  76,6,"Yaa ko-nifr tɩ Wẽnd yembsã yũud ne-a, tɩ b wiid a wiib tεkẽ.",""
  76,7,"B pidsda b pʋlengã, la b leb n yaeesd raar ningɑ wẽngã sẽn gũbgã.",""
  76,8,"La b rɩlgd rɩɩb b nonglem zugu, ninbãan-dãmb la kɩɩbs la b sẽn yõg-b rãmb zab-laagẽ.",""
  76,9,"Tõnd sẽn rɩlgd yãmbã, yaa Wẽnd yĩnga, tõnd pa rat yaood yãmb nengẽ, pa bark pʋʋsg me.",""
  76,10,"Tõnd yaeesda d Soabã ning-gãneng raarã, keelem raarã.",""
  76,11,"Tɩ Wẽnd gũ-b ne ra-kãng raar wẽngã la a kɩt tɩ b seg neerem la sũ-noogo.",""
  76,12,"La a rol-b b sẽn maan sugrã yĩnga, Arzãn la Harɩɩr futu.",""
  76,13,"B yaa sẽn kɩl a pʋgẽ gaot zutu, b pa yãt wĩndg a pʋgẽ, pa wao-fugdg me.",""
  76,14,"A maasmã yaa sẽn pẽ bãmb zugu, la b zõneg a gĩinã zõnegr tεkẽ.",""
  76,15,"La b gilgda b zug ne laas sẽn yaa wanzurfu la ko-tees sẽn yaa wa nin-gεtga.",""
  76,16,"Nin-gεtg sẽn yaa wanzurfu, b mag-a-la magb tεkẽ.",""
  76,17,"La b yũnugd-b a pʋgẽ ko-tεεga, a gẽdgã yɩɩme n yaa zangabɩɩl (yãɑmɑku).",""
  76,18,"Ko-nif n be a pʋgẽ tɩ b boon tɩ Salsabɩɩl.",""
  76,19,"Koamb n leb n gilgd b zug n yaa ruumdba, f sã n yã-ba, fo tẽed-b lame ne lʋʋ-lʋʋ (koomẽ sãnem) sẽn sãeege.",""
  76,20,"Fo sã n yã beenẽ, fo yã neema la naam sẽn bedme.",""
  76,21,"B yera fut sẽn yaa Sʋndʋs futu (fu-tagd sẽn bʋgse) la ɭstabrake (fu-faases sẽn bʋgse), la b faas-b ne zũy sẽn yaa wanzuri, tɩ f Soabã yũnug-b bõn-yũuds sẽn yaa yɩlgemde.",""
  76,22,"Ad wãndã yɩɩme n yaa rolb ne yãmba, yãmb tʋʋmã me yɩɩ b sẽn pʋʋsd barka.",""
  76,23,"Ad Tõnd sika Alkʋrãanã ne sikri.",""
  76,24,"Bɩ f maan sugr ne f Soabã bʋʋd la f ra wa n tũ b pʋgẽ zũnuub soab ma kɩfr ye.",""
  76,25,"La f tẽeg f Soabã Yʋʋr yibeoog la zaabre.",""
