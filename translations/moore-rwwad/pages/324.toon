quran[11]{c,v,t,f}:
  21,25,"Tõnd pa tʋms Tẽn-tʋʋm tɩ reng foom taoor rallame tɩ Tõnd tool wahɩ a nengẽ tɩ ad: ""soab ka be rẽnda Wẽnde, bɩ y tũ Maam m yembre"".",""
  21,26,"La b yeelɑme:"" yolsg Naabã rɩka Mɑlεgsã tɩ yɑɑ A koɑmbɑ"". Yɩlgemd be ne-A! Pɑ woto ye, ɑd yaa yems b sẽn waooge.",""
  21,27,"B pa rengd-A ne koεεg ye, la yaa A sẽn sagl bũmb ningã la b tʋmda.",""
  21,28,"A mii bũmb ning sẽn be bãmb neng taoore, la bũmb ning sẽn be bãmb poor wɛɛngẽ; b pa tõe n maan sugsg rẽnda sẽn na n kõ ned ning A sẽn yarde, la bãmb yɑɑ sẽn gũusdi A yaεεsã zĩiri.",""
  21,29,"Lɑ sẽn wa n yeel-a bãmbã sʋka: ""mam yaa soaba, zẽng sẽn pa Yẽ"" D yaood-a-la Gεhannem, yaa wot la D yaood wẽgdbã.",""
  21,30,"Rẽ yĩnga kɩfr-rãmbã pa yã tɩ saasã la tẽngã rag n taba taaba? Tɩ Tõnd welg b yiibã, la Tõnd maana bõn-vɩɩl fãa n yi koomẽ, b pa kõt sɩd la?",""
  21,31,"Tõnd ninga tẽngã zugu, tãn-tabendse, sẽn na yɩl t'a ra miim ne bãmb ye, la D maan ruls tɩ yaa soay sẽn na yɩl tɩ b bãng n tũ.",""
  21,32,"La D maan saasã tɩ yaa wala bεoongo, n gũ-a t'a pa lʋɩtẽ ye, tɩ b yaool n gõd b zãn-kuids n yit Tõnd Aaya-rãmba.",""
  21,33,"La Yẽ la Naab ning sẽn naan-a yʋngã la wĩndgã, la wĩntoogã la kiuugã, tɩ yen kam fãa be wεεngẽ n rugda.",""
  21,34,"Tõnd pa maan nin-yĩng soab sẽn reng foom t'a duumdẽ ye, rẽ yĩnga fo sã n ki, bãmb yẽ n na n pɑɑme?",""
  21,35,"Yõor fãa na n lemba kũum, la D na n zarba yãmb ne sõng la wẽnga, la yaa Tõnd nengẽ la y na n lebg n wa.",""
