quran[19]{c,v,t,f}:
  19,77,"Fo pɑ yã ned ning sẽn kɩfl ne Tõnd Aaya-rãmbã la a yeele: "" ad b na kõ maam koamb la arzεka"".",""
  19,78,"Rẽ yĩnga a lik n bãngɑ sẽn solgã bɩ a tɑllɑ pʋleng yolsg Naabã nengẽ t'A nɑ n kõ-ɑ-lɑ rẽ?",""
  19,79,"Pɑ poto ye! D na n gʋlsa a sẽn yetã la D paas-a nangã pʋgẽ paasg tεkẽ.",""
  19,80,"La D rɩk a sẽn bɑsã fɑɑd n bɑs-ɑ tɑ wa Tõnd nengẽ beelle.",""
  19,81,"Lɑ b gãda zẽng sẽn pa Wẽnd n maan b soab-rãmba, bʋɩl yĩng tɩ b yɩ b sõngdbɑ.",""
  19,82,"Pɑ woto ye, b na n wa kɩfla ne b tũudmã la b yɩ b bεεba.",""
  19,83,"Fo pa ne tɩ Tõnd n tʋmsd Sʋtãambã kɩfr-rãmbẽ wã tɩ b lengd-b [n tʋg tʋʋm beedẽ wã] lengr tεkẽ?",""
  19,84,"Bɩ f Ra yãg ne-b ye, ad Tõnd geendɑ b yõyã geelg tεkẽ, tɩ sã n wɑ sɑ bɩ D yõk-bɑ.",""
  19,85,"(Tẽeg) raar ning D sẽn na n wa tigim wẽn-zoεtbã n kẽng Yolsg naab nengẽ, tɩ b yaa zãma sẽn tɑr wɑoore.",""
  19,86,"La D kãag kɩfr-rãmbã n kẽng Gεhannem tɩ b yɑɑ ko-yũud rãmbɑ.",""
  19,87,"B pa tar sugsd rẽnda ned ning sẽn rɩk-a pʋleng dũni ne yolsg Naɑbã n kõ sɩd lɑ mɑɑn neere.",""
  19,88,"La b (yɑhʋʋd-rãmb lɑ nɑsɑɑr-dãmbɑ) yeelɑme tɩ: "" yolsg naabã tara biiga"".",""
  19,89,"Ad yãmb wa ne yel-kisg sẽn yaa bedre.",""
  19,90,"Saasã tʋll n pãrsame gom-kãngã yĩnga tɩ tẽngã tʋll n pus n pãrse tɩ tãnsã tʋll n wur wurb tεkẽ.",""
  19,91,"B sẽn yeel tɩ yolsg Naabã tara biigã yĩnga.",""
  19,92,"La pa sõmb ne yolsg Naabã t'A wa tar biig ye.",""
  19,93,"Ad bũmb ning sẽn be saasẽ wã la tẽngẽ wã fãa wata yolsg Naab nengẽ tɩ b yaa yembse n gãneg b mense.",""
  19,94,"Ad A minim gũbg-b lame la A sõd-b-lɑ sõdb tεkẽ.",""
  19,95,"Lɑ b yembr fãɑ na n waa A nengẽ Yikr raarã t'ɑ yaa ɑ yembre.",""
