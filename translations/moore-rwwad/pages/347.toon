quran[15]{c,v,t,f}:
  23,75,"Lɑ la tɩ Tõnd sã n rag n yols-b lame la D zẽk keelem ning sẽn be b zugã n bɑs-bɑ, b na kel n duum b kedgrã zug n tuumdẽ.",""
  23,76,"Lɑ ɑd Tõnd gãd-b-la ne sɩbgre, la b pa sɩk b mensã ne b Soabã ye, b leb n pa bõos-A me.",""
  23,77,"Hal tɩ Tõnd wa pak rag-noor b yĩnga, sẽn yaa sɩbg kεgengɑ lɑ b sẽn be be tɩ b yaa sẽn wãag b tẽebo.",""
  23,78,"Yaa Yẽnd n naan n kõ yãmbã, tʋbã la ninã, la sũyã, la ad yãmb barkã pʋʋsgã yaa bilfu.",""
  23,79,"Leb n yaa Yẽnd n sãeeg yãmb tẽng gãngã zugu, la y lebgr pata Yẽ nengẽ.",""
  23,80,"La yaa Yẽnd n kõt vɩɩm la A kʋʋda, la ad yʋng la wĩndg yõs-taabã bee ne Yẽ, rẽ yĩnga yãmb pa tagsd la?",""
  23,81,"Ka woto ye, ad b yeela wala rãeenem rãmbã sẽn yeelã.",""
  23,82,"B yeelame: ""rẽ yĩngã, tõnd sã n ki n lebg tom la kõaba, b na leb n vʋʋg tõndo?",""
  23,83,"Ad b ra pʋlma woto tõnd la d saam-rãmb sẽn reng taoore, ad wãnde ka baa fʋɩ rẽnda rãeenem rãmb zĩri wãasgo.",""
  23,84,"Yeele: "" ãnd n so tẽngã la (neb) nins sẽn be a pʋgẽ wã tɩ yãmb sã n miimi?",""
  23,85,"B na n yeelame :"" yaa Wẽnd n so"", bɩ f yeele:"" yaa bõe yĩng tɩ yãmb pa tagsdẽ?""",""
  23,86,"Yeele: ""ãnd n so saas a yopoe wã, la ãnd la Al'ars wagellã Soaba?""",""
  23,87,"B na n yeelame :"" yaa Wẽnd n so"", bɩ f yeele:"" yaa bõe yĩng tɩ yãmb pa nɑ n zoet Wẽnde?""",""
  23,88,"Yeele:"" ãnd n zãad bũmbã fãa gill naam a nugẽ wã, tɩ b baood sõngr a nengẽ lɑ Yẽ pa baood sõngr ned nengẽ, tɩ y sã n miẽ?",""
  23,89,"B na n yeelame tɩ :"" yaa Wẽnd n so"", bɩ f yeele:""yãmb maana a wãn tɩ b wa maan yãmb tɩɩm tɩ y yɑmã yiki?"" (tɩ y pa kõt sɩd ne-A?)",""
