quran[23]{c,v,t,f}:
  26,61,"Wakat ning zãma a yiibã sẽn wa n yãnd taaba, a Musa nebã yeelame: ""ad b na n paama tõndo"".",""
  26,62,"La a yeele: ""tek-y woto, ad mam Soabã bee ne maam, A na n kãnda maam"".",""
  26,63,"Tɩ Tõnd na n tʋms wahɩ tɩ kẽng a Musa nengẽ: ""rɩk f rasaarã n wẽ mogrã"". T'a pãrg n maan tɩ yembr fãa lebg wala tãm-bedre.",""
  26,64,"Tɩ Tõnd kɩt tɩ neb a taabã [a Fɩr-ʿaoon ne a nebã] pẽnege.",""
  26,65,"La Tõnd tɩlg a Musa la neb nins sẽn naag yẽnda wã fãa.",""
  26,66,"Rẽ loogr poorẽ tɩ Tõnd na n bõr neb a taaba.",""
  26,67,"Ad tagmas be woto pʋga la ad bãmbã sẽn waoog fãa pa sɩd-kõtb ye.",""
  26,68,"La ad fo Soabã yaa wilb Naab n yaa yolsg Naaba.",""
  26,69,"La karem n togs-b a ɭbraahɩɩm kɩbarã:",""
  26,70,"Wakat ning a sẽn wa n yeel a saamb la a zãmã wã: ""yaa bõe la yãmb tũudã?""",""
  26,71,"La b yeele: ""tõnd tũuda rʋbse n yãs ne b tũudmã lug-lugi''.",""
  26,72,"La a yeele: ""rẽ yĩnga b wʋmda yãmba, y sẽn wat n kot-ba?''",""
  26,73,"Maa (yãmb sẽn tũud-bã) b nafda yãmbã, maa (y sã n bas n ka tũ-ba) b namsda yãmbã?",""
  26,74,"La b yeele: ""ka woto ye! Tõnd mika d saam-rãmbã tɩ b maand woto"".",""
  26,75,"La a yeele: ""yãmb yãame, y sẽn tũud bũmb ningã wã…?",""
  26,76,"Yãmb la y saam-dãmb nins sẽn reng taoorã?",""
  26,77,"Ad b yaa mam bεεba, rẽnda bõn-naandsã Soabã (Wubdã).",""
  26,78,"Soab ning sẽn naan maamã la A kãndg maamã;",""
  26,79,"Naab ning sẽn rɩlgd maam la A yũnugd maamã.",""
  26,80,"Naab ninga, tɩ mam sã n wa ka keeme, A kõta maam laafɩ,",""
  26,81,"Naab ning sẽn reegd-a mam yõorã la A leb n vʋʋg maamã,",""
  26,82,"Naab ning mam sẽn tar tʋlsem t'a yaaf mam tʋʋm-tuutsã, dĩinã (yaoodã) raare.",""
  26,83,"M Soabã Wẽnde, kõ maam bʋʋd minim la lagem maam ne nin-sõmã wã;",""
