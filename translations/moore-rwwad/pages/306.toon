quran[14]{c,v,t,f}:
  19,12,"Yahyaa, gãd Gafã (Taooraatã) ne nidg pãnga, la Tõnd kõ-a-la bãngrã t'a nɑn yaɑ bilfu.",""
  19,13,"(N leb n kõ-a) nimbãan-zoeer sẽn yi Tõnd nengẽ, la yɩlgre; A leb n yɩɩme n ya wẽn-zoεta.",""
  19,14,"N yɑ manegd n tʋgd a roagdb a yiibã, a pa yɩ waoog-m-meng soab n yɑɑ Wẽnd-kɩɩs ye.",""
  19,15,"Lɑ tɩlgr be ne-a a rogem raare, la a kũum raare, la raar ning b sẽn na n vʋʋg-a t'ɑ yɑɑ vɩtã.",""
  19,16,"Lɑ tẽeg Gafã (Kʋrãanã) pʋgẽ, a Maryam yelle, a sẽn wa n lak n bɑs a zakã rãmb n tees wĩntoog sẽn pukdẽ.",""
  19,17,"N maan lill n yi-ba, tɩ Tõnd na n tʋms Gibriil tɩ kẽng a nengẽ t'a maan a meng n lebg ninsaal fɑs.",""
  19,18,"Ta a (Maryam) yeele: ""mam kota gũudum ne Yolsg nɑɑbã n yi foom tɩ f sã n zoeta Wẽnde.",""
  19,19,"La a yeel yã: ""ad mam yaa fo Soabã tẽn-tʋʋma, n na n wa kõ foom bi-yɩlenga"".",""
  19,20,"La a yeel yã:"" mam na n yɩɩ wãn n paam biig tɩ sɩd pa pẽneg mɑɑm m leb n pa yɩ yoaad me?""",""
  19,21,"T'a yeele: ""yaa woto wɑ fo sẽn yeelã! Lɑ fo Soabã yeelame: "" woto yaa yol-yol ne Maam, la sẽn na yɩl tɩ d maan-ɑ tɩ yaa yel-solemd ne nebã la yolsg sẽn yi Tõnd nengẽ, la ɑd yaa pʋleng sẽn zoe n yɩ.""",""
  19,22,"T'a rɩk ɑ pʋgã n kẽng ne-ɑ zĩig sẽn zãre.",""
  19,23,"Tɩ rogmã zabdem tɑll-ɑ n tʋg Tɑmɑr-tɩɩgã sεεgẽ, ɑ yeelɑme: "" kɑto ! Mam sã n da kiẽ taoor tɩ wã pɑ wɑ pɑ são, tɩ mɑm lebg yell b sẽn yĩmi!""",""
  19,24,"T'ɑ (ɭɩsɑ) bool-a ɑ tẽngrã [n yeele:] ""ra sãam f sũur ye. Ad fo Soabã maana ko-sor fo tẽngrã.",""
  19,25,"Lɑ f Miim Tɑmɑr-tɩigã yẽgre tɩ tamarʋ maas n na n dʋʋg f nengẽ tɩ yaa sẽn wob pɑɑlem.",""
