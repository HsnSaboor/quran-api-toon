quran[15]{c,v,t,f}:
  15,91,"Neb nins sẽn mɑɑn Alkʋrãanã peds-pedsã.",""
  15,92,"Ne fo Soabã yõore, D na n sogsa b fãa gilli",""
  15,93,"B sẽn da yɩ n tʋmdẽ wã.",""
  15,94,"Bɩ f vẽneg b sẽn sagl foom ne bũmb ningã la f bɑll n yi lagem-n-taɑrã rãmbɑ.",""
  15,95,"Tõnd na n gũu foom n yi yĩgsdbã.",""
  15,96,"Sẽn lagem-b soob-dãmb a taab ne Wẽndã, b na wɑ n bãnge.",""
  15,97,"Lɑ ɑd Tõnd miime tɩ fo sãamda f sũur ne b sẽn yetã.",""
  15,98,"Bɩ f yɩlg f Soabã ne pẽgre la f yɩ n naag pʋʋsdbã.",""
  15,99,"La tũ f Soabã hal tɩ sɩdã (kũumã) wa wa foom.",""
  16,1,"Wẽnd yellã waame, bɩ y ra yãg ne-a ye, A yɩlgame n zẽk n yi bãmb sẽn maand-A lagem-n-taarã ne wã.",""
  16,2,"A sikda malεgsã ne wahɩ wã sẽn yɑɑ A sagellã, A sẽn tʋll ɑ soɑb nengẽ A yembsã pʋgẽ, tɩ b bugs n yeel tɩ: ""soab ka be rẽnda Maam, bɩ y zoe-Ma"".",""
  16,3,"A naana saasã la tẽngã ne sɩda, A Naam yɩ wagell n yi b sẽn maand-A lagem-n-taar ne wã.",""
  16,4,"A naana ninsaala sẽn tũ ne mani, t'a yik n yɑɑ no-koeem zɑɑl soab vẽeneg-vẽenega.",""
  16,5,"La rũmsã, A naan-b lame n kõ yãmba. Bee b pʋgẽ, yãmb sẽn yiisd wɑood teed b pʋgẽ, la yõod a taab me. Bee b pʋgẽ me yãmb sẽn rɩte.",""
  16,6,"Lɑ b tɑrɑ rɑsãnd yãmb gesgẽ y sã n wa n kẽesd-b zɑɑbre la y sẽn wɑt n pɑkd-b yibeoog n nɑ n rɑɑge.",""
