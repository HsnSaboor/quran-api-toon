quran[16]{c,v,t,f}:
  43,74,"Ad nin-wẽnsã, bãmb bee gẽhanem naongã pʋgẽ n yaa paadba.",""
  43,75,"B pa valemd bugmã bãmb zugu, tɩ bãmb be beenẽ tɩ b yaa sẽn wãag b tẽeb ne Wẽnd yolgã.",""
  43,76,"La Tõnd pa wẽg-b ye, yaa bãmb n da yɩ n yɑɑ wẽgdba.",""
  43,77,"Tɩ b moon n boole : ""Foo Maaliki, kos f Soabã t'A kʋ tõnd tɩ d peems"", t'a yeel: ""yãmb yaa pɑɑdba "" (pɑɑb sẽn pa tar tεkɑ n pɑ wãagdẽ).",""
  43,78,"Sɩd la hakɩɩka Tõnd waa yãmb nengẽ ne sɩda, la yãmb wʋsg fãa gill kisa sɩda.",""
  43,79,"Bɩ b rĩnga yelle, rẽnd Tõnd me yaa rĩngdba.",""
  43,80,"Bɩ b tẽedame tɩ Tõnd pa wʋmb b walengã la b wũnungã? Pa woto ye Tõnd tẽn-tʋʋmbã (Malεgsã) bee b nengẽ n gʋlsdẽ.",""
  43,81,"Yeele:""Rahmaan Naab sã n da tara biiga, mam na yɩẽ rẽenem n tũ-a"".",""
  43,82,"Yɩlgemd be ne saas la tẽng Naabã sẽn yaa Al-Ars Naabã n yi bũmb ning bãmb sẽn sɩfdã.",""
  43,83,"Bɩ f bas-b tɩ b faood la b reemdẽ hal n wa seg raar ning b sẽn pʋlem-bã.",""
  43,84,"Yẽ n yaa Soab saasẽ, yẽ la Soab tẽng zugu, Yẽ la bʋʋd Naab n le yaa minim Naaba.",""
  43,85,"La Soab ning bark yɩ wagalle sẽn so-a saas la tẽng naamã la bũmb ning sẽn be b yiibã sʋka; tɩ rũni yikr minimã bee A nengẽ, tɩ yãmb lebgr zĩig yaa Yẽ nengẽ.",""
  43,86,"La b sẽn kot bũmb nins zẽng tɩ pa tũ ne Wẽndã pa tar sugsgã ye, rẽnda ned ning sẽn seed-a ne sɩd la b miẽ.",""
  43,87,"Fo sã n sok-ba tɩ ãnd n naan-b b na yete: ""yaa Wẽnde"". La yaa wãn-wãn tɩ bãmb kedgdẽ?",""
  43,88,"La M wʋmdɑ (nabiyaamã) koεεgã ɑ sẽn yete: ""m Soabɑ! bãmbã yaa neb sẽn pa kõt sɩda"".",""
  43,89,"Bɩ f ball n (yaaf ) bas-b la f yeel-b laafɩ koεεga; tɩ sã n yɩ bilf bala b na bãnge.",""
