quran[17]{c,v,t,f}:
  23,43,"Zãma pa tõe n reng a wakato, a leb n pa tõe n yaoolg-a me.",""
  23,44,"Rẽ loogr poorẽ Tõnd tʋmsa D Tẽn-tʋʋmbã n tunug-b taaba; Tẽn-tʋʋm sẽn wa zãma nengẽ fãa b yagsd-a lame, tɩ Tõnd na n pʋgl sãnda halkr ne taaba, n maan-b tɩ b lebg yẽsgo, rẽnd halkr be ne neb sẽn pa kõt sɩda.",""
  23,45,"Rẽ loogr poorẽ Tõnd tʋmsa a Musa la a ma-biigɑ ɑ Hɑɑrʋʋnɑ ne Tõnd yel-soalmã la gom-lubdgɑ sẽn yaa vẽenega.",""
  23,46,"N tʋg a Fɩr-aoon ne a kug-zĩidbã nengẽ tɩ b maan waoog-n-menga. Ad b ra yɩɩme n yaa zẽk-n-mens rãmba.",""
  23,47,"La b yeel yã: ""rẽ yĩnga tõnd nɑ kõ-sɩd ne neb a yiib sẽn yɑɑ wɑ tõndo, tɩ b yiibã nebã yaa tõnd yembse"".",""
  23,48,"Tɩ b yags b yiibã, n yɩ neb nins sẽn halk-bã.",""
  23,49,"Lɑ ɑd Tõnd kõo a Musa Gafã, tɩ raar ninga b na kãndge.",""
  23,50,"La Tõnd maana a Maryam biigã la a ma wã tɩ yaa yel-solemde, la Tõnd peeg b yiibã n kẽng zĩ-zẽkdgẽ sẽn yaa tabendg zĩig la ko-nini.",""
  23,51,"Yãmb ɑ Tẽn-tʋʋmba! Rɩ-y rɩ-yɩlmã sẽn yaa halaal rɩɩbo, la y maan tʋʋm-sõma, ad Mam mii yãmb sẽn maand bũmb ninsã wã.",""
  23,52,"Ad yãmb zãma-kãngã yaa zãma a yembre, la yaa Maam la yãmb Soabã, bɩ y zoe Maam.",""
  23,53,"Tɩ b wãm-rãmbɑ wɑ welg taaba, tɩ zãma fãa kɩdemd ne sẽn be a nengẽ wã.",""
  23,54,"Bɩ f bas-bɑ b menengã zug hal n tɩ tãag wakato.",""
  23,55,"Rẽ yĩnga bãmb tẽedame tɩ Tõnd sẽn kõt bãmb sẽn yaa arzεk la koambã,",""
  23,56,"B tẽedɑme tɩ Tõnd kõonɑ D yãgdame n kõt bãmb yel-sõma bãmb sẽn tog ne la? Ka woto ye, ad b pa mi ye.",""
  23,57,"Ad neb nins sẽn yaeesd b Soabã,",""
  23,58,"La neb nins sẽn kõt sɩd ne b Soabã Aaya-rãmbã,",""
  23,59,"La neb nins sẽn pa maan lagem-n-taar ne b Soabã,",""
