quran[8]{c,v,t,f}:
  2,62,"Ad sẽn kõ-b sɩdã, lɑ Yɑhʋʋd-rãmbã lɑ Nɑsɑɑr-rãmbã; lɑ Dĩin pogdbã, ned woo ned fãa sẽn kõ sɩd ne Wẽnd lɑ Lɑɑhr dɑɑrã lɑ a tʋm sẽn yɑɑ sõmã, rẽnd b tɑrɑ keoor b Soɑbã nengẽ, lɑ yεεsg kɑ ne bãmb ye, bãmb me kõn sãɑm b sũy ye.",""
  2,63,"Lɑ y tẽeg Tõnd sẽn dɑ reeg yãmb Alkɑool lɑ D zẽk tãngã yãmb zugu n bugsd yãmbɑ, n yeel-yã: ""reeg-y Tõnd sẽn kõ yãmbã ne pãngɑ lɑ y tẽeg sẽn be be wã, sãnd-sãnde y nɑ pɑɑm wẽn-zoεεgɑ"".",""
  2,64,"Tɩ yãmb gũd y kudg rẽ poorẽ, lɑ sã n pɑ Wẽnd Yɩɩdlmã sẽn be yãmb zugã lɑ A Yolsgã, yãmb rag n nɑ yɩ bõn-rãmbɑ.",""
  2,65,"Lɑ yãmb bãngɑ pɑe sẽn mɑɑn-b tɩ zʋʋg sibrã rɑɑrã tɩ Tõnd yeel-bɑ: ""yɩ-y wãɑms ne faagre"".",""
  2,66,"Tɩ Tõnd mɑɑn-ɑ t'ɑ yɑɑ tags-n-gεsg ne tẽms nins sẽn kεg-bɑ la sẽn nɑ wɑtbã, lɑ wɑɑzu ne wẽn-zoɛtbã.",""
  2,67,"La tẽeg-y ɑ Muusɑ sẽn wɑ n yeel ɑ nebã: ""ɑd Wẽnd sɑgendɑ yãmb tɩ y kodg nɑɑfo"". Lɑ b yeel yã: ""fo yɑɑndɑ tõnd la?"" T'ɑ yeele: ""m kot gũudum ne Wẽnde, n dɑ yɩ zɩtbã pʋgẽ yembr ye"".",""
  2,68,"Lɑ b yeel yã: "" kos f Soɑbã d yĩng t'A vẽneg ɑ sẽn yɑ to-to"". T'ɑ yeele: ""ɑd A yeelɑme tɩ yɑɑ nɑɑfo, ɑ pɑ kʋdre, ɑ yʋʋm leb n pɑ pɑoode, ɑ yɑɑ tẽng-n-sʋgre, bɩ y mɑɑn b sẽn sɑgl-y wã"".",""
  2,69,"Lɑ b yeel yã: ""kos f soɑbã t'A vẽneg ɑ kõbgã n kõ tõndo"". T'a yeele: ""ɑd A yeelɑm t'ɑ yɑɑ nɑg-rõod sẽn yɑ hão, n noom gεtbɑ"".",""
