quran[18]{c,v,t,f}:
  73,20,"Ad fo Soabã miime tɩ fo yikda bilf yʋngã sẽn pʋɩ tãab n yãk yiibu la a pʋsʋkã, la ɑ sẽn pʋɩ tãab n yãk yembre, n paas zãma sẽn ya neb nins sẽn lagem foo wã. Wẽnd n korded yʋngã la wĩndgã, A miime tɩ yãmb pa na n tol n gũbg-a ye, t'A yaaf-yã, bɩ y karem bũmb ning yãmb sẽn tõe Alkʋrãanã pʋgẽ. A bãngame tɩ bãad-rãmb n na n zĩnd yãmb sʋka, tɩ sãnda gilgd Tẽngã zug n baood Wẽnd kũunã, tɩ sãnda zabd Wẽnd Sorã yĩngã, bɩ y karem bũmb ning y sẽn tõe a pʋgẽ, la y yãnes Pʋʋsgo, la y kõ Zaka, la y peng Wẽnd pengr sẽn be neere. La bũmb ning yãmb sẽn tʋm y mens yĩng sẽn yaa sõma y na mik-a Wẽnd nengẽ, yẽ n sõmb n leb n yaa keoor sẽn yɩɩd bedrem, la y kos Wẽnd yaafa, ad Wẽnd yaa yaafg Naaba.",""
  74,1,"Yaa foom a pil gũm-gũme!",""
  74,2,"Yik n bugsi.",""
  74,3,"La f Soabã bɩ f waoog-A.",""
  74,4,"La f futã bɩ f yɩlge.",""
  74,5,"La rʋbsã bɩ f zãage.",""
  74,6,"La f ra wa tãasd b Soɑbã, tɩ fo tʋʋm sõms n yɑɑ wʋsg ye.",""
  74,7,"La f Soabã bɩ f maan sugri.",""
  74,8,"La b sã n wa fʋʋs Baorgã.",""
  74,9,"Ad rẽndã, baraarã yaa keelem raare.",""
  74,10,"Kɩfr-dãmbã zugu, pa naana ye.",""
  74,11,"Bas-M ne ned ning M sẽn naan-a Yembr tãa, (ɑ pɑ rog ne bɑ fʋɩ).",""
  74,12,"La M kõ-a arzεk sẽn yalme.",""
  74,13,"Koamb sẽn zĩ ne-a.",""
  74,14,"La M yadg a yĩnga, yadgr tεkẽ.",""
  74,15,"Rẽ poorẽ t'a maand yã-beed tɩ M paase.",""
  74,16,"Pa woto ye! Ad yẽnda ra yɩɩme ne Tõnd aayayã (tagmas-rãmbã) n yaa koko-kεgeng soaba.",""
  74,17,"M na n modg-a lame ne rʋʋgre (sẽn yɑɑ nɑngo).",""
