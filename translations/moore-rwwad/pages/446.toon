quran[24]{c,v,t,f}:
  37,1,"M wẽen ne Mɑlεgs tedgdbã, rulg-rulgã.",""
  37,2,"La sẽn tãsd-b Sɑwɑtã tãsg tεkẽ n peegd-b n teesd Wẽnd sẽn tʋllẽ.",""
  37,3,"La sẽn karemd-b Tẽegrã sẽn yɑɑ Wẽnd goɑmã.",""
  37,4,"Ad yãmb Soabã, a yaa a Yembre.",""
  37,5,"Saas la tẽng la bũmb ning sẽn be b yiibã sʋk Soaba, la Wĩndg pukr zĩis Naaba.",""
  37,6,"Ad Tond nagsa Dũni saagã ne faas-teed sẽn yaa ãdse.",""
  37,7,"La D leb n gũus-a n yi Sʋɩtãan fãa sẽn yaa tõta.",""
  37,8,"B pa tõe n kelg yĩngr rãmbã ye, b lobd-b-la wεεng fãa gilli.",""
  37,9,"Na zãag yĩnga, la b le tar nong sẽn ruumdi.",""
  37,10,"Rẽnda ned ning sẽn zaeeg-a zaeegr tɩ vɩleng sẽn wit pʋgl-a.",""
  37,11,"Bɩ f sok-b n gese, bãmb naanegã toolem n yɩɩd bɩ? Bɩ yaa bũmb ning Tõnd sẽn naanã? Ad Tõnd naan-b lame ne tãnd sẽn yaa tabende.",""
  37,12,"Pa woto ye, fo maanda yel-solemd tɩ bãmb yaandẽ.",""
  37,13,"La b sã n tẽeg-ba, b pa tẽegd ye.",""
  37,14,"La b sã n yã yel-solemde, la b sẽn boond taab n yaandẽ.",""
  37,15,"La b yeel yã: ""yãoã pa yɩ rẽnda tɩɩm sẽn vẽnege"".",""
  37,16,"B yeelame: ""rẽ yĩnga tõnd sã n ki n lebg tom la kõaba, b na leb n vʋʋg tõndo?",""
  37,17,"La tõnd saam-rẽemsã fãa?""",""
  37,18,"Yeele: ""n-ye"". Tɩ yãmb yaa b sẽn faag-b rãmba.",""
  37,19,"Ad a yaa tãs-vuk bal tɩ bãmb yaa sẽn gete.",""
  37,20,"Tɩ b yeele: ""yaa tõnd wɩɩbdo! Yãoondã yaa rolbã raare.",""
  37,21,"Yãoã yaa welgr raar ning yãmb sẽn da yɩ n yagsdẽ wã"".",""
  37,22,"Tigim-y b rãmb nins sẽn wẽgbã, b pagbã la bũmb nins b sẽn da yɩ n tũudẽ wã.",""
  37,23,"Zẽng tɩ pa Wẽndã, bɩ y kãag-y-b n tʋg Bugmã sorẽ.",""
  37,24,"La y yals-y-ba, tɩ b na n sok-b lame.",""
