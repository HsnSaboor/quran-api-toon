quran[12]{c,v,t,f}:
  25,56,"La Tõnd pa tʋms foom rẽndam tɩ f yɑɑ sũ-noogd la bugsda.",""
  25,57,"Yeele: ""mam pa kot yãmb keoor a zug ye, rẽnda ned ning sẽn wa n rata n gãd kãndgr sor n tʋg a Soabã nengẽ.",""
  25,58,"La bobl f meng ne Vɩt ning sẽn pa kiidã la yɩlg a Yʋʋrã, ad A minimã ne A yembsã zunuubã sekame.",""
  25,59,"Yaa Yẽnd la Naab ning sẽn naan saasã la tẽngã la bũmb ning sẽn be b sʋkã rasem a yoobe pʋgẽ, rẽ loogr poorẽ tɩ Yolsg Naab zẽke Al-ʿaršã (Naamã goeel) yĩngri (zẽkr sẽn tog ne Wẽnde), Yẽ lɑ yolsg-nɑɑbã bɩ f sok-A ned ning sẽn tar-a kɩbar n yɩɩda.",""
  25,60,"Lɑ b sã n yeel-ba: ""maan-y Yolsg Naabã suguudu"", la b sẽn yetde: ""yaa bõe la Yolsg Naaba?"" tɩ rẽ paasd-b zoe-n-zãage.",""
  25,61,"Naab ning sẽn ning-a ãdsã saasẽ wã yɩ wagelle, la A maan fɩtl (wĩntoogo) beenẽ la kiuug sẽn vẽene.",""
  25,62,"Yaa yẽnda la Naab ning sẽn naan-a yʋngã la wĩndgã tɩ b ledsd taaba, ne ned ning sẽn rat-a n tẽege maa sẽn rat-a n soeese Wẽnde.",""
  25,63,"Lɑ Wẽnd yembsã la neb nins sẽn kẽnd tẽn-gãngã zug ne bʋg-bʋge la zɩtbã sã n wa gom ne-b la b sẽn yetde: ""tɩlgr"" gomde.",""
  25,64,"Bãmb rãmbã la neb nins sẽn tat yʋng n maan b Soabã suguud la b yãs A taoor (n kotẽ),",""
  25,65,"Bãmb la neb nins sẽn yete: ""yaa tõnd Soaba! zãag tõnd ne Gεhannem Bugmã"", ad a naongã yaa sẽn duumdi.",""
  25,66,"Ad a tablg zĩig la a zĩndg zĩig yɩ wẽnga.",""
  25,67,"Bãmb la neb ninsi, tɩ b sã n na n yãk (arzεk) n nafe, b pa maan tɩ zʋʋge, b pa maan bõn-zoeer me, b yãnesda tẽng-n-sʋka.",""
