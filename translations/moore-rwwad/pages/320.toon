quran[12]{c,v,t,f}:
  20,114,"Wẽnd naam zẽk yã, sẽn yaa sɩd naaba, ra yãg ne Kʋrãanã karengo n lɑgmd ɑ Gibriil taoor tɩ wahɩ wã nan pa sε ye, la yeele: "" m Soaba! Paas maam bãngre!""",""
  20,115,"Ad Tõnd ra rɩka pʋleng pĩnd n tʋg a Adam nengẽ, t'a yĩmi, la D pa mik loeeg ne sugr a nengẽ ye.",""
  20,116,"Tõnd sẽn wa n yeel Malεk-rãmbã: ""maan-y a Adam suguudu"", tɩ b maan suguudã rall a ɭblɩɩs sẽn tõdge.",""
  20,117,"Tɩ Tõnd yeele:"" yaa foo Adama! ad wãnde yaa fo bε, yaa fo pagã me bε, gũus-y t'a ra wa yiis yãmb arzãnã pʋg ye, tɩ yaams wa paam foom ye"".",""
  20,118,"Ad kom ka na n yõk foom (arzãnã pʋgẽ) ye, f ka na n kẽn zaal me ye.",""
  20,119,"Ko-yũud ka na n paam foom a pʋgẽ, wĩnto-sul me pa na n paam foom ye.",""
  20,120,"T'a Sʋtãan na n yubs-b n yeele:"" yaa foo Adama! m wĩnig foom duung tɩɩg la naam sẽn pa sεte?""",""
  20,121,"Tɩ b yiibã (Adam la a Hawa) na n rɩ tɩɩgã, tɩ b yiibã yãnã na n vẽneg, tɩ b na n tõs arzãnã vãt n na n pil b yãnã, yaa woto la a Adam kɩɩs a Soabã n menem.",""
  20,122,"Rẽ loogr poorẽ t'a Soabã tũus-a n reeg a tuubgã la a kãnd-ɑ.",""
  20,123,"La A yeele:"" sig-y yãmb y yiibã (Adama la a Hawa) kaanẽ, yãmb ne taab na n yɩɩ beem, la kãndgr na n yii Mam nengẽ n wa yãmb nengẽ, la ned ning sẽn tũ-a M kãndgrã, a pa na n menemme a pa na n yɩ zu-beed soab me.",""
  20,124,"La ned ning sẽn gũd-a zãn-kuidg ne Mam tẽegrã, vɩɩm sẽn ya weoogr be ne-a; yikr raarã b na n yik-a lame t'a ya zoanga.",""
  20,125,"T'a yeele: "" yaa m Soabã! bõe yĩng tɩ Fo yik maam zoanga, tɩ mam yaool n da yaa nin-soab pĩnda?""",""
