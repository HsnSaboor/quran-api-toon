quran[15]{c,v,t,f}:
  23,90,"Pa woto ye, ad Tõnd waa ne sɩd bãmb nengẽ, la ad bãmbã yagda zĩri.",""
  23,91,"Wẽnd pa tar biig ye, soab zẽng me leb n pa naag-A ye, sã n dɑ beeme n lɑg-Mɑ, ad soab fãa rag n na n rɩka a sẽn naan-a n looge, la b rag n na bao n bugs taaba, yɩlgem be ne Wẽnd n yi b sẽn sɩfdã.",""
  23,92,"Yel-soaandɩ la yel-netɩ mita, A naam zẽkame n yi b sẽn maand-A lagem-n-taarã.",""
  23,93,"Yeele:"" yaa m Soabã! Fo sã n wĩnig maam b sẽn pʋlem-b pʋlem wẽng ningã me,",""
  23,94,"Yaa m Soabã! ra naag maam ne wẽg-m-mens rãmbã ye.",""
  23,95,"La ad Tõnd yaa tõogd ne D wĩnig foom Tõnd sẽn pʋlem-bã.",""
  23,96,"Rɩk sõng n tus bũmb ning sẽn ya wẽnga, ad Tõnd n yɩɩd minim ne b sẽn sɩfdã.",""
  23,97,"La yeele: yaa m Soabã! m kota Foom tɩ F gũ maam n yi Sʋtãanmbã yuus-yuusã.",""
  23,98,"Mam kota Foom tɩ b (Sʋtãanbã) ra wa kẽ mam tʋʋmã pʋgẽ ye.",""
  23,99,"Hal tɩ kũumã sã n wa wa b nin-yembre, a yetame: ""m Soabã! Lebs maam'' (dũni wã zugu).",""
  23,100,"Sẽn na yɩl tɩ m paam n maan tʋʋm-sõmd mam sẽn basã pʋgẽ: ka woto ye; ad yaa gomd yẽ sẽn yet bala, tɩ barzah vɩɩm n be yẽ poorẽ wã hal n tɩ tãag yikr raarã.",""
  23,101,"B sã n wa fʋʋs bargã, rogem ka leb n be sʋk ra-kãng raarã ye, b pa leb n sokd taab ye.",""
  23,102,"Rẽnd ned ning (tʋʋm-sõng) peesg sẽn zɩsge, yaa bãmb rãmbã la paamdba.",""
  23,103,"La ned ning (tʋʋm-sõng) peesg sẽn yɩ faaga, ad yaa bãmb rãmbã n bõn b mense, n be Gεhannemã pʋgẽ n yɑɑ duumdba.",""
  23,104,"Bugmã rɩta b nensã tɩ b noyã yõon n lebg yĩi ɑ pʋgẽ.",""
