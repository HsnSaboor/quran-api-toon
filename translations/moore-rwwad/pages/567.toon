quran[26]{c,v,t,f}:
  69,9,"Lɑ ɑ Fɩr-ʿaoon la sẽn reng-b yẽ taoorã la a Mutafɩkaat (b sẽn lebg rãmb n kiblgã) wa ne tʋʋm-beedo.",""
  69,10,"Tɩ b kɩɩs b Soabã tẽn-tʋʋmã t'A yõk-b kõn-n-põsg yõkre.",""
  69,11,"Ad Tõndo, koomã sẽn wa n puuga, Tõnd rɩka yãmb yɑɑb-rãmbã koglgã pʋga.",""
  69,12,"Bʋɩl yĩng tɩ D na maan-a tɩ yaa tẽegr ne yãmba; la na kεlg-a tʋbr sẽn wʋmd gomde.",""
  69,13,"Tɩ b sã n wa fʋʋs Baorgẽ wã, fʋʋs-vuka.",""
  69,14,"La b zẽk Tẽngã la saasã n sãeeg-b sãeeg-vuka.",""
  69,15,"Ra-kãngã, Yɩɩbã yɩtame.",""
  69,16,"Tɩ saagã pãrg tɩ yẽndã lebg vɑlengɑ ra-kãng rɑɑrã.",""
  69,17,"Tɩ malεgsã be a kɩremsã. La tʋkda fo Soabã naam-zaoorã b zugu ra-kãngã raare, (malεgs a) nĩi.",""
  69,18,"Ra-kãng raarã, b ballda yãmba, ned ba a yembr pa solgd yãmb pʋgẽ ye.",""
  69,19,"La ned ning b sẽn wa n kõ-a a gafo ne a rɩtgo, a yetame: ""reeg-y m gafã n karme"",",""
  69,20,"""M da tẽeme tɩ mam na n sega m gεεlã.",""
  69,21,"Tɩ yẽnda be vɩɩm pʋg sẽn yaa yard vɩɩm.",""
  69,22,"N be Arzãn pʋg sẽn zẽke.",""
  69,23,"A tɩ-biisã fãsb pẽeme.",""
  69,24,"Rɩ-y la y yũ, tɩ yaa beelg ne yãmb sẽn dɑ tʋme rasem rãmb sẽn loogã.",""
  69,25,"La ned ning b sẽn wa n kõ-a a gaf ne a goabga, a yetame: ""b sã n da pa kõ maam m gafã pa são?",""
  69,26,"Tɩ m pa bãng m gεεl sẽn ya-a a soaba.",""
  69,27,"M kũumã sã n da yɩẽ tεk-tεka pa são?",""
  69,28,"M arzεk pa naf maam ye!",""
  69,29,"Mam pãngã loog n basa maam.",""
  69,30,"Yõk-y-yã-a n balg-a soɑɑm-dɑgoɑngɑ.",""
  69,31,"Rẽ poorẽ kẽes-y-yã-a Gεhɩɩma.",""
  69,32,"Rẽ poorẽ kẽes-y-yã-a bãng pʋgẽ, a woglmã yaa kãntɩɩs pis-yopoe.",""
  69,33,"A ra yɩɩme n pa kõt sɩd ne Wẽnd sẽn yaa zɩsgr Naabã ye.",""
  69,34,"A ra pa pirsd ne ninbãan-ned rɩlgr ye.",""
