quran[23]{c,v,t}:
  26,61,"ఇరు పక్షాలవారు ఒండొకరిని చూడగానే, “ఇక మనం పట్టుబడిపోయినట్లే” అని మూసా సహచరులు (ఆందోళనతో) పలికారు"
  26,62,“అలా ఎంతమాత్రం జరగదు. నిశ్చయంగా నా ప్రభువు నాకు తోడుగా ఉన్నాడు. ఆయన నాకు తప్పకుండా దారి చూపుతాడు” అని మూసా అన్నాడు
  26,63,“నీ చేతి కర్రతో సముద్రాన్ని కొట్టు” అని మేము మూసాకు వహీ పంపాము. అంతే! అప్పటికప్పుడే సముద్రం చీలిపోయింది. ప్రతి చీలిక భాగం పెద్ద పర్వతంలా అయిపోయింది
  26,64,మేము ఆ స్థలానికి దగ్గరగా రెండో సమూహాన్ని చేర్చాము
  26,65,"మూసాను, అతని వెంటవున్న సహచరులందరినీ కాపాడాము"
  26,66,మరి మిగతా వారందరినీ ముంచి వేశాము
  26,67,నిశ్చయంగా ఇందులో గొప్ప సూచన ఉంది. (అయినప్పటికీ) వారిలో అత్యధికులు విశ్వసించేవారు కారు
  26,68,"నిస్సందేహంగా నీ ప్రభువు శక్తిశాలి, దయాశీలి"
  26,69,వారికి ఇబ్రాహీమ్‌ సమాచారాన్ని కూడా చదివి వినిపించు
  26,70,"“మీరెవరిని పూజిస్తున్నారు?” అని అతను తన తండ్రిని, తన జాతి వారిని అడిగినప్పుడు"
  26,71,“మేము విగ్రహాలను పూజిస్తున్నాము. (ఎల్లప్పుడూ) వాటి సేవకే అంకితమై ఉన్నాము” అని వారు సమాధానమిచ్చారు
  26,72,"ఆయన వారిని ఇలా అడిగారు: “మీరు వాటిని పిలిచినప్పుడు అవి మీ పిలుపును వింటాయా"
  26,73,"లేదా మీకు లాభంగానీ, నష్టంగానీ కలిగిస్తాయా?”"
  26,74,“(అదంతా మాకు అనవసరం) మా తాతముత్తాతలు ఈ విధంగా చేస్తుండగా మేము చూశాము” అని వారు బదులిచ్చారు
  26,75,"అతను (ఇబ్రాహీం) ఇలా అన్నాడు : “మీరు పూజిస్తున్నవాటిని (కాస్తయినా) గమనించారా"
  26,76,"“మీరుగానీ, మీ పూర్వీకులైన మీ తాతముత్తాతలు గానీ"
  26,77,“వారంతా నా శత్రువులు. ఒక్క సకలలోక ప్రభువు తప్ప
  26,78,"“ఆయనే నన్ను సృష్టించాడు, మరి ఆయనే నాకు మార్గదర్శకత్వం వహిస్తున్నాడు"
  26,79,"“ఆయనే నన్ను తినిపిస్తున్నాడు, త్రాగిస్తున్నాడు"
  26,80,"“నేను జబ్బు పడినప్పుడు, ఆయనే నన్ను నయం చేస్తున్నాడు"
  26,81,"“ఆయనే నన్ను చంపుతాడు, మళ్లీ తిరిగి బ్రతికిస్తాడు"
  26,82,“ప్రతిఫలదినాన ఆయన నా తప్పులను మన్నిస్తాడన్న ఆశ కూడా నాకుంది.”
  26,83,"(తరువాత ఇబ్రాహీమ్‌ ఇలా ప్రార్థించాడు): “నా ప్రభూ! నాకు ‘ప్రజ్ఞ’ను ప్రసాదించు. నన్ను సద్వర్తనులలో కలుపు"