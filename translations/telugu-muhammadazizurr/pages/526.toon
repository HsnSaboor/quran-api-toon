quran[26]{c,v,t}:
  53,1,క్రింద పడేటప్పటి నక్షత్రం సాక్షిగా
  53,2,"మీ సహచరుడు (అయిన ముహమ్మద్ సల్లల్లాహు అలైహివ సల్లం) దారి తప్పనూ లేదు, పెడదారి పట్టనూ లేదు"
  53,3,అతను తన మనోభిరామం ప్రకారం మాట్లాడటమూ లేదు
  53,4,అది (అతను మాట్లాడేదంతా) అతని వద్దకు పంపబడే దైవవాణి (వహీ) తప్ప మరేమీ కాదు
  53,5,అసాధారణ శక్తిగల దైవదూత (జిబ్రయీల్) అతనికి (ఖుర్ఆన్) నేర్పాడు
  53,6,అతడు గొప్ప శక్తి సంపన్నుడు. మరి అతను తిన్నగా నిలబడ్డాడు –
  53,7,అతడు ఎత్తైన ఆకాశపుటంచులపై ఉన్నాడు
  53,8,మరి అతను సమీపించసాగాడు… అలా అలా వాలుతూ వచ్చాడు
  53,9,చివరికి అతను రెండు ధనస్సులంత దూరాన లేక అంతకన్నా తక్కువ దూరాన ఉండిపోయాడు
  53,10,– తరువాత అతడు దైవదాసునికి అందజేయవలసిన సందేశాన్ని అందజేశాడు
  53,11,(ప్రవక్త) తిలకించినది అసత్యమని అతని హృదయం చెప్పలేదు
  53,12,ఏమిటీ (ప్రవక్త) చూస్తున్న దానిపై మీరు అతనితో వాదులాడుతున్నారా
  53,13,అతను (ముహమ్మద్ సల్లల్లాహు అలైహివ సల్లం) అతణ్ణి (జిబ్రయీల్ ను) మరో సందర్భంలో కూడా చూసి ఉన్నాడు –
  53,14,‘సిద్రతుల్ మున్తహా’ దగ్గర
  53,15,అక్కడే ‘జన్నతుల్ మావా’ కూడా ఉంది
  53,16,అప్పుడు ఆ ‘సిద్రా’ను ఆవరించే వస్తువేదో ఆవరిస్తూ ఉన్నది
  53,17,"(అతని) చూపు తప్పిపోనూ లేదు, హద్దు దాటి పోనూ లేదు"
  53,18,నిస్సందేహంగా అతను తన ప్రభువు యెక్క గొప్ప సూచనలు (కొన్నింటిని) తిలకించాడు
  53,19,"ఏమిటీ, మీరు లాతు, ఉజ్జాలను చూశారా"
  53,20,"మూడవది, చివరిది అయిన మనాతును (కూడా చూశారా)"
  53,21,"ఏమిటేమిటి!? మీ కోసమేమో మగపిల్లలూను, ఆయన కోసమేమో ఆడపిల్లలా"
  53,22,ఈ విభజన మరీ ఘోరమైనది (కదూ)
  53,23,"నిజానికి ఇవన్నీ మీరూ, మీ తాత ముత్తాతలు వాటికి పెట్టుకున్న పేర్లు మాత్రమే. వీటిని గురించి అల్లాహ్ ఏ ప్రమాణమూ పంపలేదు. వీళ్ళు కేవలం అంచనాలను, తమ మనోవాంఛలను అనుసరిస్తున్నారు. మరి చూడబోతే వారి ప్రభువు తరఫున వారి వద్దకు ఖచ్చితంగా మార్గ దర్శకత్వం వచ్చి ఉన్నది"
  53,24,"ఏమిటీ, మనిషి కోరుకున్నదల్లా అతనికి ప్రాప్తిస్తుందా"
  53,25,"ఇహలోకమూ, పరలోకమూ అల్లాహ్ అధీనంలో మాత్రమే ఉన్నాయి"
  53,26,"ఆకాశాలలో ఎంతో మంది దైవదూతలు ఉన్నారు. కాని వాళ్ళ సిఫారసు ఏ మాత్రం పనికిరాదు. కాకపోతే అల్లాహ్ తన ఇష్టంతో, తాను కోరిన వారి విషయంలో (సిఫారసు వినడానికి) సమ్మతిస్తే అది వేరే విషయం"