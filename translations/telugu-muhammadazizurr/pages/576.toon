quran[30]{c,v,t}:
  74,18,వాడు ఆలోచించి ఒక ప్రతిపాదన చేశాడు
  74,19,వాడు నాశనం గాను! ఎటువంటి ప్రతిపాదన చేశాడు వాడు
  74,20,మరి వాడు నాశనమైపోను!! ఎలాంటి ప్రతిపాదన చేశాడు వాడు
  74,21,తరువాత వాడు దృష్టిని సారించాడు (ఆలోచించాడు)
  74,22,ఆపైన నుదురు చిట్లించాడు. పాడు ముఖం పెట్టుకున్నాడు
  74,23,అటుపిమ్మట వీపు త్రిప్పుకున్నాడు. గర్వం ప్రదర్శించాడు
  74,24,"(చివరికి) ఇలా అన్నాడు : “ఇది పూర్వం నుంచీ నకలు చేయబడుతూ వస్తున్న మాయాజాలం మాత్రమే.”"
  74,25,“ఇది మానవ వాక్కు తప్ప మరేమీ కాదు.”
  74,26,నేను త్వరలోనే వాణ్ణి నరకాగ్నికి ఆహుతి చేస్తాను
  74,27,ఆ నరకాగ్ని ఎటువంటిదో నీకేం తెలుసు
  74,28,"అది (ఏ పాపాత్ముణ్ణి) మిగల్చదు, (దేనినీ కాలకుండా) వదలి పెట్టదు"
  74,29,(మనుషుల) చర్మాన్ని మాడ్చివేస్తుంది
  74,30,దానిపై పందొమ్మిది మంది (దైవదూతలు నియమితులై) ఉన్నారు
  74,31,"మేము నరకపాలకులుగా దైవదూతలను మాత్రమే ఉంచాము. ఇంకా మేము వారి (19) సంఖ్యను అవిశ్వాసులను పరీక్షించటానికి మాత్రమే నిర్ధారించాము. గ్రంథవహులకు నమ్మకం కుదరటానికి, విశ్వాసులు తమ విశ్వాసంలో మరింత ముందంజ వేయటానికి, గ్రంథవహులు, విశ్వసించినవారు సందేహానికి గురికాకుండా ఉండటానికి మేమిలా చేశాము. ఇంకా – హృదయాలలో రోగమున్నవారు, అవిశ్వాసులు, “ఇంతకీ ఈ (19) దృష్టాంతం ద్వారా అల్లాహ్ ఏం చెప్పదలిచాడు?” అని చెప్పటానికి కూడా (మేము ఈ విధంగా చేశాము). ఈ విధంగా అల్లాహ్ తాను కోరినవారిని పెడదారి పట్టిస్తాడు, తను కోరిన వారికి సన్మార్గం చూపుతాడు. నీ ప్రభువు సైన్యాలను స్వయంగా ఆయన తప్ప మరెవరూ ఎరుగరు. ఈ (నరక) వృత్తాంతం మానవ మాత్రుల బోధనార్ధం ప్రస్తావించబడింది"
  74,32,నిజం చెబుతున్నాను. చంద్రుని సాక్షిగా
  74,33,తి(త)రిగి పోతున్న రాత్రి సాక్షిగా
  74,34,ప్రకాశమానమైన ఉదయం సాక్షిగా
  74,35,నిశ్చయంగా అది (ఆ నరకం) చాలా పెద్ద విషయం
  74,36,మానవులకు ఒక హెచ్చరిక
  74,37,"మీలో ముందంజ వేయదలిచే ప్రతి ఒక్కరికీ, వెనుక ఉండిపోదలిచే ప్రతి ఒక్కరికీ"
  74,38,ప్రతి వ్యక్తీ తాను చేసుకున్నదానికి (తాను చేసిన కర్మలకు) ప్రతిగా తాకట్టుగా ఉన్నాడు
  74,39,కుడి పక్షం వారు తప్ప
  74,40,వారు (స్వర్గ) వనాలలో (కూర్చొని) అడుగుతూ ఉంటారు
  74,41,అపరాధుల గురించి
  74,42,“ఇంతకీ ఏ విషయం మిమ్మల్ని నరకానికి తీసుకు వచ్చింది?” (అని ప్రశ్నిస్తారు)
  74,43,"వారిలా సమాధానమిస్తారు : “మేము నమాజు చేసే వారము కాము.”"
  74,44,“నిరుపేదలకు అన్నం పెట్టే వారమూ కాము.”
  74,45,"“పైగా, మేము పిడివాదన చేసే వారితో (తిరస్కారులతో) చేరి, వాదోపవాదాలలో మునిగి ఉండేవారం.”"
  74,46,“ప్రతిఫల దినాన్ని ధిక్కరించేవాళ్ళం.”
  74,47,“తుదకు మాకు మరణం వచ్చేసింది.”