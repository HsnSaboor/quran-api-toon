quran[25]{c,v,t}:
  20,13,“నేను నిన్ను ఎన్నుకున్నాను. ఇప్పుడు వహీ ద్వారా అందజేయబడేదంతా శ్రద్ధగా విను –
  20,14,“నిశ్చయంగా నేనే అల్లాహ్‌ను. నేను తప్ప మరో ఆరాధ్యుడు లేడు. కాబట్టి నువ్వు నన్నే ఆరాధించు. నన్ను జ్ఞాపకం చేయటానికి నమాజును నెలకొల్పు
  20,15,“ప్రళయ ఘడియ రావటం తథ్యం. ప్రతి వ్యక్తి తన కృషికి తగ్గ ప్రతిఫలం పొందటానికి ఆ సమయాన్నినేను గోప్యంగా ఉంచదలిచాను
  20,16,"“అయితే దానిని నమ్మకుండా, తన కోర్కెల వెనుక పరుగెత్తే వాడు ఎవడయినా నిన్ను ఆ విషయంలో అడ్డు తగలకూడదు సుమా! అన్యధా నువ్వు కూడా వినాశానికి గురవుతావు (జాగ్రత్త!)”"
  20,17,“నీ కుడిచేతిలో ఉన్నదేమిటి ఓ మూసా?!” (అని దేవుడు ప్రశ్నించగా)
  20,18,“ఇది నా చేతి కర్ర. దీన్ని ఊతగా చేసుకుంటాను. దీంతో నా మేకల కోసం ఆకులు రాలుస్తాను. దీనివల్ల నాకింకా ఎన్నో ప్రయోజనాలున్నాయి” అని (మూసా) బదులిచ్చాడు
  20,19,“ఓ మూసా! దాన్ని పడవెయ్యి” అన్నాడు (అల్లాహ్‌)
  20,20,"అతను దాన్ని పడవెయ్యగానే, అది పాముగా మారి పరుగెత్తసాగింది"
  20,21,"(అల్లాహ్‌) ఇలా సెలవిచ్చాడు :”దాన్ని పట్టుకో. భయపడకు. మేము వెంటనే దాన్ని పూర్వ స్థితిలోకి తీసుకువస్తాము.”"
  20,22,నీ చేతిని చంకలో నొక్కి పెట్టు. అది ఎలాంటి లోపం లేకుండా తెల్లగా (ధగ ధగా) మెరిసిపోతూ వస్తుంది. ఇది రెండవ మహిమ
  20,23,“నీకు మా గొప్ప సూచనలను చూపటానికే ఇదంతా చేస్తున్నాము.”
  20,24,“ఇక నువ్వు ఫిరౌను వద్దకు వెళ్ళు. వాడు తలబిరుసుగా తయారయ్యాడు.”
  20,25,"అప్పుడు మూసా ఇలా విన్నవించుకున్నాడు: “ఓ నా ప్రభూ! నా కోసం నా ఛాతీ (మనసు)ని విశాలమైనదిగా చేయి"
  20,26,“నా కార్యాన్ని నా కోసం సులభతరం చేయి
  20,27,“నా నాలుక ముడిని విప్పు
  20,28,“ప్రజలు నా మాటను బాగా అర్థం చేసుకోగలిగేందుకు
  20,29,“నా కుటుంబంలో నుంచి ఒకతన్ని నాకు సహాయకునిగా నియమించు
  20,30,"“అంటే, నా సోదరుడైన హారూనును (నియమించు)"
  20,31,“అతని ద్వారా నా బలాన్ని పెంచు
  20,32,“నా కార్యంలో అతన్ని నా భాగస్థునిగాచేయి
  20,33,“తద్వారా మేమిద్దరం నీ పవిత్రతను అత్యధికంగా కొనియాడ గలగటానికి
  20,34,“నిన్ను అత్యధికంగా స్మరిస్తూ ఉండటానికి
  20,35,“నిశ్చయంగా నువ్వు మమ్మల్ని బాగా కనిపెట్టుకుని ఉండే వాడవు.”
  20,36,"(అల్లాహ్‌ ఈ విధంగా) సెలవిచ్చాడు: “మూసా! నువ్వు అడిగిన వన్నీ నీకు ఇవ్వబడ్డాయి"
  20,37,“మేము నీకు మరో మహోపకారం కూడా చేసి ఉన్నాము