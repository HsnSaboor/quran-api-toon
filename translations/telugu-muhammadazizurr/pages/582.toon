quran[30]{c,v,t}:
  78,1,వీళ్ళు దేన్ని గురించి అడుగుతున్నారు
  78,2,గొప్ప సమాచారాన్ని గురించేనా
  78,3,దాని గురించి వారందరూ విభేదించుకుంటున్నారు
  78,4,"కాదు, త్వరలోనే వారు తెలుసుకుంటారు"
  78,5,మరెన్నటికీ కాదు. అతి త్వరలోనే వారికి (వాస్తవం) తెలిసిపోతుంది
  78,6,"ఏమిటి, మేము భూమిని పాన్పుగా చేయలేదా"
  78,7,పర్వతాలను మేకులుగా (పాతిపెట్టలేదా)
  78,8,"ఇంకా, మేము మిమ్మల్ని జంటలుగా సృష్టించాము"
  78,9,"ఇంకా, మేము మీ నిద్రను హాయినిచ్చేదిగా చేశాము"
  78,10,"ఇంకా, మేము రాత్రిని మీ కొరకు ఆచ్చాదనగా చేశాము"
  78,11,"ఇంకా, పగటిని జీవనోపాధి సమయంగా చేశాము"
  78,12,"ఇంకా, మీపైన మేము పటిష్టమైన ఏడు ఆకాశాలను నిర్మించాము"
  78,13,"ఇంకా, ఉజ్వలమైన ఒక దీపాన్ని సృజించాము"
  78,14,"ఇంకా, మేము నీళ్ళతో నిండిన మేఘాల ద్వారా పుష్కలంగా వర్షాన్ని కురిపించాము"
  78,15,"తద్వారా ఆహార ధాన్యాలు, పచ్చిక బయళ్ళు వెలికితీయటానికి"
  78,16,దట్టమైన తోటలు (ఉత్పన్నం చేయటానికి)
  78,17,నిశ్చయంగా తీర్పుదిన సమయం నిర్ధారితమై ఉంది
  78,18,"శంఖం పూరించబడిననాడు, మీరు తండోపతండాలుగా తరలి వస్తారు"
  78,19,మరి ఆకాశం తెరువబడుతుంది. అందులో ఎన్నెన్నో ద్వారాలు ఏర్పడతాయి
  78,20,"పర్వతాలు నడిపింపబడి, ఎండమావుల్లా మారిపోతాయి"
  78,21,నిశ్చయంగా నరకం మాటేసి ఉన్నది
  78,22,తలబిరుసుల నివాస స్థలమదే
  78,23,వారందులో యుగాల తరబడి (మ్రగ్గుతూ) ఉంటారు
  78,24,"వారందులో ఎలాంటి చల్లదనాన్నిగానీ, త్రాగటానికి ఏ పానీయాన్నిగానీ, రుచిచూడరు –"
  78,25,"మరిగే నీరు, (కారే) చీము తప్ప"
  78,26,మొత్తానికి వారికి పూర్తి ప్రతిఫలం లభిస్తుంది
  78,27,నిశ్చయంగా వారికి లెక్క గురించిన ధ్యాసే ఉండేది కాదు
  78,28,మా వాక్యాలను వారు యదేచ్ఛగా ధిక్కరించేవారు
  78,29,"మేము ప్రతి విషయాన్ని లిఖించి, లెక్కించి ఉంచాము"
  78,30,ఇక మీరు (మీ స్వయంకృతాల) రుచి చూడండి. మేము మీకు (నరక) శిక్ష తప్ప మరే విషయాన్నీ పెంచము