quran[26]{c,v,t}:
  37,77,అతని సంతానాన్ని మాత్రమే మేము మిగిలి ఉండేలా చేశాము
  37,78,రాబోయే తరాల వారిలో అతని సత్కీర్తిని మిగిల్చి ఉంచాము
  37,79,సమస్త లోకాలలో నూహుపై శాంతి కలుగుగాక
  37,80,సద్వర్తనులకు మేము ఇలాగే ప్రతిఫలం ప్రసాదిస్తాము
  37,81,నిశ్చయంగా అతను విశ్వసించిన మా దాసులలోని వాడు
  37,82,అటుపిమ్మట మేము ఇతరులను ముంచివేశాము
  37,83,అతని (నూహ్‌) మార్గాన్ని అవలంబించిన వారిలో ఇబ్రాహీమ్‌ (కూడా) ఉన్నాడు
  37,84,అతను నిర్మల హృదయంతో తన ప్రభువు వద్దకు వచ్చినప్పుడు…
  37,85,"(అతను) తన తండ్రితో, తన జాతి వారితో ఇలా అన్నాడు: “మీరు వేటిని పూజిస్తున్నారు"
  37,86,“అల్లాహ్‌ను వదలి స్వయం కల్పిత ఆరాధ్యదైవాలను కోరుకుంటున్నారా
  37,87,“ఇంతకీ సకల లోకాల ప్రభువు గురించి మీరేమనుకుంటున్నారు?”
  37,88,తర్వాత అతను నక్షత్రాల వైపు ఒకసారి దృష్టిని సారించాడు
  37,89,“నేను రోగగ్రస్తుణ్ణి అయ్యాను” అన్నాడు
  37,90,"అందువల్ల వారంతా ముఖం త్రిప్పుకుని, వెళ్ళిపోయారు"
  37,91,"అప్పుడతను (మెల్లగా) వారి దేవుళ్ళ వద్దకు వెళ్ళి, ‘మీరు తినరేమిటి?’ అన్నాడు"
  37,92,“అసలు మీకేమైపోయిందీ? మీరు కనీసం మాట్లాడరే?!” (అని అన్నాడు)
  37,93,ఆ తరువాత కుడిచేత్తో వాటిని (ఎడాపెడా) వాయించసాగాడు
  37,94,వారు (ఆ విగ్రహారాధకులు) అతని దగ్గరకు పరుగులు తీస్తూ వచ్చారు
  37,95,"వారితో అతనిలా అన్నాడు: “ఏమిటి? మీరు (మీ స్వహస్తాలతో) చెక్కిన శిలలను పూజిస్తారా?”"
  37,96,"“మరి (చూడబోతే) మిమ్మల్నీ, మీరు చేసిన వాటినీ సృష్టించిన వాడు అల్లాహ్‌యే కదా!”"
  37,97,"వారిలా అన్నారు : “ఇతని కోసం ఓ కట్టడం (భారీ కొలిమి) నిర్మించండి. ఆ తరువాత ఇతన్ని మండే అగ్ని (గుండం)లో పడవేయండి.”"
  37,98,వారు అతనికి వ్యతిరేకంగా కుట్ర పన్నదలిచారు. అయితే మేము వారినే బోల్తా కొట్టించాము
  37,99,"అతను (ఇబ్రాహీమ్‌) ఇలా అన్నాడు : “నేను నా ప్రభువు వైపుకే పోతాను. ఆయన తప్పకుండా నాకు మార్గం చూపుతాడు"
  37,100,“నా ప్రభూ! నాకు గుణవంతుడైన కుమారుణ్ణి ప్రసాదించు” (అని ప్రార్థించాడు)
  37,101,"అందువల్ల మేమతనికి, సహనశీలుడైన ఒక అబ్బాయి గురించిన శుభవార్తను అందజేశాము"
  37,102,"మరి ఆ కుర్రాడు అతని వెంట పరుగెత్తే ఈడుకు చేరుకున్నప్పుడు, “ఒరేయ్‌ చంటీ! నేను నిన్ను ‘జిబహ్‌’ చేస్తున్నట్లు కల చూస్తున్నాను! మరి నీ అభిప్రాయమేమిటో చెప్పు” అని అతను (ఇబ్రాహీం) అన్నాడు. “నాన్నగారూ! మీకు ఆజ్ఞాపించబడిన దానిని (నిస్సంకోచంగా) నెరవేర్చండి. అల్లాహ్‌ తలిస్తే మీరు నన్ను సహనశీలిగా పొందుతారు” అని ఆ బాలుడు అన్నాడు"