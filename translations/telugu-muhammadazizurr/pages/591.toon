quran[32]{c,v,t}:
  86,1,ఆకాశం సాక్షిగా! రాత్రి చీకటిలో ప్రస్ఫుటమయ్యే దాని సాక్షిగా
  86,2,రాత్రిపూట ప్రస్ఫుటమయ్యేదేమిటో నీకు తెలుసా
  86,3,అది ప్రకాశించే నక్షత్రం
  86,4,తనను కనిపెట్టుకుని ఉండే దూత లేకుండా ఏ ప్రాణి లేదు
  86,5,"ఇక మానవుడు, తాను దేంతో పుట్టించబడ్డాడో చూసుకోవాలి"
  86,6,అతను ఎగిసిపడే నీటితో పుట్టించబడ్డాడు
  86,7,"అది వెన్నెముక, ఛాతీభాగం మధ్య నుండి వెలువడుతుంది"
  86,8,"నిశ్చయంగా ఆయన, అతణ్ణి తిరిగి రప్పించుకునే శక్తిని కూడా కలిగి ఉన్నాడు"
  86,9,ఆ రోజు లోగుట్టులన్నీ (రట్టయి) పలికించబడతాయి
  86,10,అప్పుడు అతనికంటూ ఏ (అధికార) బలమూ ఉండదు. ఏ సహాయకుడూ ఉండడు
  86,11,వర్షం గల ఆకాశం సాక్షిగా
  86,12,బీటలు వారే భూమి సాక్షిగా
  86,13,నిశ్చయంగా ఇది (ఈ ఖుర్ఆన్) నిర్ణాయకమైన వాక్కు
  86,14,ఇదేదో ఆషామాషీ విషయం కాదు
  86,15,వీళ్ళు (ఈ అవిశ్వాసులు) కొన్ని పన్నాగాలు పన్నుతున్నారు
  86,16,నేను కూడా ఒక పన్నాగం పన్నుతున్నాను
  86,17,కాబట్టి (ఓ ప్రవక్తా!) నువ్వు అవిశ్వాసులకు కాస్త విడుపు ఇవ్వు. కొన్నాళ్ళ పాటు వారిని వదలిపెట్టు
  87,1,(ఓ ప్రవక్తా!) సర్వోన్నతుడైన నీ ప్రభువు నామం యెక్క పవిత్రతను కొనియాడు
  87,2,"ఆయనే సృష్టించాడు, మరి ఆపైన తీర్చిదిద్దాడు"
  87,3,ఆయనే (కావలసిన వాటిని తగురీతిలో) నిర్ధారించాడు. పిదప మార్గం చూపించాడు
  87,4,మరి ఆయనే పచ్చిక బయళ్ళను ఉత్పన్నం చేశాడు
  87,5,ఆపైన వాటిని నల్లని చెత్తకుప్పగా చేసేశాడు
  87,6,మేము నిన్ను చదివిస్తాము – మరి నువ్వు దానిని మరువలేవు
  87,7,"అయితే అల్లాహ్ తలచినది మాత్రం (మరువగలవు). ఆయన బహిర్గతమయ్యే దానినీ, గోప్యంగా ఉన్నదానినీ ఎరిగినవాడు"
  87,8,(ఓ ముహమ్మద్ సల్లల్లాహు అలైహివ సల్లం!) మేము నీకు సౌలభ్యాన్ని సమకూరుస్తాము
  87,9,"కనుక నీవు ఉపదేశం లాభదాయకం అయితే, ఉపదేశిస్తూ ఉండు"
  87,10,(అల్లాహ్ పట్ల) భయమున్నవాడు ఉపదేశాన్ని గ్రహిస్తాడు
  87,11,దౌర్భాగ్యుడు మాత్రమే దాన్ని దాట వేస్తాడు
  87,12,వాడు పెద్ద (ఘోరమైన) అగ్నిలోకి ప్రవేశిస్తాడు
  87,13,"వాడందులో చావనైనా చావడు, బ్రతకనైనా బ్రతకడు. (రెంటికీ మధ్య దుర్భరస్థితిలో ఉంటాడు)"
  87,14,పవిత్రుడైనవాడు ఖచ్చితంగా సాఫల్యం పొందాడు
  87,15,అతను తన ప్రభువు నామాన్ని స్మరించాడు. నమాజు ఆచరించాడు