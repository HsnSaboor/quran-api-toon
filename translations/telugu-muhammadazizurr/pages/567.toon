quran[26]{c,v,t}:
  69,9,"ఫిరౌను, అతనికి పూర్వం గతించినవారు, తలక్రిందులుగా చేయబడిన పట్టణాలవారు కూడా పాపాలకు ఒడిగట్టారు"
  69,10,వారు తమ ప్రభువు పంపిన ప్రవక్త(ల)ను ఎదిరించారు. అందువల్ల అల్లాహ్ వాళ్ళను (కూడా) చాలా గట్టిగా పట్టుకున్నాడు
  69,11,నీళ్ళ ఉధృతి పెరిగిపోయినప్పుడు మేము మిమ్మల్ని నావలోకి ఎక్కించాము
  69,12,"దీనిని మీకొక హితబోధగా, జ్ఞాపికగా చేయటానికి, విని జ్ఞాపకముంచుకునే చెవులు దీనిని (ఎల్లకాలం) జ్ఞాపకముంచుకునేందుకు (ఈ విధంగా చేశాము)"
  69,13,మరి శంఖం ఒకసారి పూరించబడినప్పుడు
  69,14,"భూమిని, పర్వతాలను ఎత్తి, ఒకే ఒక దెబ్బకు తుత్తునియలుగా చేసి వేయబడినప్పుడు"
  69,15,ఆ రోజు జరగవలసిన సంఘటన నిజంగానే జరుగుతుంది
  69,16,అప్పుడు ఆకాశం బ్రద్దలైపోతుంది. మరి ఆ రోజు అది పట్టు సడలిపోతుంది
  69,17,దైవదూతలు దాని అంచులపై ఉంటారు. ఆ రోజు నీ ప్రభువు సింహాసనాన్ని ఎనమండుగురు (దైవదూతలు) తమపై ఎత్తుకుని ఉంటారు
  69,18,ఆనాడు మీరందరూ (దైవసన్నిధిలో) హాజరుపరచబడతారు. మీ రహస్యమేదీ దాగి ఉండదు
  69,19,"మరి ఎవరి కర్మల పత్రం అతని కుడి చేతికి ఇవ్వబడుతుందో అతనంటాడు : “ఇదిగో, నా కర్మల పత్రాన్ని చదవండి.”"
  69,20,“నాకు నా లెక్క లభించనున్నదన్న గట్టి నమ్మకం నాకుండేది.”
  69,21,మరి అతను మనసు మెచ్చిన భోగ జీవితం గడుపుతూ ఉంటాడు
  69,22,ఉన్నతమైన స్వర్గ వనంలో
  69,23,దాని పండ్లు అతి సమీపంలో వ్రేలాడుతూ ఉంటాయి
  69,24,"“గత కాలంలో మీరు చేసుకున్న కర్మలకు ప్రతిఫలంగా హాయిగా తినండి, త్రాగండి” (అని వారితో అనబడుతుంది)"
  69,25,"ఇక ఎవరి కర్మల చిట్టా అతని ఎడమ చేతికి ఇవ్వబడుతుందో అతను ఇలా అంటాడు: “అయ్యో! నా కర్మల పత్రం నాకివ్వబడకుండా ఉంటే…"
  69,26,“నా లెక్కేమిటో నాకసలు తెలియకుండా ఉంటే ఎంత బావుండేది
  69,27,“అయ్యో! ఆ చావే (నా వ్యవహారాన్ని) తేల్చేసి ఉంటే బాగుండేదే
  69,28,“నా ధనం నాకేమాత్రం అక్కరకు రాలేదు
  69,29,“నా అధికారం కూడా నా నుండి చేజారిపోయిందే!” (అని బాధపడతాడు)
  69,30,(అప్పుడిలా ఆదేశించబడుతుంది) “పట్టుకోండి వాణ్ణి. వాడికి (మెడలో) గుదిబండ వేయండి
  69,31,“మరి వాణ్ణి నరకంలోకి త్రోసివేయండి
  69,32,“మరి వాణ్ణి డెభ్భై మూరల పొడవు గల సంకెళ్ళతో బిగించి కట్టండి
  69,33,“వాడు మహోన్నతుడైన అల్లాహ్ ను విశ్వసించేవాడూ కాదు
  69,34,“నిరుపేదకు అన్నం పెట్టమని (కనీసం) ప్రోత్సహించేవాడూ కాదు