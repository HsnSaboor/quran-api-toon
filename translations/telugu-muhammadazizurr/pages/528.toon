quran[24]{c,v,t}:
  53,45,మరి ఆయనే జంటలను – అంటే ఆడ మగలను – సృజించాడు
  53,46,(గర్భంలో) కార్చబడినప్పటి వీర్యపు బిందువుతో
  53,47,మలిసారి బ్రతికించి లేపే బాధ్యత కూడా ఆయనదే
  53,48,మరి ఆయనే ధనవంతులుగా చేస్తున్నాడు. మూలధనాన్ని కూడా ప్రసాదిస్తున్నాడు
  53,49,షీరా (నక్షత్రము) కు ప్రభువు కూడా ఆయనే
  53,50,ప్రాచీన ఆదు వారిని అంతమొందించింది కూడా ఆయనే
  53,51,సమూదు వారిని కూడా – ఒక్కర్ని మిగల్చకుండా (తుదముట్టించిన వాడూ ఆయనే)
  53,52,"అంతకు మునుపు నూహు జాతివారిని (ఆయనే తుడిచిపెట్టాడు). నిశ్చయంగా వారు పరమ దుర్మార్గులు, తలబిరుసులు"
  53,53,తలక్రిందులుగా చేయబడిన బస్తీలను ఆయనే అమాంతం ఎత్తి పడవేశాడు
  53,54,మరి ఆ బస్తీలపై క్రమ్ముకున్నదేదో వచ్చి క్రమ్ముకుంది
  53,55,కనుక (ఓ మనిషీ!) నువ్వు నీ ప్రభువు అనుగ్రహాలలో దేనిపై గొడవపడగలవు
  53,56,ఈయన పూర్వం హెచ్చరించిన ప్రవక్తల మాదిరిగానే హెచ్చరించే ప్రవక్త
  53,57,రానున్న గడియ దగ్గరపడింది
  53,58,అల్లాహ్ తప్ప దాన్ని (ఆ నిర్ణీత సమయాన) స్పష్టంగా చూపించేవాడెవడూ లేడు
  53,59,"ఏమిటీ, మీరు ఈ విషయంపై ఆశ్చర్యపోతున్నారా"
  53,60,నవ్విపోతున్నారా? ఏడుపు రావటం లేదా
  53,61,పైపెచ్చు ఆటపాటల్లో నిర్లక్ష్యంగా ఉంటున్నారు
  53,62,అల్లాహ్ సన్నిధిలో సాష్టాంగపడండి. (ఆయన్నే) ఆరాధించండి
  54,1,ప్రళయ ఘడియ దగ్గరపడింది. చంద్రుడు చీలిపోయాడు
  54,2,"ఒకవేళ వీళ్ళు ఏదైనా మహిమను చూసినా, దాన్నుండి ముఖం త్రిప్పుకుంటారు. “పూర్వం నుండి జరుగుతూ వస్తున్న మాయాజాలమే కదా ఇది!” అనంటారు"
  54,3,వీళ్ళు ధిక్కరించారు. తమ మనోవాంఛల వెనుకపోయారు. అయితే ప్రతి విషయానికి ఒక సమయం నిర్ధారితమై ఉంది
  54,4,నిశ్చయంగా వారివద్దకు ఎన్నో వార్తలొచ్చాయి. వాటిలో మందలింపుతో కూడిన హితోపదేశం ఉంది
  54,5,సంపూర్ణ వివేకం ఉంది. కాని ఆ హెచ్చరికలు కూడా వారికెలాంటి ప్రయోజనం చేకూర్చలేదు
  54,6,కనుక (ఓ ప్రవక్తా!) నువ్వు వారిని వదలిపెట్టు. పిలిచేవాడు భరించశక్యం కాని విషయం వైపు పిలిచిననాడు