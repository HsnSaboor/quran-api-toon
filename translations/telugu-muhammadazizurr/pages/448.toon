quran[25]{c,v,t}:
  37,52,"“అతను నాతో, ‘ఏమిటీ? (ప్రళయ దినం వస్తుందని) ధృవీకరించే వారిలో నువ్వూ చేరిపోయావా?’ అని అనేవాడు"
  37,53,"“ఏమిటి, మనం మరణించి, మట్టిలో కలిసి, ఎముకలుగా మారిపోయిన మీదట మాకు ప్రతిఫలం ఇవ్వబడుతుందా?” (అని అనేవాడు)"
  37,54,“ఏం? మీరతన్ని తొంగిచూస్తారా?” అంటాడు
  37,55,తొంగిచూడగానే అతను నరకం మధ్యలో (కాలుతూ) కనిపిస్తాడు
  37,56,"అతను (స్వర్గవాసి) ఇలా అంటాడు : “అల్లాహ్‌ సాక్షి! నువ్వు నన్ను కూడా నాశనం చేసి ఉండేవాడివే"
  37,57,“నా ప్రభువు అనుగ్రహమే గనక లేకుండా ఉంటే నేను కూడా (నేరస్తులుగా నరకానికి) పట్టి తేబడిన వారిలో ఉండేవాణ్ణి
  37,58,ఆ మొదటి చావే తప్ప మనకిక చావులేదు (అన్నది నిజమేనా)
  37,59,మనకిక శిక్ష కూడా పడదట కదా! (ఇదీ నిజమేనా? అని స్వర్గవాసి తన తోటి సావాసులతో అంటాడు).”
  37,60,నిస్సందేహంగా ఇదే గొప్ప సాఫల్యం
  37,61,ఇటువంటి దాని (సాఫల్యం) కోసం పని చేసేవారు పని చేయాలి
  37,62,ఈ ఆతిథ్యం మంచిదా? లేక జఖ్ఖూమ్‌ (నరకంలోని జెముడు) వృక్షం (మంచిదా)
  37,63,దానిని మేము దుర్మార్గుల కోసం పరీక్షగా చేసి ఉంచాము
  37,64,నిశ్చయంగా ఆ వృక్షం వేరు నరకం వేరు (అట్టడుగు భాగం) నుంచి మొలకెత్తుతుంది
  37,65,దాని పండ్ల గుత్తులు షైతానుల తలల మాదిరిగా ఉంటాయి
  37,66,మరి (నరకవాసులు) దాన్నుంచే తింటారు. దాంతోనే తమ పొట్టలు నింపుకుంటారు
  37,67,మరి దానిపైన సలసలా కాగే నీళ్లు త్రాగేందుకు ఇవ్వబడతాయి
  37,68,మరి వారంతా తరలించబడేది మండే (నరక) అగ్ని వైపునకే
  37,69,తమ తాతముత్తాతలను వీరు భ్రష్టమార్గంలో నడుస్తుండగా చూశారు
  37,70,అయినప్పటికీ వారి పాద చిహ్నాలలోనే పరుగులు తీశారు
  37,71,వీరికి మునుపు కూడా ఎందరో పూర్వీకులు పెడదారి పట్టి ఉన్నారు
  37,72,వాళ్ల మధ్య కూడా మేము హెచ్చరించే వారిని పంపి ఉన్నాము
  37,73,మరి హెచ్చరించబడిన వారికి పట్టిన గతేమిటో నువ్వే చూడు
  37,74,అల్లాహ్‌ ఎన్నుకున్నదాసులు తప్ప. (వారు మాత్రం ఆ దుష్పరిణామం నుంచి రక్షించబడ్డారు)
  37,75,నూహ్‌ మమ్మల్ని పిలిచాడు. మరి మేము (పిలుపుకు) ఎంత చక్కగా బదులు పలుకుతామో (చూడండి)
  37,76,"మేము అతన్నీ, అతని ఇంటివారిని ఆ ఘోరమైన ఆపద నుంచి కాపాడాము"