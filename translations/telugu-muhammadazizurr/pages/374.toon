quran[24]{c,v,t}:
  26,160,లూత్‌ జాతివారు (కూడా) ప్రవక్తలను ధిక్కరించారు
  26,161,"వారి సోదరుడైన లూత్‌ వారినుద్దేశ్యించి ఇలా అన్నాడు: “మీరు (అల్లాహ్‌కు) భయపడరా"
  26,162,“నేను మీ వద్దకు పంపబడిన నమ్మకస్థుడనైన ప్రవక్తను
  26,163,“కనుక మీరు అల్లాహ్‌కు భయపడండి. నా విధానాన్ని అనుసరించండి
  26,164,“దీనికిగాను నేను మీ నుండి ఎలాంటి ప్రతిఫలాన్నీ అడగటం లేదు. నాకు ప్రతిఫలం ఇచ్చే బాధ్యత సర్వలోకాల ప్రభువైన అల్లాహ్‌పై ఉంది
  26,165,“మీరు లోకంలో(ని) పురుషుల వద్దకు పోతున్నారేమిటీ
  26,166,“అల్లాహ్‌ మీ కొరకు జతగా సృష్టించిన మీ భార్యలను విడిచిపెడుతున్నారే! మీరు బొత్తిగా హద్దుమీరిపోయే జనంలా ఉన్నారు.”
  26,167,"దానికి వారు “ఓ లూత్‌! నువ్వు (నీ ధోరణిని) మానుకోకపోతే, ఇక్కణ్ణుంచి వెళ్ళగొట్టబడతావు (జాగ్రత్త!)” అని చెప్పారు"
  26,168,“మీ చేష్టలను నేను తీవ్రంగా అసహ్యించుకుంటున్నాను” అన్నాడు లూత్‌
  26,169,"(తరువాత అతను ఇలా ప్రార్థించాడు): “ప్రభూ! వీళ్లు చేసే నీతిమాలిన పని (దుష్ఫలితం) నుంచి నన్నూ, నా ఇంటివారినీ కాపాడు.”"
  26,170,"అందువల్ల మేము అతన్నీ, అతని సంబంధీకులందరినీ రక్షించాము"
  26,171,ఒక ముసలావిడను తప్ప! – ఆమె (మాత్రం) వెనుక ఉండిపోయేవారిలో చేరిపోయింది
  26,172,మరి మేము మిగిలిన వారందరినీ నాశనం చేశాము
  26,173,మేము వారిపై ఒక ప్రత్యేకమైన (రాళ్ల) వర్షం కురిపించాము. హెచ్చరించబడిన వారిపై కురిసిన ఆ వర్షం చాలా చెడ్డది
  26,174,ఈ వృత్తాంతం కూడా ఆసాంతం గుణపాఠంతో కూడుకున్నది. కాని వారిలో అధికులు విశ్వాసులు కారు
  26,175,"నిశ్చయంగా నీ ప్రభువు ఆధిపత్యం కలవాడు, జాలిచూపే వాడూను"
  26,176,‘అయికా’ జనులు కూడా దైవప్రవక్తలను ధిక్కరించారు
  26,177,"అప్పుడు షుఐబ్‌ (అలైహిస్సలాం) వాళ్ళనుద్దేశించి ఇలా ప్రబోధించాడు: “మీరు (బొత్తిగా) భయపడరా"
  26,178,“నేను మీ వద్దకు పంపబడిన నమ్మదగ్గ ప్రవక్తను
  26,179,“కనుక మీరు అల్లాహ్‌కు భయపడండి. నాకు విధేయులై ఉండండి
  26,180,“దీనికిగాను నేను మీనుంచి ఎలాంటి ప్రతిఫలాన్నీ అడగటం లేదు. నాకు ప్రతిఫలం ఇచ్చే బాధ్యత సర్వలోక ప్రభువు అయిన అల్లాహ్‌పై ఉంది
  26,181,“మీరు (కొలచి ఇస్తున్నప్పుడు) పూర్తిగా ఇవ్వండి. తగ్గించి ఇవ్వకండి
  26,182,“తూచి ఇస్తే సరైన త్రాసుతో తూకం వేసి ఇవ్వండి
  26,183,“ప్రజలకు వారి వస్తువులను తగ్గించి ఇవ్వకండి. భువిలో విచ్చలవిడిగా కల్లోలాన్ని రేకెత్తిస్తూ తిరగకండి