quran[29]{c,v,t}:
  37,154,అసలేమైపోయింది మీకు? ఈ మేరకు ఎలా నిర్ణయిస్తున్నారు
  37,155,మీరు ఆ మాత్రం కూడా గ్రహించలేరా
  37,156,"పోనీ, మీ దగ్గర దానికి సంబంధించిన స్పష్టమైన ప్రమాణం ఏదైనా ఉందా"
  37,157,మరి మీరు సత్యవంతులే అయితే మీ పుస్తకాన్నే తీసుకుని రండి
  37,158,ఆఖరికి వారు అల్లాహ్‌కు – జిన్నాతులకు మధ్య కూడా బంధుత్వ సంబంధాన్ని కల్పించారు. వాస్తవానికి తాము (ఇలాంటి మిథ్యా విశ్వాసం గలవారు శిక్ష నిమిత్తం) హాజరు పరచబడతామన్న సంగతి స్వయంగా జిన్నాతులకు కూడా తెలుసు
  37,159,(అల్లాహ్‌ విషయంలో) వారు చెప్పే విషయాలకు అల్లాహ్‌ పవిత్రుడు
  37,160,చిత్తశుద్ధిగల అల్లాహ్‌ దాసులు తప్ప (వారు మాత్రమే ఇలాంటి అభూత కల్పనలకు దూరంగా ఉంటారు)
  37,161,"నిశ్చయంగా మీరూ, మీ (బూటకపు) దైవాలు (అందరూ ఏకమైనా సరే)"
  37,162,ఏ ఒక్కరినీ (అల్లాహ్‌ వైపునుంచి) దారి తప్పించలేరు –
  37,163,నరకాగ్నికి ఆహుతి అయ్యేవానిని తప్ప
  37,164,“మాలో ప్రతి ఒక్కరి స్థానం (శ్రేణి) నిర్ధారితమై ఉంది
  37,165,"“ఇంకా, మేము (దైవారాధన నిమిత్తం) వరుస తీరి నిలబడ్డాము"
  37,166,“ఆయన (అల్లాహ్‌) పవిత్రతను కొనియాడుతున్నాము” (అని దైవదూతలు పలుకుతారు)
  37,167,వారు (అవిశ్వాసులు) ఇలా అనేవారు –
  37,168,“మా వద్దనే గనక పూర్వీకుల మాదిరి ఉపదేశం ఉండి ఉంటే…
  37,169,“మేము కూడా ఎంపిక చేయబడిన అల్లాహ్‌ దాసులై ఉండే వారము.”
  37,170,కాని (తీరా ఖుర్‌ఆన్‌ వచ్చాక) వారు దానిని తిరస్కరించారు. సరే. తొందరగానే వారు తెలుసుకుంటారు
  37,171,మా ప్రియతమ దాసులైన ప్రవక్తలకు మేమిచ్చిన మాట ఇంతకుముందే నెరవేరింది
  37,172,నిశ్చయంగా వారు మాత్రమే విజయం సాధిస్తారు
  37,173,మరి నిశ్చయంగా మా సైన్యాలే గెలుపొందుతాయి
  37,174,కనుక (ఓ ప్రవక్తా!) కొంతకాలం పాటు వాళ్ళను పట్టించుకోకు
  37,175,మరి వాళ్ళను గమనిస్తూ ఉండు. మున్ముందు (తమకు పట్టే దుర్గతిని) వాళ్ళూ చూసుకుంటారు
  37,176,ఏమిటి? వాళ్లు మా శిక్ష కోసం ఆత్రం చేస్తున్నారా
  37,177,"మరి (వినండి!) మా శిక్ష వారి మైదానంలో వచ్చి వాలినప్పుడు, హెచ్చరించబడిన వారి పాలిట ఆ ఉదయం దారుణంగా ఉంటుంది"
  37,178,కనుక (ఓ ప్రవక్తా!) కొన్నాళ్ళపాటు వాళ్ళను గురించి ఆలోచించకు
  37,179,కాకపోతే వాళ్ళను చూస్తూ ఉండు. వాళ్ళు కూడా (త్వరలోనే) చూసుకుంటారు
  37,180,"గౌరవనీయుడగు నీ ప్రభువు, వారు (ముష్రిక్కులు) కల్పించి చెప్పే విషయాలకు అతీతుడు, పరమ పవిత్రుడు"
  37,181,ప్రవక్తలపై శాంతి కురియుగాక
  37,182,సమస్త స్తోత్రాలు సకల లోక ప్రభువైన అల్లాహ్‌కే చెందుతాయి