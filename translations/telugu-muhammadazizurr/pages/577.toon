quran[28]{c,v,t}:
  74,48,మరి సిఫారసు చేసేవారి సిఫారసు వారికి ఏమాత్రం ఉపయోగపడదు
  74,49,"ఇంతకీ వారికేమైపోయిందనీ, వారెందుకిలా హితబోధ నుండి ముఖం త్రిప్పుకుని పోతున్నారు"
  74,50,వారు బెదిరి (పారి)పోయే అడవి గాడిదల్లా ఉన్నారే
  74,51,అవి సింహాన్ని చూసి పారిపోతుంటాయి
  74,52,"పైగా వారిలోని ప్రతి వ్యక్తీ, తనకు ప్రకాశిత ‘సహీఫాలు’ (ప్రతులు) ఇవ్వబడాలని కోరుకుంటున్నాడు"
  74,53,అలా జరగనేరదు. వారసలు పరలోకానికి భయపడటం లేదు
  74,54,ముమ్మాటికీ కాదు (వాస్తవమేమిటంటే) ఈ ఖుర్ఆన్ ఒక హితబోధిని
  74,55,కాబట్టి ఇక కోరినవారు దీనిద్వారా ఉపదేశం గ్రహించవచ్చు
  74,56,అయితే అల్లాహ్ తలచినప్పుడు మాత్రమే వారు హితబోధను ఆస్వాదించగలరు. వారు భయపడవలసింది ఆయనకు మాత్రమే. క్షమాభిక్ష పెట్టడం కూడా ఆయనకే చెల్లు
  75,1,నేను ప్రళయ దినంపై ప్రమాణం చేస్తున్నాను
  75,2,"ఇంకా నేను, తనను తాను నిందించుకునే ఆత్మపై ప్రమాణం చేస్తున్నాను"
  75,3,"ఏమిటి, మానవుడు మేమతని ఎముకలను కూర్చలేమని అనుకుంటున్నాడా"
  75,4,తప్పకుండా కూర్చగలము. మేమతని వ్రేళ్ళ కొనలను సైతం (యధాతథంగా) సవరించగలం
  75,5,ఈ మానవుడైతే ఇక మీదట కూడా దురంతాలకు పాల్పడదలుస్తున్నాడు
  75,6,“ఇంతకీ ప్రళయదినం ఎప్పుడు?” అని అడుగుతున్నాడు
  75,7,చూపు చెదిరిపోయినప్పుడు…”
  75,8,చంద్రుడు కాంతిహీనుడై పోయినప్పుడు…”
  75,9,సూర్య చంద్రులు కలిపివేయబడినప్పుడు…
  75,10,"ఆ రోజు మానవుడు, “నేనెక్కడికి పారిపోను?” అంటాడు"
  75,11,లేదు. ఎక్కడా ఏ ఆశ్రయమూ లేదు
  75,12,ఆ రోజు నీ ప్రభువు వద్దనే స్థానముంటుంది
  75,13,"ఆ రోజు మనిషికి, తానేం ముందుకు పంపాడో, మరేం వెనుక వదిలాడో తెలుపబడుతుంది"
  75,14,మానవుడు తనకు వ్యతిరేకంగా తానే సాక్షిగా ఉంటాడు
  75,15,(తన దుష్కర్మలను కప్పిపుచ్చుకోవటానికి) ఎన్ని సంజాయిషీలు ఇచ్చుకున్నప్పటికీను
  75,16,(ఓ ప్రవక్తా!) నీవు ఖుర్ఆన్ ను తొందరగా కంఠస్థం చేసుకోవటానికి నీ నాలుకను వేగంగా కదిలించకు
  75,17,"దాన్ని సమకూర్చే, (నీ చేత) పారాయణం చేయించే బాధ్యత మాది"
  75,18,"కాబట్టి మేము దానిని పఠించాక, నువ్వు దాని పఠనాన్ని అనుసరించు"
  75,19,మరి దానిని విడమరచి చెప్పే బాధ్యత కూడా మాపైనే ఉంది