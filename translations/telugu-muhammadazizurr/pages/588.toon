quran[28]{c,v,t}:
  83,7,ముమ్మాటికీ (వారు అనుకునేది నిజం) కాదు. నిశ్చయంగా పాపాత్ముల కర్మల చిట్టా ‘సిజ్జీను’లో ఉంది
  83,8,‘సిజ్జీను’ అంటే ఏమిటో నీకేం తెలుసు
  83,9,(అదొక) లిఖిత పూర్వక గ్రంథం
  83,10,ధిక్కరించేవారికి ఆ రోజు మూడటం ఖాయం
  83,11,వారు ప్రతిఫల దినాన్ని ధిక్కరించేవారు
  83,12,బరితెగించిన పాపాత్ముడు మాత్రమే దాన్ని ధిక్కరిస్తాడు
  83,13,"వాడికి మా వాక్యాలను చదివి వినిపించినప్పుడు, “ఇవి పూర్వీకుల కట్టుకథలే కదా!” అనంటాడు"
  83,14,అది కాదు. అసలు విషయం ఏమిటంటే వారి దురాగతాల మూలంగా వారి హృదయాలకు తుప్పుపట్టింది
  83,15,"కాదు, కాదు. ఆ రోజు వారు తమ ప్రభువును చూడకుండా ఉండే విధంగా – చాటున – ఉంచబడతారు"
  83,16,ఆపైన వారు తప్పకుండా నరకంలోకి త్రోయబడతారు
  83,17,“(ఇంతకాలంగా) మీరు త్రోసిపుచ్చుతూ వచ్చిన వాస్తవం ఇదే” అని అప్పుడు వారితో అనబడుతుంది
  83,18,ఎన్నటికీ కాదు. నిశ్చయంగా పుణ్యాత్ముల కర్మల చిట్టా ‘ఇల్లియ్యీన్’లో ఉంది
  83,19,‘ఇల్లియ్యీన్’ గురించి నీకేం తెలుసు
  83,20,(అదొక) లిఖితపూర్వక గ్రంథం
  83,21,సామీప్యం పొందినవారు (దైవదూతలు) దాన్ని కనిపెట్టుకుని ఉంటారు
  83,22,నిశ్చయంగా పుణ్యాత్ములు (స్వర్గ) సుఖాలలో ఉంటారు
  83,23,(దర్జాగా) ఆసనాలపై కూర్చుని (పరిసరాలను) వీక్షిస్తూ ఉంటారు
  83,24,వారి ముఖాలపై ఉట్టిపడే సుఖసౌఖ్యాల కళను నువ్వు (ఇట్టే) గుర్తుపడతావు
  83,25,సీలువేయబడిన స్వచ్చమైన మధువు వారికి త్రాపించబడుతుంది
  83,26,పైగా అది కస్తూరితో కూడుకున్న ముద్ర (సీలు). మరి పోటీపడేవారు ఈ విషయంలో పోటీపడాలి
  83,27,అందులో ‘తస్నీం’ కలిసి ఉంటుంది
  83,28,అదొక సెలయేరు సామీప్యం పొందిన సజ్జనులు ఆ విశిష్ట పానీయాన్ని సేవిస్తారు
  83,29,అపరాధులు విశ్వాసుల స్థితిపై (చులకనగా) నవ్వేవారు
  83,30,"వారి దగ్గర నుండి వెళుతున్నప్పుడు, పరస్పరం కన్నుగీటి మరీ సైగలు చేసేవారు"
  83,31,తమ వారి వద్దకు తిరిగి వెళ్ళినప్పుడు కూడా (విశ్వాసులను గురించి) వేళాకోళం చేస్తూనే వెళ్ళేవారు
  83,32,"వారిని (విశ్వాసులను) చూసినప్పుడల్లా, “నిశ్చయంగా వీళ్ళు పెడదారి పట్టార”ని అనేవారు"
  83,33,ఇంతకీ వాళ్ళు (అవిశ్వాసులు) వారిపై (విశ్వాసులపై) కావలి వాళ్ళుగా చేసి పంపబడలేదు కదా
  83,34,మరి ఈ రోజు విశ్వాసులు అవిశ్వాసుల స్థితిపై నవ్వుతారు