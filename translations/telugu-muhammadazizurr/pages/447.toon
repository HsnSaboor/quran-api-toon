quran[27]{c,v,t}:
  37,25,"“అవును, మీకేమైపోయిందీ? (ఇప్పుడు) మీరు ఒండొకరికి సహాయం చేసుకోవటం లేదేమిటి?” (అని వారు ప్రశ్నించబడతారు)"
  37,26,అది కాదు. ఈ రోజు (వారందరూ) ఆత్మసమర్పణ చేసుకున్నారు
  37,27,వారు ఒకరింకొకరి వైపు తిరిగి (‘త్వం’ అంటే ‘త్వం’ అని) ప్రశ్నించుకోసాగారు
  37,28,“మీరు మా దగ్గరకు కుడి వైపు నుంచి వచ్చేవారు కదా! (ఇప్పుడేమంటారు?)” అని అడుగుతారు
  37,29,"వారిలా సమాధానమిస్తారు : “అదేం కాదు. అసలు విశ్వాసం అనేది మీలోనే లేకపోయింది"
  37,30,“మేమెలాంటి పెత్తనమూ మీపై చెలాయించలేదు. నిజానికి మీరే తిరుగుబాటు జనంగా వ్యవహరించారు
  37,31,“కనుక మన ప్రభువు వాక్కు ఇప్పుడు మనందరిపై రూఢీ అయిపోయింది. మనమంతా (శిక్షను) రుచి చూడవలసి ఉంది
  37,32,"“సరే, మేము మిమ్మల్ని దారి తప్పించాము. మేము సయితం స్వయంగా దారి తప్పినవారము” (అని వారు జవాబు ఇస్తారు)"
  37,33,కాబట్టి ఆ రోజు వారంతా శిక్షలో భాగస్తులవుతారు
  37,34,మేము అపరాధుల పట్ల ఈ విధంగానే వ్యవహరిస్తాము
  37,35,“అల్లాహ్‌ తప్ప మరో ఆరాధ్య దేవుడు లేడ”ని వారితో అన్నప్పుడు వారు అహంకారంతో విర్రవీగేవారు
  37,36,“పిచ్చిపట్టిన ఒక కవి చెప్పినంత మాత్రాన మేము మా పూజ్య దైవాలను వదులుకోవాలా?” అని అనేవారు
  37,37,(కాదు కాదు) వాస్తవానికి అతను (ప్రవక్త) సత్యాన్నే తీసుకుని వచ్చాడు. దైవప్రవక్తలందరినీ (సత్యవంతులుగా) ధృవీకరిస్తున్నాడు
  37,38,మీరు మాత్రం బాధాకరమైన శిక్షను చవిచూడటం ఖాయం
  37,39,మీరు చేసుకున్న (పాపిష్టి) పనుల ప్రతిఫలమే మీకు ఇవ్వబడుతుంది
  37,40,అయితే అల్లాహ్‌ ఎన్నుకున్న దాసులు మాత్రం (ఆ శిక్ష నుంచి సురక్షితంగా ఉంటారు)
  37,41,నిర్ధారిత ఆహారం వారికి ప్రత్యేకం
  37,42,"(అందులో రకరకాల) పండ్లు, ఫలాలు ఉంటాయి. వారు అపూర్వంగా సత్కరించబడతారు –"
  37,43,అనుగ్రహభరితమైన స్వర్గవనాలలో
  37,44,ఆసనాలపై ఎదురెదురుగా (ఆసీనులై) ఉంటారు
  37,45,ప్రవహించే మధువులా మధుపాత్రలు వారి ముందు పదే పదే సమర్పించబడుతూ ఉంటాయి
  37,46,"అదెంతో స్వచ్ఛంగా, సేవించేవారికి కమ్మగా ఉంటుంది"
  37,47,"దానివల్ల (తల) నొప్పి రాదు, మతి చలించటం జరగదు"
  37,48,వారి దగ్గర చూపులు క్రిందికి వాలి ఉండే పెద్ద పెద్ద కన్నులు గల మగువలు ఉంటారు
  37,49,"వారు చాలా జాగ్రత్తగా భద్రపరచబడిన గ్రుడ్డుల మాదిరిగా (కోమలంగా, స్వచ్ఛంగా) ఉంటారు"
  37,50,మరి వారు (స్వర్గవాసులు) ఒండొకరి వైపుకు తిరిగి ప్రశ్నలు వేసుకుంటారు
  37,51,"వారిలో ఒకతను ఇలా అంటాడు: “నాకొక స్నేహితుడుండేవాడు"