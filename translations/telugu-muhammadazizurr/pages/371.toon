quran[28]{c,v,t}:
  26,84,“భావితరాల వారి (నోటి)లో నన్ను కీర్తిశేషునిగా ఉంచు
  26,85,“అనుగ్రహభరితమైన స్వర్గానికి వారసులయ్యే వారిలో నన్ను (కూడా ఒకడిగా) చెయ్యి
  26,86,“నా తండ్రిని క్షమించు. నిశ్చయంగా ఆయన మార్గభ్రష్టులలోనివాడు
  26,87,“ప్రజలు మళ్లీ తిరిగి లేపబడే రోజున నన్ను అవమానపరచకు.”
  26,88,"ఆ రోజు సిరిసంపదలుగానీ, సంతానంగానీ దేనికీ పనికిరావు"
  26,89,నిష్కల్మషమైన మనసుతో అల్లాహ్‌ సన్నిధిలోకి వచ్చినవాడు మాత్రమే (ఆనాడు మోక్షం పొందుతాడు)
  26,90,(ఆ రోజు) దైవభక్తిపరుల కోసం స్వర్గం దగ్గరకు తేబడుతుంది
  26,91,నరకం మార్గభ్రష్టుల ముందు ప్రత్యక్ష పరచబడుతుంది
  26,92,“అల్లాహ్‌ను వదలి మీరు ఎవరెవరినయితే పూజించే వారో వారేరి
  26,93,"వారు మీకేదన్నా సాయం చేస్తున్నారా? పోనీ, వారు తమకు తామైనా సహాయం చేసుకోగలుగుతున్నారా?” అని వారితో అనటం జరుగుతుంది"
  26,94,"మరి వారూ, మార్గభ్రష్టులైన వారందరూ నరకంలో బోర్ల పడవేయబడతారు"
  26,95,ఇబ్లీసు సైనికులంతా కూడా (నరకం లోనికే నెట్టబడతారు)
  26,96,వారు పరస్పరం గొడవపడుతూ ఇలా అంటారు –
  26,97,“అల్లాహ్‌ సాక్షి! మేము స్పష్టమైన అపమార్గానికి పాల్పడ్డాము
  26,98,మిమ్మల్ని సకల లోకాల ప్రభువైన అల్లాహ్‌కు సమానులుగా భావించినపుడు
  26,99,“మమ్మల్ని పెడదారి పట్టించింది ఈ పాపాత్ములే (వేరెవరూ కాదు)
  26,100,“కనుక ఇప్పుడు మా కోసం సిఫారసు చేసేవారెవరూ లేకుండా పోయారు
  26,101,“(మా బాధను అర్థం చేసుకునే) ఆప్తమిత్రుడు కూడా లేకుండా పోయాడు
  26,102,“ఒకవేళ మమ్మల్నే గనక మరోసారి తిరిగి పంపటం జరిగితే (నిజమైన) విశ్వాసులమవుతాము!”
  26,103,నిశ్చయంగా ఈ వృత్తాంతంలో గొప్ప గుణపాఠ సూచన ఉంది. అయితే వారిలో అనేకులు విశ్వసించేవారు కారు
  26,104,"నిశ్చయంగా నీ ప్రభువు మాత్రమే శక్తిశాలి, దయాశీలి"
  26,105,నూహు జాతి వారు (కూడా) దైవ ప్రవక్తలను ధిక్కరించారు
  26,106,"అప్పుడు వారి సోదరుడైన నూహు వారినుద్దేశించి ఇలా అన్నాడు : “ఏమిటి, మీరు అల్లాహ్‌కు భయపడరా"
  26,107,“వినండి! నేను మీ వైపుకు పంపబడిన నమ్మకస్తుణ్ణి అయిన దైవప్రవక్తను
  26,108,"“కనుక మీరు అల్లాహ్‌కు భయపడండి, నేను చెప్పినట్లు వినండి"
  26,109,“దీనికిగాను నేను మీనుండి ఎలాంటి ప్రతిఫలాన్నీ అడగటం లేదు. నాకు ప్రతిఫలమిచ్చే బాధ్యత సర్వలోకాల ప్రభువుది
  26,110,“కాబట్టి మీరు అల్లాహ్‌కు భయపడండి. నాకు విధేయత చూపండి.”
  26,111,"(దానికి అతని) జాతివారు, “ఏమిటీ? మేము నిన్ను విశ్వసించాలా? చూడబోతే అధములు మాత్రమే నిన్ను అనుసరిస్తున్నారు” అని సమాధానమిచ్చారు"