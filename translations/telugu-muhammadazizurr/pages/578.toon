quran[26]{c,v,t}:
  75,20,ఎన్నటికీ కాదు. మీరసలు తొందరగా లభించే దాని (ప్రపంచం)పై మోజు పడుతున్నారు
  75,21,పరలోకాన్ని మాత్రం వదలిపెడుతున్నారు
  75,22,ఆ రోజు ఎన్నో ముఖాలు (ఆహ్లాదకరంగా) తాజాగా ఉంటాయి
  75,23,తమ ప్రభువు వైపు చూస్తూ ఉంటాయి
  75,24,ఆ రోజు మరెన్నో ముఖాలు ఉదాసీనం (కాంతిహీనం)గా ఉంటాయి
  75,25,తమ పట్ల నడ్డి విరిచే వ్యవహారం జరగనున్నదని అవి అనుకుంటూ ఉంటాయి
  75,26,అసంభవం. (గుండెలోని) ప్రాణం గొంతు ప్రక్కన గల ఎముక వరకూ చేరుకున్నప్పుడు
  75,27,“మంత్రించి నయం చేసే వాడెవడైనా ఉన్నాడా?” అని అనబడినప్పుడు
  75,28,“పోయేకాలం వచ్చింద”న్న సంగతిని అతను తెలుసుకున్నప్పుడు
  75,29,ఒక పిక్క మరో పిక్కతో ఒడుసుకున్నప్పుడు
  75,30,(ఓ మానవాత్మా!) ఈ రోజు నీవు నీ ప్రభువు వైపు సాగిపోవలసి ఉంటుంది
  75,31,"వాడు సత్యాన్ని ధృవీకరించనూ లేదు, నమాజు చేయనూ లేదు"
  75,32,"పైగా వాడు (సత్యాన్ని) ధిక్కరించాడు, వెను తిరిగిపోయాడు"
  75,33,"మిడిసిపడుతూ, తన ఇంటివారల వైపు వెళ్ళిపోయాడు"
  75,34,శోచనీయం. నీ వైఖరి కడు శోచనీయం
  75,35,మరి విచారకరం. నీ ధోరణి మిక్కిలి విచారకరం
  75,36,"ఏమిటీ, తనను ఇట్టే వదలిపెట్టడం జరుగుతుందని మానవుడు అనుకుంటున్నాడా"
  75,37,"ఏమిటి, అతను (ఒకప్పుడు, మాతృ గర్భంలో) స్ఖలించబడిన చిక్కటి వీర్య బిందువుగా ఉండలేదా"
  75,38,మరి అతను ఒక నెత్తుటి గడ్డగా మారాడు. తరువాత అల్లాహ్ అతణ్ణి (దశను) మలిచాడు. ఆపైన అతణ్ణి తగు విధంగా తీర్చిదిద్దాడు
  75,39,మరి దాన్నుండి ఆడ మగలనే జంటలను చేశాడు
  75,40,ఇదంతా చేసినవాడు మృతులను బ్రతికించలేడా
  76,1,సుదీర్ఘమైన కాలంలో మానవుడు చెప్పుకోదగ్గ వస్తువుగా లేకుండా ఉండిన సమయం ఒకటి గడవలేదా
  76,2,"నిశ్చయంగా మేము మానవుణ్ణి పరీక్షించడానికి ఒక మిశ్రమ వీర్య బిందువుతో పుట్టించాము. మరి మేము అతణ్ణి వినేవాడుగా, చూసేవాడుగా చేశాము"
  76,3,మేమతనికి మార్గం కూడా చూపాము. ఇక వాడు కృతజ్ఞుడుగా వ్యవహరించినా లేదా కృతఘ్నుడుగా తయారైనా (వాడి ఇష్టం. మేము వాడి స్వేచ్చను హరించలేదు)
  76,4,"అవిశ్వాసుల కోసం మేము సంకెళ్ళను, ఇనుప పట్టాలను, జ్వలించే అగ్నిని సిద్ధం చేసి ఉంచాము"
  76,5,నిశ్చయంగా సజ్జనులు (విశ్వాసులు) ‘కాఫూర్’ కలుపబడిన మధుపాత్రలను సేవిస్తారు