quran[17]{c,v,t}:
  23,1,నిశ్చయంగా విశ్వాసులు సాఫల్యం పొందారు
  23,2,వారు ఎలాంటివారంటే తమ నమాజులో వారు అణకువ కలిగి ఉంటారు
  23,3,వారు పనికిమాలిన వాటిని పట్టించుకోరు
  23,4,వారు (తమపై విధించబడిన) జకాతు విధానాన్ని పాటిస్తారు
  23,5,వారు తమ మర్మస్థానాలను కాపాడుకుంటారు
  23,6,"అయితే తమ భార్యల, (షరీయతు ప్రకారం) తమ యాజమాన్యంలోకి వచ్చిన బానిసరాళ్ళ విషయంలో మటుకు వారిపై ఎలాంటి నింద లేదు"
  23,7,కాని ఎవరయినా దీనికి మించి మరేదైనా కోరితే వారు హద్దు మీరిన వారవుతారు
  23,8,"వారు తమ అప్పగింతల, వాగ్దానాల పట్ల కడు అప్రమత్తంగా ఉంటారు"
  23,9,వారు తమ నమాజులను పరిరక్షిస్తూ ఉంటారు
  23,10,ఇలాంటి వారే వారసులు
  23,11,(స్వర్గంలోని) ఫిర్‌దౌసు ప్రదేశానికి వారు వారసులవుతారు. వారక్కడ కలకాలం ఉంటారు
  23,12,నిశ్చయంగా మేము మనిషి (ఆదం)ని మట్టిసారముతో సృజించాము
  23,13,తరువాత అతన్ని వీర్య బిందువుగా చేసి ఓ సురక్షిత చోటులో నిలిపి ఉంచాము
  23,14,మరి ఆ వీర్య బిందువును ఘనీభవించిన రక్తంగా చేశాము. మరి ఆ రక్తపు ముద్దను మాంసపు పిండంగా మార్చాము. దరిమిలా ఆ పిండాన్ని ఎముకలుగా చేశాము. పిదప ఆ ఎముకలకు మాంసం తొడిగించాము. అటుపిమ్మట దాన్ని భిన్నమైన సృష్టిగా ప్రభవింపజేశాము. అందరికన్నా ఉత్తమ సృష్టికర్త అయిన అల్లాహ్‌ శుభకరుడు
  23,15,మరి ఆ తరువాత మీరంతా తప్పకుండా మరణిస్తారు
  23,16,మరి ప్రళయ దినాన మీరంతా నిశ్చయంగా లేపబడతారు
  23,17,మేము మీపై సప్తాకాశాలను నిర్మించాము. మేము సృష్టి విషయంలో అజాగ్రత్తగా లేము