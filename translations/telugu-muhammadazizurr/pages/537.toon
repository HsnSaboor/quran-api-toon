quran[23]{c,v,t}:
  56,77,నిశ్చయంగా ఈ ఖుర్ఆన్ దివ్యమైనది
  56,78,సురక్షితమైన గ్రంధంలో ఉన్నది
  56,79,దానిని పరిశుద్ధులు తప్ప మరెవ్వరూ తాకలేరు
  56,80,ఇది సర్వలోకాల ప్రభువు తరుఫు నుండి అవతరింపజేయబడింది
  56,81,ఏమీ? మీరు ఈ సందేశాన్ని తేలికగా తీసుకుంటున్నారా
  56,82,"మరియు (అల్లాహ్) మీకు ప్రసాదిస్తున్న జీవనోపాధికి (కృతజ్ఞతలు) చూపక, వాస్తవానికి ఆయనకు మీరు తిరస్కరిస్తున్నారా"
  56,83,"అయితే (చనిపోయేవాడి) ప్రాణం గొంతులోనికి వచ్చినపుడు, మీరెందుకు (ఆపలేరు)"
  56,84,మరియు అప్పుడు మీరు (ఏమీ చేయలేక) చూస్తూ ఉండిపోతారు
  56,85,"మరియు అప్పుడు, మేము అతనికి మీకంటే చాలా దగ్గరలో ఉంటాము, కాని మీరు చూడలేక పోతారు"
  56,86,ఒకవేళ మీరు ఎవరి అదుపాజ్ఞలో (అధీనంలో) లేరనుకుంటే
  56,87,మీరు సత్యవంతులే అయితే దానిని (ఆ ప్రాణాన్ని) ఎందుకు తిరిగి రప్పించుకోలేరు
  56,88,"కాని అతడు (మరణించే వాడు), (అల్లాహ్) సాన్నిధ్యాన్ని పొందినవాడైతే"
  56,89,అతని కొరకు సుఖసంతోషాలు మరియు తృప్తి మరియు పరమానంద కరమైన స్వర్గవనం ఉంటాయి
  56,90,మరియు ఎవడైతే కుడిపక్షం వారికి చెందిన వాడో
  56,91,"అతనితో: “నీకు శాంతి కలుగుగాక (సలాం)! నీవు కుడిపక్షం వారిలో చేరావు.” (అని అనబడుతుంది)"
  56,92,"మరియు ఎవడైతే, అసత్యవాదులు, మార్గభ్రష్టులైన వారిలో చేరుతాడో"
  56,93,అతని ఆతిధ్యానికి సలసల కాగే నీరు ఉంటుంది
  56,94,మరియు భగభగమండే నరకాగ్ని ఉంటుంది
  56,95,"నిశ్చయంగా, ఇది రూడీ అయిన నమ్మదగిన సత్యం"
  56,96,కావున సర్వోత్తముడైన నీ ప్రభువు పేరును స్తుతించు
  57,1,"ఆకాశాలలోనూ, భూమిలోనూ ఉన్న వస్తువులన్నీ అల్లాహ్ పవిత్రతను కొనియాడుతున్నాయి. ఆయన గొప్ప శక్తిశాలి, వివేచనాశీలి"
  57,2,భూమ్యాకాశాల సార్వభౌమత్వం ఆయనదే. జీవన్మరణాల ప్రదాత ఆయనే. ఆయన ప్రతిదీ చేయగల అధికారం గలవాడు
  57,3,"ఆయనే మొదటివాడు, చివరివాడు. ఆయనే బాహ్యం. ఆయనే నిగూఢం. ఆయన ప్రతిదీ తెలిసినవాడు"