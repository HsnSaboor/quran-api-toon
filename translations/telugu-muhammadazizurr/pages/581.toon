quran[31]{c,v,t}:
  77,20,"ఏమిటి, మేము మిమ్మల్ని అల్పమైన నీళ్ళతో (వీర్యబిందువుతో) సృష్టించలేదా"
  77,21,"ఆ తరువాత దానిని ఒక పటిష్టమైన, సురక్షితమైన చోట ఉంచాము –"
  77,22,ఒక నిర్ణీత కాలం వరకు
  77,23,మేము తగురీతిలో లెక్క వేశాము. ఆహా! మేము ఎంత ఖచ్చితంగా లెక్కించే శక్తి గలవారమో
  77,24,ధిక్కార వైఖరిని అవలంబించే వారికి ఆ రోజు వినాశం ఖాయం
  77,25,"ఏమిటి, మేము భూమిని తనలో ఇమిడ్చుకునేదిగా చేయలేదా"
  77,26,సజీవ మరియు నిర్జీవ స్థితుల్లో
  77,27,"ఇంకా మేమందులో ఎత్తైన, బ్రహ్మాండమైన పర్వతాలను ప్రతిష్టించాము. మీ దాహాన్ని తీర్చే మంచి నీరును మీకు త్రాపాము"
  77,28,ధిక్కార వైఖరిని అవలంబించే వారికి ఆ రోజు వినాశం ఖాయం
  77,29,“మీరు ధిక్కరిస్తూ ఉన్న ఆ నరకం వైపే పదండి!”
  77,30,“మూడు పాయలుగా చీలిన ఆ నీడ వైపు పదండి!!”
  77,31,"నిజానికి అది మీకు నీడనూ ఇవ్వదు, అగ్ని జ్వాలల నుండి మీకు రక్షణనూ ఇవ్వదు"
  77,32,"నిశ్చయంగా నరకం మేడలు, మిద్దెలంతటి నిప్పు రవ్వలను విసురుతుంది"
  77,33,అవి పసుపు పచ్చని ఒంటెల మాదిరిగా ఉంటాయి
  77,34,ధిక్కార వైఖరిని అవలంబించే వారికి ఆ రోజు వినాశం ఖాయం
  77,35,ఆ రోజు వారు మాట్లాడనూ లేరు
  77,36,సంజాయిషీ ఇచ్చుకొనే అనుమతి కూడా వారికి ఇవ్వబడదు
  77,37,ధిక్కార వైఖరిని అవలంబించే వారికి ఆ రోజు వినాశం ఖాయం
  77,38,"ఇది నిర్ణయ దినం. (దీని కోసం) మేము మిమ్మల్నీ, మీ పూర్వీకులందరినీ సమీకరించాము"
  77,39,మరి మీరు నా నుండి (తప్పించుకునే) ఎత్తుగడ ఏదైనా వేయదలిస్తే వేయండి
  77,40,ధిక్కార వైఖరిని అవలంబించే వారికి ఆ రోజు వినాశం ఖాయం
  77,41,"నిశ్చయంగా దైవభీతిపరులు చల్లని నీడలలో, (సల్లగసాగే) సెలయేరుల మధ్య ఉంటారు"
  77,42,"ఇంకా, తాము మెచ్చిన పండ్లు, ఫలాల మధ్య (హాయిగా) ఉంటారు"
  77,43,"“మీరు చేసుకున్న కర్మలకు ప్రతిఫలంగా హాయిగా తినండి, త్రాగండి” (అని వారితో అనబడుతుంది)"
  77,44,నిశ్చయంగా మేము సదాచార సంపన్నులకు ఇటువంటి ప్రతిఫలాన్నే ఇస్తాము
  77,45,ధిక్కార వైఖరిని అవలంబించే వారికి ఆ రోజు వినాశం ఖాయం
  77,46,"(ఓ ధిక్కార జనులారా! మీరు ప్రాపంచిక జీవితంలో) అంతో ఇంతో తినండి, లబ్దిని పొందండి. మీరెలాగూ నేరస్థులే"
  77,47,ధిక్కార వైఖరిని అవలంబించే వారికి ఆ రోజు వినాశం ఖాయం
  77,48,(దైవ సన్నిధిలో) “వినయపూర్వకంగా తలవంచండి” అని వారితో అన్నప్పుడు వారు తలవంచరు
  77,49,ధిక్కార వైఖరిని అవలంబించే వారికి ఆ రోజు వినాశం ఖాయం
  77,50,ఇక ఈ (ఖుర్ఆన్) విషయం తరువాత వారు విశ్వసించటానికి ఏం ఉంది(ట)