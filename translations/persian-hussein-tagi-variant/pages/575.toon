quran[18]{c,v,t}:
  73,20,(ای پیامبر!) یقیناً پروردگارت می‌داند که تو و گروهی از آنها که با تو هستند نزدیک دو سوم شب و (یا) نصف (یا) ثلث آن را بپا می‌خیزید، و الله شب و روز را اندازه‌گیری می‌کند، می‌داند که شما نمی‌توانید حساب آن را (دقیق) محاسبه کنید، لذا شما را بخشید، پس اکنون آنچه (برای شما) میسر باشد از قرآن بخوانید، (الله) می‌داند که برخی از شما بیمار خواهند شد، و گروهی (دیگر) برای بدست‌آوردن فضل و نعمت الله در زمین سفر می‌کنند، و گروهی (نیز) در راه الله جهاد می‌کنند، پس آنچه میسر باشد از آن بخوانید، و نماز را برپا دارید، و زکات بدهید، و به الله قرض الحسنه (وام نیکو) دهید، و (بدانید که) آنچه از کارهای خیر پیشاپیش برای خودتان می‌فرستید نزد الله به بهترین وجه و بزرگترین پاداش خواهید یافت، و از الله آمرزش بخواهید که همانا الله آمرزندة مهربان است
  74,1,ای جامه بر سر کشیده
  74,2,برخیز و بیم ده
  74,3,و پروردگارت را بزرگ شمار
  74,4,و لباسهایت را پاکیزه دار
  74,5,و از پلیدی دوری کن
  74,6,و نباید برای افزون خواهی چیزی را بدهی
  74,7,و برای (خوشنودی) پروردگارت شکیبا باش
  74,8,پس هنگامی که در «صور» دمیده شود
  74,9,آن روز، روز سخت (و دشواری) است
  74,10,بر کافران آسان نیست
  74,11,(ای پیامبر!) مرا با کسی که او را تنها آفریده‌ام واگذار
  74,12,و (همان که) مال فراونی برایش قرار دادم
  74,13,و فرزندانی که همیشه (در خدمت او و) با او هستند
  74,14,و همه وسایل (و امکانات) زندگی را در اختیارش قرار دادم
  74,15,باز (هم) طمع دارد که (برآن) بیفزایم
  74,16,هرگز، (چنین نخواهد شد) بی‌گمان او نسبت به آیات ما دشمنی (و عناد) دارد
  74,17,و به زودی او را به مشقت و سختی می‌اندازم