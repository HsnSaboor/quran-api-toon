quran[26]{c,v,t}:
  56,51,Mana toto enywe abakori abakhayi
  56,52,Mulilia toto omusala kwa zaqoom
  56,53,Mulikwitsusia mutsinda tsienyu
  56,54,Ne mana mulinywa amaatsi kayile pia
  56,55,Nemulikanywa shinga ingamia inywetsanga nili nende obuloo
  56,56,Ino niyo isambo yabu inyanga yomurungo
  56,57,Efwe khwabaloonga enywe shichilanga shina nimulasuubila
  56,58,Koo mulolangakhwo amatsi kolwibulo kamwitikhanga
  56,59,"Koo\tnenywe\tmukaloonganga nohomba nefwe abaloonji"
  56,60,Efwe khwabarecheshela lifwa nafu shikhushilungwa tawe
  56,61,Okhukalukhania abaandi balali enywe ne khubalonje enywe ebindi biamulamanyile tawe
  56,62,"Netoto mwamala okhumanya okhulongwa khwa ambeli, neshina shichilanga nimuletsulilaanga"
  56,63,"Ne\tmulolangakhwo\temimela chiamuraakanga"
  56,64,Nenywe muchimesinjia nohomba nefwe khuchimesinjia
  56,65,"Ne nikhwenya nikhuchikhola chiakhaya okhurakhwo shiosi shiosi, mwatong’a nimung’ang’alile"
  56,66,Nimuboola mbu toto efwe khusishile
  56,67,Halali efwe khwimilwe
  56,68,"Koo\tmulolangakhwo\tamaatsi kamunywetsanga"
  56,69,Ni enywe mukeshinjia okhurula mumaleesi nohomba nefwe bakeshiinjia
  56,70,"Nikhwenya nikhukakhola keyichumvi , ne shina shichilanga nimuloopa orio"
  56,71,Mulolangakhwo omulilo kwamwashinjia
  56,72,Nenywe mwaloonga omusaala kwakwo nohomba nefwe baloonga
  56,73,Efwe khwakukhola okhuba eshitsulisio nende kwokhukhoonya balia bali mushitsimi
  56,74,Ne witsoomie elira lia Nyasaye wuwo omukhongo
  56,75,Netoto nditsuba khubise bietsing’ining’ini tsikwitsanga
  56,76,"Ne toto shino neshitsubo eshikhongo, mumanyangakhwo toto"