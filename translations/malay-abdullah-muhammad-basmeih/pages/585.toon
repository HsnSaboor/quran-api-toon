quran[42]{c,v,t}:
  80,1,Ia memasamkan muka dan berpaling
  80,2,Kerana ia didatangi orang buta
  80,3,"Dan apa jalannya engkau dapat mengetahui (tujuannya, wahai Muhammad) ? Barangkali ia mahu membersihkan hatinya (dengan pelajaran ugama yang didapatinya daripadamu)"
  80,4,"Ataupun ia mahu mendapat peringatan, supaya peringatan itu memberi manfaat kepadanya"
  80,5,"Adapun orang yang merasa keadaannya telah cukup, tidak berhajat lagi (kepada ajaran Al-Quran)"
  80,6,Maka engkau bersungguh-sungguh melayaninya
  80,7,Padahal engkau tidak bersalah kalau ia tidak mahu membersihkan dirinya (dari keingkarannya)
  80,8,Adapun orang yang segera datang kepadamu
  80,9,Dengan perasaan takutnya (melanggar perintah-perintah Allah)
  80,10,Maka engkau berlengah-lengah melayaninya
  80,11,Janganlah melakukan lagi yang sedemikian itu! Sebenarnya ayat-ayat Al-Quran adalah pengajaran dan peringatan (yang mencukupi)
  80,12,"Maka sesiapa yang mahukan kebaikan dirinya, dapatlah ia mengambil peringatan daripadanya"
  80,13,(Ayat-ayat Suci itu tersimpan) dalam naskhah-naskhah yang dimuliakan
  80,14,"Yang tinggi darjatnya, lagi suci (dari segala gangguan)"
  80,15,(Terpelihara) di tangan malaikat-malaikat yang menyalinnya dari Lauh Mahfuz
  80,16,"(Malaikat-malaikat) yang mulia, lagi yang berbakti"
  80,17,"Binasalah hendaknya manusia (yang ingkar) itu, betapa besar kekufurannya"
  80,18,(Tidakkah ia memikirkan) dari apakah ia diciptakan oleh Allah
  80,19,"Dari air mani diciptakanNya, serta dilengkapkan keadaannya dengan persediaan untuk bertanggungjawab"
  80,20,"Kemudian jalan (baik dan jahat), dimudahkan Tuhan kepadanya (untuk menimbang dan mengambil mana satu yang ia pilih)"
  80,21,"Kemudian dimatikannya, lalu diperintahkan supaya ia dikuburkan"
  80,22,Kemudian apabila Allah kehendaki dibangkitkannya (hidup semula)
  80,23,Janganlah hendaknya ia kufur ingkar lagi! Sebenarnya ia belum menunaikan apa yang diperintahkan kepadanya
  80,24,"(Kalaulah ia tidak memikirkan asal dan kesudahan dirinya), maka hendaklah manusia melihat kepada makanannya (bagaimana kami mentadbirkannya)"
  80,25,Sesungguhnya kami telah mencurahkan hujan dengan curahan yang menakjubkan
  80,26,Kemudian kami belah-belahkan bumi dengan belahan yang sesuai dengan tumbuh-tumbuhan
  80,27,Lalu Kami tumbuhkan pada bumi biji-bijian
  80,28,Dan buah anggur serta sayur-sayuran
  80,29,Dan Zaitun serta pohon-pohon kurma
  80,30,Dan taman-taman yang menghijau subur
  80,31,Dan berbagai buah-buahan serta bermacam-macam rumput
  80,32,Untuk kegunaan kamu dan binatang-binatang ternak kamu
  80,33,Kemudian (ingatlah keadaan yang berlaku) apabila datang suara jeritan yang dahsyat
  80,34,Pada hari seseorang itu lari dari saudaranya
  80,35,Dan ibunya serta bapanya
  80,36,Dan isterinya serta anak-anaknya
  80,37,"Kerana tiap-tiap seorang dari mereka pada hari itu, ada perkara-perkara yang cukup untuk menjadikannya sibuk dengan hal dirinya sahaja"
  80,38,Muka (orang-orang yang beriman) pada hari itu berseri-seri
  80,39,"Tertawa, lagi bersuka ria"
  80,40,Dan muka (orang-orang yang ingkar) pada hari itu penuh berdebu
  80,41,Diliputi oleh warna hitam legam dan gelap-gelita
  80,42,"Mereka itu ialah orang-orang yang kafir, yang derhaka"