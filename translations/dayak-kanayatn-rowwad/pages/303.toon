quran[14]{c,v,t}:
  18,84,"Sungguh, Kami udah mare’ kadudukatn ka’ ia ka’ bumi, man Kami udah mare’atn jalatn ka’ ia (nto’ mancape) sagala sasuatu"
  18,85,Maka iapun manampuh sasuatu jalatn
  18,86,"Hingga katika ia udah sampe ka’ tampat mata’ari tabanam, 495 ia nele’nya (mata’ari) tabanam ka’ dalapm laut, nang balumpur itapm, man ka’ naung ditamuannya sasuatu kaum (nana’ baragama). Kami bapirman, “wahe Zulkarnaen! Kao mulih ngukum ato babuat kabaikatn (maba baiman) ka’ iaka’koa”"
  18,87,"Ia (Zulkarnaen) bakata, “sae ma’an babuat zalim, kami akan ngukumnya, lalu ia akan dikambaliatn ka’ Tuhannya, kamudian Tuhan nyiksanya mang sesa nang miah karas”"
  18,88,"Adapun urakng nang baiman ngarajaatn kabaikatn maka ia namu (pahala) nang tabaik sabage balasan, man akan kami sampeatn ka’ parentahn kami nang mudah-mudah”"
  18,89,Kamudian ia nampuh suatu jalatn (nang lain)
  18,90,Hingga katika ia sampe ka’ tampat tarabit mata’ari (sabalah timur)di dapati’nya (mata’ari) basinar ka’ atas suatu kaum nang nana’ Kami buatatn suatu palingdung bagi iaka’koa dari (cahaya mata’ari)496 koa
  18,91,"ampakoalah, man sabatolnya Kami ngatahui’ sagala sasuatu nang ada ka’ ia (Zulkarnaen)"
  18,92,Kamudian ia nampuh suatu jalatn (nang lain lagi)
  18,93,"Hingga katika ia sampe ka’antara kadua gunung, didapati’nya ka’ balakang (kadua gunung koa) sasuatu kaum nang amper nana’ mamahami’ pambicara’an"
  18,94,"Ia ka’koa bakata, “wahe Zulkarnaen! Sungguh, Ya’juj man Ma’juj498 koa (makhluk nang) babuat karusakatn ka’ bumi maka mulih ke’ kami mayarnyu imbalan agar kao mamuat dinikng panghalang antara kami man iaka’koa?”"
  18,95,"Ia (Zulkarnaen) bakata, “ahe nang udah dianugerahatn Tuhan ka’ aku labih edo’ (daripada imbalannyu) maka banto’lah aku mang kakuatatn, agar aku dapat mamuat dinikng panghalang antara kao man iaka’koa"
  18,96,"Bare’lah aku potongan basi! “hingga katika (potongan) basi koa udah (tapasang) sama rata mang kadua (puncak) gunung koa, ia (Zulkarnaen) bakata, “siuplah (api koa)!”. Katika (basi) koa udah manjadi (merah saparati) api, iapun bakata, “bare’lah aku tambaga (nang mandidih) agar ku tuangkatn ka’ atasnya (basi panas koa)”"
  18,97,Maka iaka’koa (Ya’juj man Ma’juj) nana’ dapat naiki’nya man nana’ dapat (uga’) ngalubakngi’nya