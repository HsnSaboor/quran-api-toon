quran[12]{c,v,t}:
  25,56,Man nana’lah Kami ngutus kao (muhammad) malaintatn nggan sabage pangincakng kabar repo man pamare’ paringatatn
  25,57,"Kataatnlah, ”Aku nana’ minta’ imbalatn ahe pun dari Kita’ nto’ nyampeatn (risalah) koa, malaintatn (ngarapatn supaya) urakng- urakng mao’ naap maraga nuju Tuhannya”"
  25,58,"Man bataqwalah ka’ Allah nang idup, nang nana’ mati, man batasbihlah sarata mujinya. Man cukuplah Ia Maha Nau’ah ke’ dosa amba-ambaNya"
  25,59,"Nang majoat langit man tanah ai’ dari ahe nang ada ka’ antara kaduanya dalapm anam masa, laka’ koa Ia basamayam ka’ atas arsy (Ia-lah) nang Maha Pangasih, maka tanyaanlah (tantang Allah) ka’ urakng nang labih nau’an (Muhammad)"
  25,60,"Man kade’ kataatn ka’ iaka’koa, ”sujutlah ka’ nang Maha Pangasih.” Iaka’ koa bajawab, “sae ke’ nang Maha Pangasih koa? Ahe ke’ kami arus basujuta’ ka’ Allah Nang koa (Muhammad) parentahatn ka’ kami (basujud ka’ Ia)?” iaka’koa dah makin jauh dari kabanaratn"
  25,61,Maha Cuci baraseh Allah nang majuat ka’ langit koa gugusan bintakng- bintakng man Ia uga’ majoat mata’ari man bulatn nang basinar
  25,62,Man Ia (uga’) nang majoat malam man siak- ng silih baganti bagi nto’ urkang nang mao’ naap palajaratn ato nang inign basyukur
  25,63,"Adapun amba-amba Tuhan nang Maha Pangasih koa ialah urakng-urakng nang bajalatn ka’ dunia mang rendah ati, man kade’ dah urakng-urakng mangkakng ngatai’ nya ka’koa (mamng kata-kata nang ngina), iaka’koa bakata salam.”"
  25,64,Man nang uakng-urakng nang ngabisatn waktu malam nto’ baibadah ka’ Tuhannya mang basujud man badiri
  25,65,"Man nang urakng-urakng bakata, ”Ya Tuhan kami, jauhatnlah siksa jahanam dari kami, karana sabatolnya siksanya koa mamuat kabinasaatn nang kakal”"
  25,66,"Sungguh, jahanam koa saburuk-buruk tampat natap man tampat kadiaman"
  25,67,"Man (tamasok amba-amba Tuhan nang Maha Pangasih) urakng-urakng nang kade’ ngimpakkatn (harta) nyaka’koa nana’ balabihatn, man nana’ (uga’) sengke’ ka’ antara ka duanya sacara wajar"