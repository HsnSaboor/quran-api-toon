quran[10]{c,v,t}:
  24,44,"Allah mangantiatn malapm man siakng. Sungguh nang macam nian koa, pasti tadapat palajaran nto’ urakng-urakng nang ada bapanele’atn (nang tajapon)"
  24,45,"Man Allah majoat samua laok dari ai’,maka sabagian ada nang bajalatn man parutnya, uga’ sabagian bajalatn man dua pahanya. Sadangkan sabagian nang lain bajalatn man ampat pahanya. Allah majoat ahe nang Ia mao’i’. Sungguh Allah maha bakuasa ka’ samua jukut"
  24,46,Sungguh Kami (Allah) udah nuruntatn ayat- ayat nang mare’ panjalasatn. Allah mare’ patunjuk ka’ sae nang Ia mao’i’ ka’ maraga nang loeor
  24,47,"Iaka’koa (urakng-urakng munapik) bakata, ”kami udah baiman ka’ Allah man ka’ Rasul (Muhammad) man kami na’ati’ kaduanya”, dah koa sabagian dari nyaka’koa bapaling abis koa. Iaka’koa buke’ lah urakng-urakng nang baiman"
  24,48,"Man kade’ iaka’koa dibaba ka’ jalatn Allah man Rasul-Nya, supaya (Rasul) mutusatn pakara ka’ antara nyaka’koa, tiba-tiba sabagian dari nyaka’koa nolak (bai’ atakng)"
  24,49,Tapi kade’ kabanaratn koa ka’ pihaknya. Iaka’koa baatangan ka’ ia (Rasul) batol- batol patuh
  24,50,"Ahe ke’ (nana’ kaatangan nyaka’koa karana) ka’ dalapm ati nyaka’koa ada panyakit. Ato karana iaka’koa ragu-ragu ato karana gali’ kade’ Allah man Rasul-Nya babuat jalim ka’ iaka’koa? Sabatolnya, iaka’koalah urakng-urakng nang jalim"
  24,51,"Hanya pakataatn urakng-urakng mukmin, nang kade’ iaka’koa dibaba ka’ Allah man Rasul-Nya mutusatn (pakara) ka’ ntaranya ka’koa, 566 iaka’koa bakata, ”kami nangar man kami ta’at”. Iaka’koa lah urakng- urakng nang baruntukng"
  24,52,"Man sae ma’an nang ta’at ka’ Allah man Rasul-Nya sarata gali’ ka’ Allah man bataqwa ka’ Ia, iaka’koalah urakng-urakng nang namu kamanangan"
  24,53,"Uga’ iaka’koa basumpah man (dama) Allah basumpah sidi-sidi, bahoa’ kade’ kao nyuruh iaka’koa baparang. Pastilah iaka’koa ba’ ampusatn. Kataatnlah Muhammad, ”amelah kita’ basumpah, (karana nang dipinta’) ialah kata’atatn nang edo’, Sungguh Allah maha taliti’ ka’ Sigana ahe nang kita’ karajaatn”"