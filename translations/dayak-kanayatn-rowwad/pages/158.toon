quran[10]{c,v,t}:
  7,58,"Man tanah nang edo’, tanamannya tumuh subur man ijin Tuhan; Man tanah nang buruk, tanaman-tanamannya tumuh marepa. Ampakoalah kami nyalasatn baulang-ulang tanda-tanda (kakuasa’an Kami) nto’ urakng- urakng nang basuukur"
  7,59,"Sungguh, Kami batol-batol udah ngutus Nuh ka’ kaumnya, lalu ia bakata, “Wahe kaumku! Sambahlah Allah nana’ ada Tuhan (nang di sambah) nto’ kita’ salain Ia, sabatolnya aku gali’ kita’ nae kana timpa’ siksa ka’ ari nang dahsat (kiamat)”"
  7,60,"Pamuka-pamuka kaumnya bakata, “Sabatolnya manurut panele’atn kami kao batol-batol dalapmkasasatatn nang miah nyata”"
  7,61,"Ia (Nuh) nyawap,”Wahai kaumku! Aku nana’ sasat; tapi aku nian saurakug rasul dari Tuhan saluruh alam"
  7,62,"Aku nyampeatn ka’ kita’ amanat Tuhanku, mare’ nasehat ka’ kita’, man aku nau’an dari Allah ahe nang nana’ kita’ tau’atni’"
  7,63,"Man heran ke’ kita’ bahoa’ paringatatn nang atakng dari Tuhan kita’ malalui’ saurakng laki-laki dari kalangan kita’ babaro, nto’ mare’ paringatatn ka’ kita’ man supaya kita’ bataqwa, sahingga kita’ namu rahmat"
  7,64,Maka iaka’koa madah Nuh pangalok. Lalu Kami Salamatatn ia man urakng- urakng nang ampus mania ka’ dalapm kapal. Kami tingalampatn urakng-urakng nang nana’ pucaya ka’ ayat-ayat Kami. Sabatolnya ia ka’koa sidi kaum nang buta (mata atinya)”
  7,65,"Man ka’ kaum ‘Aad (Kami utus) Hud, kamarkapala nyaka’koa. Ia bakata,”Wahe kaumku! Sambahlah Allah! Nana’ ada Tuhan nang edo’ disembah di kita’ selain ia (Allah). Maka ngahe kita’ sidi ba’i bataqwa"
  7,66,"Pamuka-pamuka urakng-urakng nang kapir dari kaumnya bakata, “Sabatolnya manurut panele’atn kami kao batol-batol nana’ waras man kami kira kao tamasok urakng-urakng nang miah pangalok”"
  7,67,"Ia (Hud) nyawap, “Wahe kaumku, bu aku nana’ waras, tapi aku nian saurak Rasul dari Tuhan seluruh alam"