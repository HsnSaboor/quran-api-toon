quran[7]{c,v,t}:
  6,53,"Ampakoalah, kami udah manguji sabagian urakng ka’koa (urakng- urakng masikin), agar iaka’koa (urakng nang kaya koa) bakata: “urakng- urakng samacam nianlah ka’ antara kita’ nang di bare’ anugerah oleh Allah?” (Allah bafirman) “Nana’ ke Allah labih ngatahui’ urakng- urakng ka’koa ba syukur (ka’ Ia).?”"
  6,54,"Kalo’ urakng- urakng nang baiman ka’ ayat- ayat Kami atakng ka’ kao, maka kataatnlah “salamun alaikum (salamat sajahtera nto’ kao)”. Tuhannyu udah natapatn sifat kasih sayang ka’ diri’Nya. (yaitu) barang sae babuat kajahatatn ka’ antara kao karana kabodohatn, kamudian ia batobat saudah koa mang maiki’ diri’ maka Ia Maha pangampon, Maha Panyayang"
  6,55,Ampakolah kami harangkatn ayat-ayat Al-Quran (agar tatele’ jalas maraga urakng- urakng nang saleh) mang uga’ kateleatn jelas (pula) maraga urakng- urakng nang badosa
  6,56,"Kataatnlah (Muhammad), “Aku dilarang manyambah tuhan-tuhan nang kao sambah salain Allah.” Kataatnlah,”Aku nana’ akan ngikuti ka’inginanyu. Kade’ babuat ampakoa, sungguh tasasatlah aku man aku nana’ tamasok urakng nang mandapat patonok"
  6,57,"Kataatnlah (Muhammad), “Aku (barada) ka’ atas katanangan nang nyata (Al-Quran) dari Tuhanku sadakng kao mandustaatnnya. Buke’lah kawenanganku (nto’ nurutatn azab) nang kao tuntut nto’ disagaraatn kaatangannya. Manatapatn (hukuman koa) hanyalah hak Allah. Ia manarangkatn kabanaratn man Ia pambare’ kaputusan nang tabaik"
  6,58,"Kataatnlah (Muhammad), “saandenya ada ka’aku ahe (azab) nang kao minta agar di sagaraatn ka atangannya, tatu salaselah sagala pakara antara aku man kao.”311 Man Allah labih nau’an tantang urakng- urakng nang zalim"
  6,59,"Man kunci-kunci samua gaib ada ka’ Ia nana’ ada nang ngatahui salain Ia. Ia nau’an ahe nang ada ka’ darat man ka’ laut. Nana’ ada sote’ dautn pun nang jantu’ nang nana’ di katahui’Nya. Nana’ ada sote’ bigi’ pun zukut nang basa’ ato’ nang karikng, nang nana’ tatulis dalapm kitab nyata (lauh mahfuz)"