quran[24]{c,v,t}:
  37,1,Demi (rombongan mala’ekat) nang babar basaf-saf
  37,2,Demi (rombongan) nang mancagah mang sungguh-sungguh
  37,3,Demi (rombongan) nang macaatn paringatan
  37,4,"Sungguh,Tuhannyu banar-banar Esa"
  37,5,Tuhan langit man bumi man ahe nang barada ka’ antara kaduanya man Tuhan tampat-tampat tarabitnya mata’ari
  37,6,Sasungguhnya Kami udah ngiasi’ langit dunia (nang samak) mang ngiasi’ bintakn bintakng
  37,7,Man (Kami) udah nyaganya dari satiap setan nang durhaka
  37,8,Iaka’ koa (setan-setan koa) nana’bisa nan (pambicaraatn) para mala’ekat man iaka’ koa di tabaki’ dari sagala panjuru
  37,9,Nto’ ngusir iaka’ koa man iaka’ koa akan namu azab nang kakal
  37,10,Kacoali (setan) nang ngalit (pambicaraatn maka ia di unyar oleh bintakng nang manyala)
  37,11,"Maka tanya’anlah ka’ iaka’ koa (musrik mekah), “ahe ke’ panciptaatn iaka’ koa n labih susah ato ke’ ahe725 nang udah Kam ciptaatn koa?” sasungguhnya Kami udah nyiptaatn iaka’ koa dari tanah liat"
  37,12,Bahkan kao (Muhammad) manjadi heran (tahadap kaingkaratn iaka’ koa) man iaka koa ngina ( kao)
  37,13,"Man kade’ iaka’ koa bi bare’ paringatatn, iaka’ koa nana’ ngindahatnnya"
  37,14,"Man kade’ iaka’ koa nele’ suatu tanda (kaaya’atn) Allah, iaka’ koa ngolo’-ngolo’"
  37,15,"Man iaka’ koa bakata,”Nian nana’ lain hanyalah seher nang nyata"
  37,16,"Kade’ Kami udah mati man dah jadi tanah man tulakng-tulakng, ahe ke’banar kami akan di bangkitatn (kambali)"
  37,17,Man ahe ke’ene’ moyang kami nang udah de’e’ (akan dibangkitatn uga’)?”
  37,18,"Kataatnlah (Muhammad), ”au’ ( iya ), man kao akan tahina,”"
  37,19,Maka sasungguhnya kabangkitatn koa hanya mang sote’ kampak ihan; maka sakatika koa iaka’ koa nele’nya
  37,20,"Man iaka’ koa bakata,”Alangkah calaka kami! (kiranya) nianlah ari pambalasan koa”"
  37,21,"Nianlah ari kaputusan726, nang de’e kao dustaatn"
  37,22,"(Diparentahatn ka’ mala’ekat), ”kumpuratn- lah urakng-urakng nang zalim man ayukng sabaya iaka’ koa man ahe nang de’e’iaka’ koa sambah"
  37,23,"Salain Allah, lalu tojokatnlah ka’ iaka’ koa maraga ka’naraka"
  37,24,"Tahanlah iaka’ koa (ka’ tampat baranti), sasungguhnya iaka’ koa akan di tanya"