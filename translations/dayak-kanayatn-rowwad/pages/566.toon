quran[18]{c,v,t}:
  68,43,"Panele’atnnya iaka’koa tagago’ ka’babah, di pandai’ kainakan. Sungguh, de’enya (ka’ dunia) ia iaka’koa udah di saru’ nto’ basujut waktu ia iaka’koa babasehatatn (tatapi ia iaka’koa bai’ (nana’ ngalakuatnnya)"
  68,44,Maka sarahatnlah ka’ Aku (urusatnnya) urakng-urakng nang nustakan (madah alok) pakatakan nian (Al-Quran). Nae’e akan Kami ukum ia iaka’koa baangsor-angsor dari arah nang nana’ nyata tu’atni’
  68,45,"Man aku mare’ tanggang waktu ka’ ia iaka’ koa. Sungguh, rancana-Ku batol-batol taguh"
  68,46,"Ato ke’ kao (Muhammad) minta’ imbalatn ka’ ia iaka’koa, sahingga ia iaka’koa di babeni’ mang utakng"
  68,47,"Atoke’ ia iaka’koa nau’an nang gaib, lalu ia iaka’koa nulisatnnya"
  68,48,"Maka basabarlah kao (Muhammad) taradap katatapatn Tuhannyu, mang amelah kao ampahe (Yunus) urakng nang barada ka’ dalapm parut) ikatn katika ia bado’a mang ati nang sadih"
  68,49,"Sakiranya ia nana’ sagara namu nikmat dari Tuhannya, pastilah ia di tabakatn ka’ tanah tandus (nana’ ba’ahe-ahe) dalapm ka’adakan tacela"
  68,50,Lalu Tuhannya miliknya mang nyadiatnnya tamasok urakng nang saleh
  68,51,"Man sungguh, urakng-urakng kapir koa amper-amper ngalincuratn kao mang paniaka’ koa mata nya iaka’koa, katika ia iaka’koa nangara Al-Quran nang ia bakata, “ia (Muhammad) koa batol-batol urakng gila,”"
  68,52,Padahal Al-Quran koa nana’ lain hanyalah paringatatn bagi saluruh alam dunia. ayat
  69,1,Ari Kiamat
  69,2,Ahe ke’ ari kiamat koa
  69,3,Nu’an ke’ kao ahe ari kiamat koa
  69,4,"Kaom Samud, man ‘ad udah nustakan (madah alok) ari kiamat"
  69,5,"Maka adapon kaum samud, ia iaka’koa udah diminasakan mang soara nang miah karas"
  69,6,"Sadangkan kaom Ad, ia iaka’koa udah diminasakan mang angin topan nang miah dingin"
  69,7,Allah nimpakan angin koa ka’ ia iaka’koa salama tujuh malam lapan ari tarus manarus; maka kita’ nae’ kaom ‘Ad pada waktu koa mati bagalimpangan ampahe batakng- batakng kurma nang udah kosong (lapok)
  69,8,Maka ada ke’ kita’ nele’ saurakngpun nang masih tasisa ka’ antaranya iaka’koa