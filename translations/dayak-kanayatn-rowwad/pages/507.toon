quran[11]{c,v,t}:
  47,1,"Urakng-urakng nang kafir man nang nahan- nahan (talino) dari maraga Allah, Allah ngapus sagala amalnya"
  47,2,"Man urakng-urakng nang baiman (ka’ Allah) man ngarajaatn kabaikatn sarata baiman ka’ ahe nang dituruntatn ka’ Muhammad, koalah kabanaratn dari Tuhan iaka’koa, Allah ngapus kasalahatn-kasalahatn iaka’koa man maiki’i’ kaadaan ia iaka’koa"
  47,3,"Nang ampakoa, karana sasungguhnya urakng-urakng kafir ngikuti’ nang batil (sasat) man sasungguhnya urakng-urakng nang baiman mangikuti kabanaratn dari Tuhan iaka’koa. Ampakoalah Allah mamuat parumpamaan-parumpamaan bagi talino"
  47,4,"Maka kade’ kita’ batamu mang urakng- urakng nang kafir (ka’ tampat parang), maka pangkuknglah batakng tage’ iaka’koa, kade’ kao udah ngalahatn ia iaka’koa, tamaknglah iaka’koa, man laka’ koa kita’ mulih mebasatn iaka’koa nto narima’ tabusatn. Sampe’ parang salase, ampakoalah man sakiranya Allah manghandaki, niscaya Ia minasaatn ia iaka’koa, tapi Ia mao’ nguji kita’ mang nang lain. Man urakng-urakng nang gugur ka’ maraga Allah. Allah nana’ manyia-nyiakatn amal iaka’koa"
  47,5,Allah akan mare’ patunjuk ka’ iaka’koa man maiki’i’ kaadaan ia iaka’koa
  47,6,Man masokatn iaka’koa kadalapm saruga nang udah dikanalatn-Nya ka’ iaka’koa
  47,7,"Wahe urakng-urakng nang baiman! Kade’ kita’ nolong (agama) Allah, niscaya ia akan nolong kita’ man naguhatn kadudukatn kita’"
  47,8,"Man urakng-urakng nang kafir, maka calakalah ia ka’ kita’. Man Allah ngapos sagala amalnya"
  47,9,"Nang ampakoa karana iaka’koa busak ahe (Al-Quran) nang dituruntatn Allah, maka Allah ngapus sagala amal iaka’koa"
  47,10,"Maka ahe ke’ iaka’koa nana’ paranah ngadaatn pajalanan ka’ bumi, sampe bias maratiatn ampahe kaudahatn urakng-urakng nang sanape’ ia iaka’koa, Allah udah minasaatn iaka’koa man bagi urakng-urakng kafir akan narima’ (nasep) nang sarupa"
  47,11,"Nang ampa koa karana Allah palindung bagi urakng-urakng nang baiman, sadakng urakng-urakng kafir nana’ ada palindung bagi iaka’koa"