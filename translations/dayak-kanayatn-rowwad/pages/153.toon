quran[8]{c,v,t}:
  7,23,"Ia badua bakata, “oo.. Tuhan kami, kami udah majada’ diri’ kami babaro, kede’ kita’ nana’ ngamponi kami man mare’ rahmat ka’ kami, pastilah kami tamasuk urakng nang rugi”"
  7,24,"(Allah) bapirman “turutnlah kita’! Kita’ nae saling bamusuhatn seko’ man nang lainnya, ka’ dunialah tampat kadiaman man kasanangan kita’ sampe waktu nang udah ditantuatn”"
  7,25,"(Allah) bapirman, “ka’ koalah kita’ idup, man ka’ koalah kita’nae mati, ka’ koa uga’ kita’ nae di duhanian di lumpatatn”"
  7,26,"Wahe’ anak ucu’ Adam! Sabatolnya kami udah nyadiaatn pakaian nto’ nutupi’ auratnyu man pariasan nto’nyu, tapi pakaian taqwa, ngkoalah nang labih edo’. Ampakoalah sabagian tanda-tanda kakuasaan Allah, mudah-mudahan iaka’koa ingat"
  7,27,"Wahe anak ucu’ Adam! Ame sampe kita’ kana tipu di setan ampahe ia(setan) udah ngaluaratn da’uwe’ apaknyu dari saruga,nang ngalodosatni pakeanya badua supaya katele’atn aurat kaduanya. Sabatolnya ia(setan) manda’ pangikutnya bisa nele’ kita’ dari tampat nang kita nana’ bisa nele’ ia ka’koa. Sabatolnya kami udah majoat setan-setan ka’koa pamimpin nto’ urakng-urakng nang nana’ baiman"
  7,28,"Man kade’ iaka’koa ngalakuatn pabuatatn jahat, iaka’koa bakata, “kami namui’ da’ ne’ moyang kami babuat nang ampaikng, man Allah nyuruh kami ngarajaatnnya”. Kataatnlah, “sabatolnya Allah nana’ paranah nyuruh babuat jahat 329. Ngahe kita’ babangomongan micaraatn tantang Allah ahe nang nana’ kita’ tau’atn?”"
  7,29,"Kataatnlah, “Tuhanku nyuruhku balaku adil, hadapatnlah muhanyu (ka’ Allah) kade’ kao sholat, man sambahlah ia sarata ngiklasatn ibadah samata-mata nggan ka’ ia. Kita’ samua pasti dipulakngkan ka’ ia ampahe awalnya kita’ dipajoat"
  7,30,Sabagiatn dibare’-Nya patunjuk man sabagiatn agi sapantasnya manjadi sasat. Iaka’koa nyadiatn setan-setan koa sabage pelindung selain Allah. Ia ka’koa ngira bahoa’ iaka’koa namu patunjuk