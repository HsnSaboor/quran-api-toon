quran[13]{c,v,t}:
  18,98,"Ia (Zulkarnaen) bakatya, “(dinikng) nian adalah rahmat dari Tuhanku maka kade’ janji Tuhanku udah atakng, ia akan ngancur-luluhatnnya; man janji Tuhan koa banar”"
  18,99,"Man pada ari koa Kami biaratn iaka’koa (Ya’juj man Ma’juj) babaur antara sote’ man nang lain, man (kade’) sangkakala disiup (agi’), akan Kami kumpuratn iaka’koa samuanya"
  18,100,Man Kami tele’atn (naraka) Jahannam nang jalas pada ari koa ka’ urakng kapir
  18,101,"(Ia koa) urakng nang mata (ati)nya dalapm kaadaatn tatutup (nana’ mampu) dari maratiatn tanda-tanda (kabasaratn)-Ku, man iaka’koa nana’ sanggup nangaratnnya"
  18,102,"Maka ahe ke’ urakng kapir nyangka bahoa’ iaka’koa (dapat) na’ap amba- amba-Ku manjadi panolong salain Aku? Sungguh, Kami udah nyadiaatn (naraka) Jahnnam sabage tampat badiapm bagi uarakng-urakng kapir"
  18,103,"Kataatnlah (Muhammad), “ahe ke’ palalu Kami bare’ tahuatn ka’ kao tantang urakng nang paling rugi pabuatatnya?”"
  18,104,"(ia koa) urakng nang sia-sia pabuatatnnya dalapm kaidupatn dunia, sadangkan iaka’koa mangira udah babuat sabaik- baiknya"
  18,105,"Ia ka’koa adalah urakng nang ngingkari’ ayat-ayat Tuhannya man (nana’ pucaya’) tahadap patamuatn mang Ia. 499 Maka sia- sia amalnya ka’koa, man Kami nana’ mare’ panimbangatn tahadap (amal) iaka’koa ka’ ari Kiamat"
  18,106,"Ampakoalah, balasan iaka’koa naraka Jahannam, karana kakapiratnnya man karana iaka’koa nyadiatn ayat-ayat-Ku man Rasul-rasul-Ku sabage bahan olo’olo’"
  18,107,"Sungguh, urakng nang baiman man ngarajaatn kabaikan, nto’ iaka’koa disadiaatn saruga Firdaus sabage tampat tinggalnya"
  18,108,"Iaka’koa kakal ka’ dalapmnya, iaka’koa nana’ ingin pindah dari koa"
  18,109,"Kataatnlah (Muhammad), “saandenya lautan manjadi tintah nto’ (manulis) kalimat-kalimat Tuhanku maka pasti abislah lautan koa sanape’ salase panulisatn kalimat-kalimat Tuhanku, mekipun Kami atangan tambahan sabanyak koa (uga’)”"
  18,110,"Kataatnlah (Muhammad), “sabatolnya aku nian ngge saurakng manusia saparati kao, nang udah narima wahyu, bahoa’ sabatolnya Tuhan kao adalah Tuhan nang Maha Esa”. Maka sae ma’an ngarap patamuan mang Tuhannya maka handaklah ia ngarajaatn kabaikan mang amelah ia mampaskutuatn mang sasuatu pun dalapm baibadah ka’ Tuhannya”. (Barakatnyabut) dama Allah nang Maha Pangasih, Maha Panyayang"