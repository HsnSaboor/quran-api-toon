quran[16]{c,v,t}:
  15,16,"Man sungguh, Kami udah nyiptaatn gugusan bintakng ka’ langit man nyajiatnnya tarasa gagas ka’ urakng nang nele’(nya)"
  15,17,Man Kami nyagai’nya dari satiap (gangguan) setan nang takutuk
  15,18,kacoali (setan) nang ngalit (barita) nang dapat didangar (da’ mala’ekat) lalu di unyar oleh samburatn api nang tarang
  15,19,Man Kami udah ngamparatn bumi man kami paneangkatn ka’ ia gunung-gunung Sarata Kami idupatn ka’ naung sagala jukut manurut ukuran
  15,20,"Man Kami udah nyadiatn dikoa sumber- sumber pangidupatn nto’ kaparlaluannyu, man (Kami nyiptaatn uga’) mahluk-mahluk nang buke’ kao pamare’ rajakinya"
  15,21,Man nana’ ada sote’ pun malaintatn ka’ isi Kami lah khazanahnya;433 Kami nana’ nuruntatnnya malaintatn mang ukuran tatantu
  15,22,"Man Kami udah nyiupatn nyaru nto’ ngawintatn434 man Kami nuruntatn ai’ ujatn dari langit, lalu Kami bare’ kao nyocok man (ai’) koa, man buke’lah kao nang nyimmpani’nya"
  15,23,"Man sungguh, Kamilah nang ngidupi’ man ngamatiatn man Kami (uga’lah) nang ngawarisi’"
  15,24,"Man sungguh, Kami ngatahui’ urakng nang de’e sanape’ kao man Kami ngatahui’ uga’ urakng nang salaka’ koa"
  15,25,"Man sabatolnya Tuhannyu, Ia lah nang nao’ ngumpuratn nyoka’koa. sungguh, Ia Mahabijaksana, Mahangatahui’"
  15,26,"Man sungguh, Kami udah nyiptaatn talino (Adam) dari tanah liat karikng nang dibare’ bontuk"
  15,27,Man Kami udah nyiptaatn jin sanape’ (Adam) dari api nang miah angat
  15,28,"Man (ingatlah), waktu Tuhannyu bapirman ka’ sigana mala’ekat, ”sungguh Aku mao’ nyiptaatn seko’ talino dari tanah liat karikng man lumpur itapm nang dibare’ bontuk"
  15,29,"Maka kade’ Aku udah nyampuranaan (kajadian) nya, man Aku udah nyiupatn roh (ciptaan) –Ku ka’ dalapmnya maka tunduklah kao ka’ ia mang basujud"
  15,30,Maka basujudlah sagana mala’ekat koa samuanya basama-sama
  15,31,"Kecuali balis, Ia bai’ ikut basama- sama sagana (mala’ekat) nang sujud koa"