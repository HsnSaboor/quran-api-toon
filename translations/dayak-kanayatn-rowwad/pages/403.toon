quran[11]{c,v,t}:
  29,53,"Man iaka’koa minta’ ka’ kao supaya capat dituruntatn siksa, kade’ buke’ karana waktunya nang udah ditatapatn,628 pasti atakng siksa ka’ iaka’koa, man (siksaatn) pasti akan atakng ka’iaka’koa mang tiba- tiba, sadangkan iaka’koa nana’ nyadari’nya"
  29,54,Iaka’koa minta ka’kao supaya capat dituruntatn siksaatn. Man sasungguhya naraka Jahanam koa pasti ngulilikngi’ urakng-urakng kafir
  29,55,"Ka’ ari (katika) siksaatn napo’i’ iaka’koa dari atas man dari babah pahanya ka’koa man (Allah) bakata (ka’iaka’koa), ”Rasaatnlah (balasan dari) ahe nang udah kita’ karajaatn!”"
  29,56,"Wahe amba-amba-Ku nang baiman! sungguh tanah ai’ Ku luas, maka sambah lah Aku (nihan)"
  29,57,"Satiap nang banyawa akan marasaatn mati. Satalah koa, nggan ka’ Kamilah kita’ samua dipulangkatn"
  29,58,"Man urakng-urakng nang baiman man nang ngarajaatn kabaikatn, sungguh, iaka’koa tatap Kami tampatatn ka’ tampat- tampat nang tingi (ka’ dalapm saruga), nang ngalir ka’ babahnya sunge-sunge, iaka’koa kakal ka’ dalapmnya. Koalah sabaik-baik balasan ka’ urakng nang babuat baik"
  29,59,(Ialah) urakng-urakng nang basabar man batawakal ka’ Tuhannya
  29,60,"Man sangahe manyak sagana laok bagarak nang banyawa nang nana’ (bisa) ngicakng (ngurus) rajakinya babaro. Allah lah nang mare’ razaki ka’ia man ka’kita’. Ia Maha Nangar, Maha Nau’an"
  29,61,"Man kade’ kao batanya ka’ iaka’koa, ”sae ke’ nang nyiptaatn langit man tanah ai’ mang nundukatn mata’ari man bulatn? ”Pasti iaka’ koa akan manjawab,”Allah”. Maka ngahe iaka’koa bisa dipalingkatn (dari kabanaratn)"
  29,62,Allah ngalapangan rajaki ka’ urakng nang Ia kahandaki’ ka’antara amba-amba–Nya man Ia (uga’) nang matasi’nya. Sungguh Allah Maha Nau’an sagala ahe pun
  29,63,"Man kade’ kao batanya’ ka’iaka’ koa, ”Sae ke’ nang nuruntatn ai’dari langit lalu mang (ai’) koa diidupatnnya tanah ai’ nang udah mati?” pasti iaka’ koa akan manjawab, ”Allah,” kataatnlah,”sagala puji nto’ Allah,” Tapi kamanyakatn, ”iaka’ koa nana’ bangaratiatn"