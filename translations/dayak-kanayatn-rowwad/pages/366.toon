quran[10]{c,v,t}:
  25,68,"Man urakng-urakng nang nana’ masakutuatn Allah mang sasambahatn lain man nana’ munuh urakng nang diharampatn Allah kacoali mang (alasan) nang batol, man nana’ babaya’, man sae ma’an nang babuat ampaikng, pasti ia namu ukuman nang miah barat"
  25,69,"(pasti) tatap dilipatgandaatn ajap nto’nya ka’ ari kiamat man ia pasti kakal ka’ dalapn ajap koa, dalapm kaada’an tahina"
  25,70,"Kacoali urakng-urakng nang batobat man baiman man ngarajaatn kabaiaktn, maka kajahatatnnya iaka’koa diganti Allah mang kabaikatn, Allah maha pangampon, Maha Panyayang"
  25,71,"Man sae ma’an batobat man ngarajaatn kabaikatn, maka sabatolnya ia batobat ka’ Allah mang tobat nang sabatol-batolnya"
  25,72,"Man urakng-urakng nang nana’ mare’atn kasaksiatn palsu, man kade’ iaka’koa batamu mang (urakng-urakng) nang ngarajaatn pabuatan nang nana’ ba paedah, iaka’koa lewat mang nyaga kahormatan diri’nya"
  25,73,Man urakng-urakng nang kade’ dibare’ paringatatn mang ayat-ayat Tuhan iaka’koa. Iaka’koa nana’ basikap sabage urakng- urakng nang bangal man buta’
  25,74,"Man urakng-urakng nang bakata, ”Ya Tuhan kami. Anugerahkatn ka’ kami pasangan kami man katurunan kami sabage karepaoatn atii (kami), man jadiatnlah kami pamimpin bagi urakng-urakng nang bataqwa”"
  25,75,Iaka’koa nae dibare’ balasatn mang tampat nang tinggi (dalapm saruga) atas kasabaratn nya. Man ka’ koa ia nae disambut mang panghormatatn man salapm
  25,76,"Iaka’koa kakal ka’ dalapmnya, ka’ saruga koa sabaik-baik tampat natap man tampat badiapm"
  25,77,"Kataatnlah (Muhammad, ka’ urakng-urakng musyirik), uhanku nana’ akan ngindahatn kao, kalo’ nana’ karana ibadahnyu. (tapi ampahe kao baibadah ka’ ia), padahal sungguh. Kao udah nustaatnya? Karana koa nae (sesa) pasti (manimpa’nyu). (Barakatnyabut) dama Allah nang Maha Pangasih, Maha Panyayang"