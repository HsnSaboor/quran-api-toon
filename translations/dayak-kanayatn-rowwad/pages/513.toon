quran[8]{c,v,t}:
  48,16,"Kataatnlah ka’ urakng –urakng Badui nang dari tingalatn, “kita’ akan dibaba nto’ (mara- ngi) kaum nang mampuanyai’ kakuatatn nang aya’, kita’ arus marangi iaka’koa kacoali iaka’koa nyarah”. Kade’ kita’ patuhi (sabaatn koa) Allah akan mare’nya pahala nang baik, tatapi kade’ kita’ bapaling saparati nang kita’ pamuat sanape’nya. Ia atn mangazab kita’ mang azab nang padih"
  48,17,"Nana’ ada dosa atas urakng-urakng nang buta, atas urakng-urakng jehot. Man atas urakng-urakng sakit (kade’ nana’ ikut baparang). Barang sae taat ka’ Allah man rasul-Nya, Ia akan masokkatn nya ka’ dalapm saruga nang ngalir ka’ babahnya sunge-sunge, tapi barang sae bapaling, Ia akan nyiksanya mang siksa nang padih"
  48,18,"Sungguh Allah udah ngaridoi’ urakng-urakng mukmin katika iaka’koa bajanji satia ka’ kao (muhammad) ka abah puhutn, ia nau’an ahe nang ada dalapm ati ia iaka’koa. Lalu ia mare’ atn katanangan atas iaka’koa mang mare’ balasatn mang kamanangan nang samak"
  48,19,Man harta rampasatn parang nang manyak nang akan iaka’koa tamu. Man Allah maha pakasa maha bijaksana
  48,20,"Allah nyajiatn ka’ kita’ harta rampasatn parang nang manyak nang bias kita’ taap. Maka Ia capatatn (harta rampasan parang) nian nto’ kita’.806 Man ia nahan kokot talino dari (minasaatn) kita’ (agar kao manyukuri’ nyu), man agar manjadi bukti bagi urakng- urakng mukmin, man agar Ia nojokkatn ka’ kita’ maraga nang locor"
  48,21,"Man (kamanangan-kamanangan) atas nagari-nagari lain nang nana’ bisa kita’ kira, tapi sasungguhnya Allah udah nantu’atnnya, man Allah maha kuasa atas sagala sasuatu"
  48,22,"Man sakiranya urakng-urakng nang kafir koa marangi kita’, pastilah iaka’koa akan babalik nariatn diri’ (kalah) man iaka’koa nana’ akan napatatn palindung man panolong"
  48,23,(ampakoalah) ukum Allah nang udah balaku dari de’e. Kao sakali-kali nana’ akan namuatn parobahan ka’ ukum Allah koa