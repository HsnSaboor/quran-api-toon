quran[25]{c,v,t}:
  20,13,Man aku udah milih kao maka dangaratnlah ahe nang nae diwahyuatn (ka’ kao)
  20,14,"Sungguh, Aku nian Allah. Nana’ ada tuhan salain Aku maka sambahlah Aku, man karajaatnlah salat nto’ ngingat Aku"
  20,15,"Sungguh, ari kiamat koa akan atakng, Aku ngarasiaatn (waktunya) agar satiap urakng dibalas sasue mang ahe nang udah ia usahaatn"
  20,16,"Maka amelah kao bapaling dari (kiamat koa) di urakng nang ngikuti kamaoannya, nang nyababpatn kao binasa"
  20,17,Man aheke’ nang ada ka’ kokot kanannyu wahe Musa?”
  20,18,"Ia (Musa) bakata, ”Nian lah tungkatku, aku basanakng ka’ ia, man aku ngarontokkatn (daukng-daukng) nto’ (makanan) kambingku, man bagiku masih ada agi’ manpa’at nang lain"
  20,19,"Ia (Allah) bapirman, ”Tabakkatnlah ia wahe Musa!”"
  20,20,Lalu (Musa) nabakkatn tungkat koa maka tiba-tiba ia manjadi seko’ ular nang ngareap miah capat
  20,21,"Ia (Allah) bapirman, ”singii’ ia man ame gali’, Kami nae mulangkatnnya ka’ kaadaan samula"
  20,22,"Man kapetlah kokotnyu ka’ kateaknyu, niscaya ia kaluar manjadi putih (bacahaya) tanpa cacat, sabage mukjizat nang lain"
  20,23,Nto’ Kami tele’atn ka’ kao (sabagian) dari tanda-tanda ka basaran Kami nang miah aya’
  20,24,"Ampuslah ka’ Pir’aun, ia banar-banar udah ngalampoi batas"
  20,25,"Ia (Musa) bakata, ”Oh Tuhanku, lapangkatnlah dadaku, 510 20.°"
  20,26,Man mudahatnlah nto’ku urusanku
  20,27,Man lapasatnlah kakakuatn dari jilahku
  20,28,Agar ia ngarati pakataatnku
  20,29,Man jadiatnlah nto’ku saurakng pambanto dari kaluargaku
  20,30,"(Yakoa) Harun, kamarkapalaku"
  20,31,Taguhatnlah kakuatatnku mang (adanya) ia
  20,32,Man jadiatnlah ia ayukng dalapm urusanku
  20,33,Agar kami manyak batasbih ka’ Kita’
  20,34,Man manyak ngingat Kita’
  20,35,Sabatolnya Kita’ Maha nele’ (kaadaatn) Kami
  20,36,"Ia (Allah) bapirman, ”Sungguh, udah dikabulkatn pamintaan nyu, wahe Musa"
  20,37,"Man sungguh, Kami udah mare’ nikmat ka’ kao ka’ kasampatatn nang lain (sanape nian)"