quran[6]{c,v,t}:
  9,94,"Iaka’ia (urakng-urakng munafik nang nana’ ikut pabarang’) mao’ madahatni’ alasan’nya ka’kao waktu kita’ udah kambali ka’ iaka’ia. Batakatn’lah (Muhammad) “amelah kita’ madahatni alasan; kami nana’ pucaya agi’ ka’ kao,sungguh, Allah udah mare’ tau ka’kami masalah baritanyu. Man Allah mao nele’ pakarajaannyu (ampikoa uga) Rasul- Nya,kamudian kita’ dimulakngkatn’ ka’ (Allah) Nang Mahangatahui’ sagala nang gaib man nang nyata,lalu Ia mare’ barita ka’kao ahe nang udah kao karajaatn"
  9,95,"Iaka’ia mao basumpah ka’kao mang nama Allah,waktu kita’ kambali ka’ iaka’ia,supaya kao bapaling dari iaka’ia. Maka bapalinglah dari iaka’ia;karena sabatolnya iaka’ia bajiwa kotor man tampat iaka’ia naraka Jahanam, sabagai balasan atas ahe nang udah iaka’ia karajaatn"
  9,96,"Iaka’ia mao’ basumpah ka’ kao supaya kao basadia narima’ iaka’ia. Tapi sakalipun kao narima’ iaka’ia,Allah nana’ akan rido ka’urakng-urakng nang fasik"
  9,97,"Urakng-urakng Arab Badui koa labih kuat kakafiran man kamunafikatn’nya,man miah wajar nana’ ngatahui’ hukum-hukum nang diturutn’tatn’ Allah ka’Rasul-Nya. Allah Mahangatahui’, Maha bijaksana"
  9,98,"Man ka’ antara urakng-urakng Arab Badui koa ada nang nganggap ahe nang diinfakatn’- nya (ka’ jalan Allah) sabagai suatu karugi- atn’; iaka’koa nunggu-nunggu bahaya nimpa- nyu, ia ka’ koalah nang nae ditimpa’ mara bahaya. Allah Maha nangar, Maha ngatahui’"
  9,99,"Man ka’ antara urakng Arab Badui koa ada nang baiman ka’ Allah man ari na’e (kiamat), man nele’ ahe nang diinfakkat’nnya ( ka’ ja- lan Allah) sabagai jalat’n nyamaki’ diri’ ka’ Allah, man sabagai jalan nyamaki’ diri’ (ngu- lihatn) do’a Rasul. Katahui’lah, sabatolnya infak koa suatu jalan bagi iaka’koa untok nyamaki’ diri’ (ka’ Allah). Na’e Allah akan nama’ an nyaka’koa ka’ dalapm rahmat (saruga)Nya. Sabatolnya Allah Maha Pangampun, Maha Panyayang. 9. AT-TAU"