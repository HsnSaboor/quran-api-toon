quran[11]{c,v,t}:
  28,60,"Man ahe ma’an (kakaya’an, jabatatn, katurunan) nang dibare’atn ka’ kita’, maka ngkoa hanyalah kasanangan idup dalapm dunia man sagana pariasatnnya, sadangkan ahe nang ada ka’ sisi Allah koa labih baik man labih kakal, nana’ ke’kita’ ngarati"
  28,61,"Maka ahe ke’ sama urakng nang kami (Allah) janjiatn ka’ ia janji nang baik (saruga) lalau ia ngampu’nya, man urakng nang kami bare’atn ka’ ia kasanangan idup ka’ dunia,612 laka’koa ka’ ari kiamat ia tamasok urakng-urakng nang diseret (ka’ dalapm naraka)"
  28,62,"Man (ingatlah) ka’ ari nang katika ia (Allah) nyimpadoi’ nya ka’ koa man bafirman,”ka’ mae ke’ sakutu-sakutu-ku nang de’e kita’ sangka?”"
  28,63,"Urakng-urakng nang dah pasti namu ukuman bakata, “O… Tuhan kami, ia ka’ koa nianlah urakng-urakng nang udah kami nyasatatn koa, kami udah nyasatatnnya ka’ koa sabage mae kami (sandiri) uga’ sasat, kami bapadah ka’ kita’ nto’ balapas diri’ dari (nya ka’koa), ia ka’ koa sakalipun nana’ nyambah kami”"
  28,64,"Dikataatn (ka’ ia ka’ koa), saru’lah sakutu- sakutu kita’ lalu ia ka’ koa nyaru’i’nya, tapi nangnya nyaru’i’ ka’ koa nana’ notoknya, iaka’ koa nele’ siksaan, Lalau bakainginan sakiranya de’e ia ka’koa narima’ ka’patunjuk"
  28,65,"Man (ingatlah) ka’ ari katika ia (Allah) nyaru’i’nya ka’ koa, man bafirman,”ahe jawapatn kita’ ka’ rasul-rasul koa?”"
  28,66,"Maka galaplah baginya ka’ koa sagala macam alasan ka’ ari koa, karna koa, ia ka’ koa nana’ kanjah batanya’ (babatanya’an)"
  28,67,"Maka adapun urakng-urakng nang batobat man baiman, sarata ngarajaatn kabaikatn, maka mudah-mudahan ia tamasok urakng nang batuah baruntukng"
  28,68,"Man Tuhannyu nyiptaatn man milih ahe nang ia kahandaki’. Baginya ka’ koa (talino) nana’ ada pilihatn. Maha baraseh/ maha cuci Allah, mana maha tinggi ia dari ahe nang ia ka’ koa pasakutuatn"
  28,69,"Man Tuhannyu nau’an ahe nang di sosokatn ia dalapm dadanya ka’ koa, man ahe nang ia ka’ koa padahatn"
  28,70,"Ia-lah Allah, nana’ ada Tuhan (nang bisa di sambah) salain Ia (Allah). Sagala puji nto’ Ia (Allah) ka dunia man ka’ naherat. Man bagi-Nya sagala panantuatn sarata ka’ Ia kita’ samua di kambaliatn"