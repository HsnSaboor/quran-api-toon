quran[8]{c,v,t}:
  17,97,"Man sae ma’an dibare’ patunjuk di Allah, ia lah nang namu patunjuk, man sae ma’an Ia sasatatn maka kao nana’ akan namu panolong-panolong ka’ iaka’koa selain Ia. Man Kami mao’ ngumpuratn iaka’koa ka’ ari kiamat mang muha tasungkur, dalapm kaadaan buta’, awa’ man bangal. Tampat kadiaman iaka’koa ialah naraka Jahanam. Satiap kali api Jahanam koa mao’ padapm’, Kami tambah agi’ nyalanya ka’ iaka’koa"
  17,98,"Koalah balasan ka’ iaka’koa, karana sabatolnya iaka’koa kapir ka’ ayat-ayat Kami man (karana iaka’koa) bakata, ”kade’ kami udah manjadi tulakng balulakng man banda-banda nang ancur, ahe ke’ kami mao’ dibangkitatn agi’ sabage mahluk baru?”"
  17,99,"Man ahe ke’ iaka’koa nana’ nele’atnni’ bahoa’ Allah nang nyiptaatn langit man bumi ialah Mahakuasa (uga’) nyiptaatn nang sarupa mang iaka’koa, man Ia udah natapatn waktu tatantu (mati ato dibangkitatn) ka’ iaka’koa, nang nana’ diraguatn agi’? Maka urakng jalim koa nana’ nolaknya kacoali mang kakapiran"
  17,100,"batakatnlah (Muhammad), ”sakiranya kita’ nguasai’ pabandahara’an Tuhanku, pasti pabandahara’an koa kita’ tahan, karana gali’ malanjaatnnya. ”Man talino koa memang miah sengke’"
  17,101,"Man sungguh, Kami udah marentatn ka’ Musa sambilan mukjizat nang nyata482 maka tanya’anlah ka’ Bani Israel, waktu Musa atakng ka’ iaka’koa lalu Pir’aun bakata ka’ ia, ”Wahe Musa! Sabatolnya aku banar- banar nyangka kao kana seher. ”"
  17,102,"Ia (Musa) nyawap, ”sungguh kao udah ngatahui’, bahoa’ nana’ ada nang nuruntatn (mukjizat-mukjizat) koa kacoali Tuhan (nang mihara) langit man bumi sabage bukti-bukti nang nyata; man sungguh, aku banar-banar manduga kao nae binasa, wahe pir’aun. ”"
  17,103,Laka’ koa (Pir’aun) ngati ngoser iaka’koa (Musa man pangikutnya) dari bumi (Mesir) maka Kami tingalampatn ia (Pir’aun) mang urakng nang basama man’ia saluruhnya
  17,104,"man salaka’ koa Kami bapirman ka’ Bani Israel, ”badiapm’lah ka’ nagari nian, tapi kade’ waktu babangkit atakng, pasti Kami kumpuratn kita’ dalapm”kaadaan bacampur baur. ”"