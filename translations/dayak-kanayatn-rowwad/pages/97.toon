quran[8]{c,v,t}:
  4,114,"Nana’ ada kabaikatn dari sakian manyak omongan rahasia nya ka’ kao.kacolai pambicaatnnang dari urakng nang nyuruh (iaka’ koanya) basidakah, ato’ babuat kabaikatn, ato’ ngadaatn padameatn ka’ ntara talino. Barang sae babuat macam nian karana ngago’ karidha’antn Allah. Maka na’e kami akan mare’nya pahala nang aya’"
  4,115,"Uga’ barang sae nantang Rasul (muhamamd) satalah jalas kabanaratn ka’ ia, man gikuti’ jalatn nang buke’ jalatn urakng mukmin (islam), kami biaratn ia ka’ dalapm kasasatatn nang dah nya ngalakuatn koa, man akan kami tama’an ia ka’dalapm naraka jahannam, ngkoalah saburuk-buruk tampat kambali (pulakng)"
  4,116,"Allah nana’ akan ngamponi’ dosa syirik (masakutuatn Allah man sagala jukut), ia ngamponi’ dosa salain ngkoa bagi sae nang ia kahandaki’. Man barang sae masakutuatn (sagala jukut) mang Allah, maka sungguh, ia udah tasasat jauh banar"
  4,117,"Nang iaka’koa sambah salain Allah koa nana’ lain hanyalah inasan (bahala),223 iaka’koa nana’ lain hanyalah panyambah setan nang durhaka"
  4,118,"Mang dilaknati’ Allah man setan koa bakata, “aku pasti akan na’ap bagiatn ngko’atn tatantu dari amba-ambanyu”"
  4,119,"Pasati akan ku sasatatn iaka’koa, man ku bangkitatn nyalatn-nyalatn kosong ka’ iaka’koa, uga’ akan ku suruh iaka’koa nataki’ tarenyekng- tarenyekng ayamannya. (lalau ia banar-banar nataki’nya),225 man ku suruh iaka’koa ngubah ciptaatn Allah (lalu ia batol-batol ngubahi’nya).226 Barnag sae nang nyadiatn setan sabage paliindungan salain Allah, maka sungguh ia mandarita karugiatn nang nyata"
  4,120,Setan koa mare’atn janji-jani ka’ iaka’koa man mangkitatn angan-angan kosong ka’ nya koa. Padahal setan koa hanya nyanjiatn tipuatn muslihat ka’ iaka’koa
  4,121,Ia (nang kana’ tipu) ka’ koa tampatnya ka’ naraka jahannam uga’ iaka’koa nana’ batampat nto’ nariatn diri darinya (naraka)