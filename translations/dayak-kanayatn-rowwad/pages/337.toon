quran[8]{c,v,t}:
  22,39,"Diijintatn (baparang) bagi urakng-urakng nang diparugi’, karana sabatolnya iaka’koa dijalimi’. Man sungguh, Allah Maha Kuasa nolong iaka’koa"
  22,40,"(Ia koa) urakng-urakng nang diusir dari kampong halamannya tanpa alasan nang banar, ingge karana iaka’koa bakata, ”Tuhan Kami ialah Allah, ”saandenya Allah nana’ manolak (kaganasatn) sabagiatn talino mang sabagiatn nang lain, tantu udah dirobohatn biara-biara nasrani, gereja- gereja, rumah-rumah ibadah urakng Yahudi man Masjid-Masjid, nang ka’ dalapmnya manyak disabut dama Allah . Allah pasti akan nolong urakng nang manolong (agama) Nya. Sungguh, Allah Maha Kuat, Maha Pakasa"
  22,41,"(Yakoa) urakng-urakng nang kade’ Kami bare’ kadudukatn ka’ bumi, iaka’koa ngalaksanaatn salat, manuneatn zakat, man nyuruh babuat nang ma’ruf man mancagah dari nang mungkar, man ka’ Allah lah pulakng sagala urusan"
  22,42,"Man kade’ iaka’koa (urakng-urakng musyrik) mandustaatn kao (Muhammad), ampakoa ugalah kaum-kaum nang sanape iaka’koa Kaum Nuh, Ad, man Samud (uga udah mandustaatn rasul-rasul Nya)"
  22,43,Man (ampakoa uga) kamu Ibrahim man kaum Luth
  22,44,"Man panduduk madyan, man Musa (uga) udah didustaatn, namun Aku bare’ tenggang waktu ka’ urakng-urakng kapir, kamudiatn Aku sesa iaka’koa maka batapa hebatnya siksaan-Ku"
  22,45,"Maka batapa manyak nagari nang udah Kami binasaatn karana (panduduk) nya dalapm kaadaatn zalim, sahingga ruruh bangunan-bangunannya. Man (sangahe manyak uga’) sumur nang udah ditingalatn man istana nang tingi (nana’ ada panunggunya)"
  22,46,"Maka nana’ ke’ paranah iaka’koa bajalatn ka’ bumi, sahingga ati (akal) iaka’koa dapat mamahami, tarenyekng iaka’koa dapat nangar? Sabanarnya buke mata nang buta, tapi nang buta’ ialah ati nang ka’ dalapm dada"