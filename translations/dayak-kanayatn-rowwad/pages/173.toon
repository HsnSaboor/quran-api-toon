quran[8]{c,v,t}:
  7,171,"Man (ingatlah) waktu Kami ngangkat gunung ka’atas nyaka’koa, saakan-akan (gunung) kohoa rahu’ nang ngibomokngia man iaka’koa yakin bahoa’ (gunung) koa pasti jantu’ nini’hia’nya ka’koa (man Kami bapirman ka’ iaka’koa), “Singi’i’lah kuat- kuat ahe nang udah Kami bare’atn ka’ kita’, man ingatlah ma’an (amalatnlah) ahe nang ada ka’ dalapmnya supaya kita’ manjadi urakng nang bataqwa”"
  7,172,"Man (ingatlah) waktu Tuhannyu ngaluaratn dari sulbi (tulakng balakng) anak cucu Adam katurunan nyaka’koa man Allah naap kasaksiatn ka’ roh nyaka’koa (lantas bapirman) “Ina’ ke’ Aku nian Tuhannyu?” iaka’koa nyawap, “Batol (Kita’lah Tuhan kami), kami basaksi, “Kami pajoat nang ampaikng koa) supaya ka’ ari kiamat nae kita’ nana’ bakata, “Sabatolnya waktu koa kami langan ka’ hal nian”"
  7,173,"Ato supaya kita’ nana’ ngataatn, “sabatolnya ene’moyang kami udah manyakutuatn Tuhan sajak de’e, sadangkan kami nian katurunan nang (atakng) salaka’ iaka’koa maka ahe ke’ Kita’ mao’ minasaatna’ kami karana pabuatatn urakng-urakng (de’e) nang sasat?350”"
  7,174,"Man ampakoalah Kami nyalasatn ayat-ayat koa, supaya iaka’koa mulakng ka’ kabanaratn"
  7,175,"Man bacatnlah (Muhammad) ka’ iaka’koa, curita urakng nang udah Kami bare’atn ayat- ayat kami ka’ ia, kamudian ia ngalapasatn diri’ dari ayat-ayat koa, lalu ia di setan nuna’an (sampe ia tagoda), maka jadilah ia tamasok urakng-urakng nang sasat"
  7,176,"Man kade’ Kami mao’ pasti Kami tingiatn (darajatnya) mang ayat-ayat koa, tapi ia condong ka’ dunia man ngikuti’ kamao’an- nya (nang rendah) maka parumpama’annya ampah asu’, kade’ kao ngaga’nya nyatejelatn jilahnya kade’ kao biaratn pun nya tejelatn uga’ jilahnya. Ampakoalah parumpama’an urakng-urakng nang madah alok ayat-ayat kami. Maka caritaatnlah gesah-gesah ka’koa supaya ia ka’koa bapikir"
  7,177,Sidi miah buruknya parumpama’an urakng- urakng nang nana’ pucaya’ ka’ ayat-ayat Kami; iaka’koalah nang marusak diri’nya babaro
  7,178,"Sae ma’an nang Allah bare’ patunjuk, maka ialah nang namu patunjuk, man sae ma’an nang Allah sasatatn, maka iaka’koa lah urakng-urakng nang rugi"