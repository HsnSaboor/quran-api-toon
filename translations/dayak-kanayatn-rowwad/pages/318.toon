quran[11]{c,v,t}:
  20,88,"Laka’koa (dari lubakng api koa) Ia (Samiri) ngaluaratn (patung) nak sapi nang batubuh man basuara519 nto’ nya ka’koa, maka iaka’koa bakata, ”nianlah Tuhannyu man Tuhannya Musa, tapi ia (Musa) udah lupa"
  20,89,"Maka nana’ ke’ iaka’koa maratiatnya bahoa’ (patung anak sapi koa) nana’ dapat mare’ jawapatn ka’ iaka’koa, man nana’ kuasa nolak mudarat mao’pun ngatangkatn manpa’at ka’ iaka’koa"
  20,90,"Man sungguh, sanape’nya Harun udah bakata ka’ iaka’koa, ”wahe kaumku! Sabatolnya’ kita’ ingge sakadar dibare’ cobaan (mang patung anak sapi) koa man sungguh, Tuhannyu ialah (Allah) Nang Maha Pangasih maka ikutilah aku man taatilah parentahku. ”"
  20,91,"Iaka’koa nyawap, ”kami nana’ akan ningalatnya (man) tatap nyambahnya (patung anak sapi) sampe Musa mulakng ka’ kami"
  20,92,"Ia (Musa) bakata, ”wahe Harun! Ahe nang ngalangi’nyu kade’ kao nele’ iaka’koa udah sasat"
  20,93,(sahingga) kao nana’ ngikuti aku? Ahe ke kao udah (sangaja) ngalanggar parentahku?”
  20,94,"Ia (Harun) nyawap, ”wahe nak laki uwe’ku! Amelah kao singi’i’ janggutku man ame (uga) kapalaku. Aku sungguh koater kao nae bakata (ka’ aku), kao udah mamacah balah antara Bani Israil man kao nana’ mihara amanatku. ”"
  20,95,"Ia (Musa) bakata, ”Ahe ke’ nang nyorongnyu (babuat ampakoa) wahe Samiri?”"
  20,96,"Ia (Samiri) nyawap, ”aku ngatahui’ ahe nang nana’ iaka’koa katahui’, jadi aku naap sagangapm (tanah dari) jajak rasul, 520 lalu aku nabakkatnnya (ka’ dalapm api koa), ampakoalah napsuku mujukku. ”"
  20,97,"Ia (Musa) bakata, ”Ampuslah kao! Maka sasunnguhnya ka’ dalapm kaidupatn (ka’ dunia) kao (ingge dapat) ngataatn, amelah nyantuh (aku)521 man kao pasti namu (ukuman) nang udah dijanjiatn (ka’ naherat) nang nana’ akan dapat kao indari’, man tele’lah tuhannyu koa nang kao tatap manyambahnya. Kami pasti akan nununya, kamudian sungguh kami nae ngamuaratnya (abunya) ka’ dalapm laut (batuledengan)"
  20,98,"Sungguh, Tuhannyu inggelah Allah, nana’ ada tuhan salain Ia. Pangatahuan-Nya maliputi sagala ahe ma’an"