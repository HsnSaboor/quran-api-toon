quran[8]{c,v,t}:
  16,7,"Man ia ngangkut barang-barangnyu ka’ suatu nagari nang kao nana’ sanggup Mancapainya, kacoali mang susah payah. Sungguh, Tuhannyu Maha Pangasih, Maha Panyayang"
  16,8,"Man (Ia udah nyiptaatn) kuda, bagal,448 man keledai, nto’ kao taiki’ man (manjaji) pariasatn. Allah nyiptaatn ahe nang nana’ kao tauatn"
  16,9,"Man hak Allah narangkan maraga nang locor, man ka’ antaranya ada (maraga) nang nyimpang. Man kade’ Ia mao’i’, tantu Ia mare’ patunjuk ka’ kita’ samua (ka’ maraga nang batol)"
  16,10,"Ia lah nang udah nuruntatn ai’ (ujatn) dari langit nto’ nyu, sabagiannya nto’ nyocok man sabagiannya (nyuburatn) tanaman, ka’ ia kao ngambalaatn ternaknyu"
  16,11,"Mang (ai’ ujatn) koa Ia numuhatn nto’ nyu tanam-tanaman, zaitun, kurma, anggur man sagala macam buah-buahan. Sungguh ka’ nang ampakra batol-batol di tamu tanda (kabasaratn Allah) bagi urakng nang bapikir"
  16,12,"Man Ia nundukatn malam man siakng mata ari man bule’ nto’nyu, man bintakng- bintakng dikandaliatn mang parentah-Nya. Sungguh, ka’ nang ampakoa batol-batol tadapat tanda-tanda (kabasaratn Allah) bagi urakng nang ngarati"
  16,13,"Man (Ia uga’ ngandaliatn) ahe nang Ia nyiptaatn nto’ nyu ka’ ai’ tanah nian sangahe manyak macam jenis man sangahe macam warnanya. Sungguh, ka’ nang ampakoa batol- batol tadapat tanda (kabasaratn Allah) ka’ kaum nang na’ap palajaran"
  16,14,"Man Ia lah nang nundukatn lautan (nto’ nyu), supaya kita bisa makatn Dageng nang sagar (ikatn) dari ai’, man (dari lautan koa) kita’ ngaluaratn pariasatn nang kita’ pake. Kita’ (uga’) nele’ parahu balayar ka’ di koa. Man supaya kita’ ngago’ sabagian karunia- Nya, man supaya kita’ basukur"