quran[9]{c,v,t}:
  33,7,"Man (ingatlah) katika Kami na’ap pajanjian dari da’ Nabi man dari kao (babaro), dari Nuh, Ibrahim, Musa man Isa putra Maryam, man Kami udah na’ap dari iaka’koa pajanjian nang taguh"
  33,8,Supaya ia nanya’atn ka’ urakng-urakng nang banar tantang kabanaratn iaka’koa. 668 Ia nyadiatn siksaatn nang padih ka’ urakng- urakng kapir
  33,9,"Wahe urakng-urakng nang ba iman! Ingatlah ka’ nikmat Allah (nang udah dikaruniaatn) ka’ kita’ katika bala tantara atakng ka’ kita’, lalu Kami kirimpatn ka’ iaka’koa angin topan man bala tantara nang nana’ bisa tatele’ di kita’. 669 Allah Maha Nele’ ahe nang kao karajaatn"
  33,10,"(Ialah) katika iaka’koa atakng ka’ kita’ dari atas man dari babah kita’, man katika pane- le’ atn (kita’) tapana man ati kita’ sasak sampe ka’ karongkongan670 man kao bapara- sangka nang buke’-buke’ tahadap Allah"
  33,11,Dikoalah diuji urakng-urakng mukmin man digoncangan (atinya) mang goncangan nang miah
  33,12,"Man (ingatlah) katika urakng-urakng munâfiq man urakng-urakng nang atinya bapanyakit bakata, ”Nang dijanjiatn Allah man rasul-Nya ka’ kami ngge lah tipu daya balaka”"
  33,13,"Man (ingatlah) katika sagolongan ka’ antara iaka’koa bakata, ”Wahe panduduk Yasrib (Madinah)! nana’ ada tampat baginyu nto’ kita’ maka kambalilah kita’. “Man sabagian dari iaka’koa minta’ ijin ka’ Nabi (nto’ kambali pulakng) mang bakata, ”Sabatolnya rumah-rumah kami tabuka’ (nana’ ada panjaga)”. Man rumah-rumah koa sakali- kali nana’tabuka’, iaka’koa nana’ lain ngge mao’ dari"
  33,14,"Man kade’ (Yasrib) disarang dari sagala panjuru, man iaka’koa di minta’ supaya muat kakacoatn, pasti iaka’koa ngarajaatn nya; man ngge sabantar nihan iaka’koa nunggu"
  33,15,"Man sungguh, iaka’koa sanape’ kao udah bajanji ka’ Allah, nana’ akan babalik ka’ balakang (mundur). Man pajanjian mang Allah akan pinta’i patanggongjawapatn"