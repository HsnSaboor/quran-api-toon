quran[7]{c,v,t}:
  28,29,"Maka katika Musa udah nyalaseatn waktu nang udah di nantuatn koa, lalu ia barangkat man kaluarganya (bininya), ia (Musa) nele’ api ka’ arokng gunung.607 Ia bakata ka’ bininya (kaluarganya). Tunggu didiatn, sungguh aku nele’ api, mudah-mudahatn aku namu barita nto’ nyu dari tampat api naum, ato’ (ingincakng) saebet api supaya kao bisa ngangati’ tubuh"
  28,30,"Maka katika (Musa) sampe’ ka’ (tampat) api koa, ia dinyaru’ dinyimpado dari arah pinggir sabalah kanan arokng, dari saba- takng kayu, ka’ sabidang tanah nang di barakati’, wahe Musa! Sungguh, aku nian Allah, Tuhan saluruh alam"
  28,31,"Man tabakatnlah tungkatnyu,”maka ketika ia (Musa) nele’nya bagarak-garak saakan- akan mpehe seko’ ular nang (lineah), ia dari babalik ka’ balakang man bai’ malek. (Allah bafirman) wahe’ Musa! Kaiknglah amel gali’. Sasungguhnya kao tamasok urakng nang aman”"
  28,32,"Masokatnlah kokotnyu ka’ leher bajunyu, ia (kokotnyu) nae kaluar putih (bacahaya) nana’ cacat, man kapanganlah kadua kokotnyu ka’ dadanyu kade’ kao kagali’anan. Ngkoalah dua mukjiazat dari Tuhannyu (nang akan koa tele’atn ka’ fiir’aun man sagana paname’- nya). Sungguh ia ka’ koalah urakng-urakng nang fasiq"
  28,33,"Ia (Musa) bakata,”O… Tuhanku! Sungguh aku udah munuh seko’ urakng dari golongan- nya ka’ koa, sahingga aku gali’ kade’ ia ka’ koa munuha’ aku”"
  28,34,"Man sodaraku Harun, ia labih fashih (edo’) jilahnya dari aku,609 maka suruhlah ia barage man aku sabage’ pambanto’ ku nto’ malanar (pakataatn) ku, sungguh aku gali’ kade’ ia ka’ koa madah aku alok"
  28,35,"Ia (Allah) bafirman,”kami akan kuatatn kao (manto’nyu) man sodaranyu, man kami (Allah)bare’atn ka’ kao badua kakuasa’an nang miah aya’, maka ia ka’ kao nana’ akan bisa sampe notok kao (barangkatnlah kao badua) man ngincakng mukjijat kami, kao badua man urakng-urakng nang ngikuti’ kaolah nang akan manang”"