quran[7]{c,v,t}:
  3,16,"(koa lah) urankng-uaknga nang bado’a, oh Tuhan kami, kami benar-benar beriman, maka ampuni’lah dosa-dosa kami man tangahi’lah kami dari seksanya neraka"
  3,17,"(Uga’) urakng nang sabar, urakng nang banar, urakng nang ta’at, urakng nang nyidahakatn jukutnya, man urakng nang minta ampon sanape’ dini hari"
  3,18,"Allah ngata’atn bahwa’ nana’ ada Tuhan salain ia, (pakoa uga’) da’ mala’ekat man urakng-urakng nang pane’ (pinta) nang madiriatn kaadilan, nana’ ada Tuhan salain ia (Allah) nang batol kuat, batol pane’ (bejaksana)"
  3,19,"Sabanarnya agama nang ada ka’ isi Allah koalah hanya agama Islam. Nana’ lah baolek urakng-urakng nang dibare’ kitab115 kacoali satalah urakng ka’ koa namu kapanean, karana kadangkiatn iaka’koa. Barang sae nagng nana’ pucaya’ ka’ ayat- ayat Allah, maka sabanarnya, Allah koa batol-batol capat paretongan-nya"
  3,20,"Lalu kade’ urakng ka’ koa mantah kao (Muhammad) kata’atn lah “aku nyarahatn diri’ ku ka’ Allah mpakoa uga’ urakng nang ngikuti aku,” padahatnlah ka’ urakng- urakng nang dah di bare’ kitab man urakng urakng nang nana’ pane maca,116 “udah ke’ kita’ masok Islam?” Kade’ iaka’koa masok Islam, barati iaka’koa dah namu patunjuk, tapi kade iaka’koa molakng agi’, maka kawajipannya hanyalah ngge nyampeatn ihan. Maka Allah batol-batol nele’ ka’ amba-ambanya"
  3,21,"Sasungguhnya urakng-urakng ngingkari ayat-ayat allah man nang munuhi Nabi-nabi nang na’ di banaratn (na’ ada alasan), man munuhi urakng-urakng nang nyuruh Talino babuat adil, sampeatn lah ka’ iaka’koa barita nepo koa lah ia siksa’atn nang padih"
  3,22,"Iaka’koalah urakng-urakng nang toa’-toa’ pakarajaatnnya ka’ dunia man ka’ naherat, urakng ka’ koalah nang nana’ namu patolongan"