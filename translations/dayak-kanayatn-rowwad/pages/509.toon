quran[10]{c,v,t}:
  47,20,"Man urakng-urakng nang baiman bakata, “ngahe nana’ ada soatu surah (tantang parentah jihat) nang dituruntatn?” maka kade’ ada soatu surah dituruntatn nang jalas maksudnya man ka’ dalapmnya tasabut (parentah) parang. Kao nele’ urakng-urakng nang ka’ dalapm atinya ada panyakit akan nele’ iaka’koa saparati panele’atn urakng nang taramatiatn karana gali’ mati, tapi koa labih pantas bagi iaka’koa"
  47,21,"(nang labih baik bagi iaka’koa ialah) taat ka’ Allah, man batutur kata nang baik, sabab kade’ parentah (parang) di tatapatn (iaka’koa nana’ nyukai’nya). Padahal kade iaka’koa banar-banar (baiman) ka’ Allah, niscaya nang ampakoa labih baik bagi iaka’koa"
  47,22,"Maka ahe ke’ sakiranya kita’ bakuasa, kita’ akan babuat karusakatn ka’ dunia man mutusatn hubungan kamarkapala"
  47,23,"Iaka’koalah urakng-urakng nang dikutuk Allah, lalau dipamoat bangal (panangaratn- nya) man di buta’atn panele’atnnya"
  47,24,"Maka nana’ke iaka’koa manghayati Al- Quran, ato’ ke’ ati iaka’koa udah takunci"
  47,25,"Sasungguhnya urakng-urakng nang malakng (ka’ kakafiratn) saudah patunjuk koa jalas bagi iaka’koa, satanlah nang ngarayu iaka’koa man manyangkatn angan-angan iaka’koa"
  47,26,"Nang ampakoa, karana sasungguhnya iaka’koa udah bakata ka’ urakng-urakng (Yahudi) nang busak ka’ ahe nang dituruntatn Allah, “kami akan patuh ka’ kita’ dalapm sabagiatn urusan”, tapi Allah nau’an rahasia iaka’koa"
  47,27,"Maka ampahe (naseb ia iaka’koa) kade’ mala’ekat (maut) mabut nyawa iaka’koa, mangkong muha man balikakng iaka’koa"
  47,28,"Nang ampakoa, karana sasungguhnya iaka’koa mangikuti ahe nang manimbulatn kaberaatn Allah man busak (ahe nang nimbulatn) karido’atn-Nya. Sabab koa Allah ngapus sagala amal iaka’koa"
  47,29,Ato ahe ke’ urakng-urakng nang dalapm atinya kami tele’atn ada panyakit mangira bahwa’ Allah nana’ akan manampakkatn kadangkiatn iaka’koa