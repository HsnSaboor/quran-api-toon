quran[12]{c,v,t}:
  67,1,"Maha Suci (baraseh) Allah nang manguasai (sagala) karaja’an, man Ia Maha Koasa atas sagala sasoatu"
  67,2,"Nang nyiptaatn (mamuat) mati man idup nto’ nguji kita’, sae nang diantara kita’ nang labih baik (edo’) amalnya. Ia (Allah) Maha Pakasa, Maha Pangampun"
  67,3,"Nang nyipatakan tujuh langit balapis-lapis, nana’ akan kao tele’ jukut nang nana’ sambang ka’ ciptaatn Tuhan nang Maha Pangasih, maka tele’lah sakali agi’, ada ke’ kao nele’ sasoatu nang cacat"
  67,4,"Kamodiatn di ulangi’ panele’atn (nyu) sakali agi’ (man) sakali agi’, tatap panele’atnnyu akan kambali ka’ kao nana’ namuatn cacat man Ia (panele’atnnyu) dalapm ka’ada’an latih"
  67,5,"Nang sungguh, udah Kami hiasi’ langit dun, man (bintakng-bintakng iaka’koa) sabage alat-alat panabak setan, Kami sadiakan nto’nya iaka’koa ajap naraka nang manyala- nyala"
  67,6,"Man urakng-urakng nang engkar ka’ Tuhannya, akan namu ajap naraka jahanam, ngkoalah saburuk-buruk tampat kambali"
  67,7,"Kade’ ia iaka’koa di tabakatn ka’ dalapmnya, ia iaka’koa nangar bunyi naraka nang magali’i’, nang naraka koa mambara"
  67,8,"Amper malato’ karana bera, satiap kali ada sagalompok (urakng-urakng kapir) di tabakatn ka’ dalapmnya, panjaga-panjaga (naraka iaka’koa) batanya’ ka’ ia iaka’koa, “ahe ke’ gi’ nana’ paranah ada urakng nang atakng mare’ paringatatn ka’ kita’ (ka’ dunia)?”"
  67,9,"Ia iaka’koa bajawab, “Banar, sungguh sauratng nang pamare’ paringatatn koa dah atakng ka’ Kami, tapi Kami madahnya pangalok man Kami ngatakan, “Allah nana’ nuruntatn ahe pun, kao nang sabanarnya ka’ dalapm kasasatatn nang aya’”"
  67,10,"Ia iaka’koa babakatakan, “sakiranya (de’e) Kami nangaratn ato mikiratn (paringatatn koa) tantulah kami nana’ tamasok badiapm (ampu’) naraka nang dah manyala-nyala"
  67,11,"Maka ia iaka’koa mangako’i dosanya, tapi jauhlah (dari rahmat Allah) bagi ampu’ naraka nang manyala-nyala koa"
  67,12,"Sasungguhnya, urakng-urakng nang gali’ ka’ Tuhannya nang nana’ bisa ketele’atn dinga iaka’koa, ia iaka’koa namu amponan man pahala nang aya’"