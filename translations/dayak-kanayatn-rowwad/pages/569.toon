quran[29]{c,v,t}:
  70,11,"Sadangkatn ia iaka’koa babatele’atn, pada ari koa, urakng-urakng ingin sakiranya ia bisa nabus (diri’nya) dan ajap mang nak- naknya"
  70,12,Da’ bininya man sodara-sodaranya
  70,13,Man kaluarga nang ngalindungi’nya (ka’ dunia)
  70,14,"Man urakng-urakng nang ka’ dunia saluruhnya, kamodiatn ngarapatn tabusatn koa bisa nyalamatatnnya"
  70,15,"Sama sakali nana’! Sungguh, naraka koa api nang bagajolak"
  70,16,Nang ngalupasatn kulit kapala
  70,17,Nang nyaru’i’ urakng-urakng nang malakangi’ manang bapaling (dari agama)
  70,18,Man urakng nang ngumpulatn (harta banda) lalu nyimpannya
  70,19,"Sungguh, talino diciptaatn (di pajoat) basipat suka mangalah"
  70,20,Dah kade’ di timpa’ kasusahatn ia bakaloh kesah
  70,21,Man dah kade’ namu kabaikatn (harta) ia manjadi-jadi sengke’
  70,22,Kacoali urakng-urakng nang ngalakuatn solatnya
  70,23,Ia iaka’koa nang tatap satia ngalakuatn solatnya
  70,24,Man urakng-urakng nang ka’ dalapm hartanya di siapatn bagian tatantu
  70,25,Nto’ urakng (miskin) nang paminta manang nana’ minbta
  70,26,Man urakng-urakng nang mucaya’i’ ari pambalasatn
  70,27,Man urakng-urakng nang gali’ taradap ajap Tuhannya
  70,28,"Sasungguhnya taradap ajap Tuhan nya iaka’koa, nana’ ada saurakng pun nang marasa aman (dari kaatangan nya)"
  70,29,Man urakng-urakng nang malihara kamaluatnnya
  70,30,"Kacoli taradap bini-bininya iaka’koa, ato amba-amba nang ia iaka’koa ngampu’i’,863 maka sasungguhnya ia iaka’koa nana’ tacala"
  70,31,"Maka barang sae nang ngago’ di luar koa (babaga’, homosek, dll), ia iaka’koalah nang malampoi’ batas"
  70,32,Mang urakng-urakng nang malihara amanat man janjinya
  70,33,Mang urakng-urakng nang bapegang taguh ka’ kasaksiatn nya
  70,34,Man urakng-urakng nang malihara solatnya
  70,35,Ia iaka’koa di muliakan ka’ saruga
  70,36,Maka jahe urakng-urakng kapir koa atakng baganceh-ganceh ka’ adapatnnya (Muhammad)
  70,37,"Dari kanan man dari keba’, mang bakalompok-bakalompok"
  70,38,Aheke’ satiap urakng dari urakng-urakng kapir koa ingin masoka’ saruga nang panuh atnikmatatn (atnyamanan)
  70,39,Nana’ mungkin! Sasungguhnya Kami (Allah) majoatnya iaka’koa dari ahe nang ia iaka’koa katahui’