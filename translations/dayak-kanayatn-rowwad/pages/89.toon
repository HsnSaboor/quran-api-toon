quran[9]{c,v,t}:
  4,66,"Man sakalipun udah kami parentahatn ka’ iaka’koa. “bunuhlah diri’nyu ato’ kaluarlah kao dari kampokng halamannyu”. Tanyata iaka’koa nana’ akan ngalakuatnya, akcolai sabagiatn enek dri iaka’koa, man sakiranya iaka’koa banar-banar ngalaksanaatn parentah nang di barentaatn, niscaya ia labih baik bagi iaka’koa mann labih nguatatn (imannya)"
  4,67,"Man ampakoalah, pasti kami bare’atn iaka’koa pahala nang aya’ dari sisi kami"
  4,68,Man pasti kami tonjokkatn ka’ iaka’koa maraga nang locor
  4,69,"Man barang sae na’ati’ Allah man Rasul (Muhammad), maka iaka’koa nae basama- sama nag urakng nang di bare’atn nikmat oleh Allah. Yaitupara nabi para cinta kabanaratn, urakng-urakng nang mati syahid man urakng-urakng saleh iaka’koalah ayukng nang sabaik-baiknya"
  4,70,Nang ampakolah ialah karunia dari Allah man cukuplah Allah nang Mahanau’an’
  4,71,"Wahe urakng-urakng nang ba’iman! Basiap- siaplah kao, man majulah (ka’ tampat paparangatn) ba’ kalompok, ato’ majulah ba’sama-sama (sarantak)"
  4,72,"Man sasungguhnya ka’ antara kao pasti ada urakng nang meah enggan (ka’ tampat paparangatn), ka’ dah kao kana’ timpa musibah ia bakata, sungguh Allah udah mare’atn nikmat ka’ aku karana aku nana’ ampus baparang basama iaka’koa"
  4,73,"Man sungguh, kade’ kao namu karnia (kamangatn) dari Allah. Tantulah ia ngataam saakan-akan nape’ paranah ada hubungan kasih sayang antara kao mang ia. “wahe’ sakiranya aku basama ia ka’ kao, tantu aku akan namu kamanangatn nang agung (pula)”"
  4,74,"Karana kao, handaklah urakng-urakng nang nyual ka’idupatn dunia nto’ (ka’idupatn) ngaherat baparang ka’ maraga Allah. Ma barang sae baparakng ka’ maraga Allah, lalu gugur ato’ namu kamanangan maka nae kami bare’atn pahala nag aya’ ka’ ia"