quran[7]{c,v,t}:
  34,8,"Ahe ke’ ia ngada-ngadaatn kaalokatn ka’ Allah ato sakit gila? (nana’), tatapi urakng- urakng nang nana’ baiman ka’ naherat koa barada dalapm siksaatn man kasasatatn nang jauh"
  34,9,"Maka ahe ke’ iaka’koa nana’ maratiatn langit man dunia nang ada ka’ adapatn man ka’ balakang nya ka’koa? Kade’ Kami ngahandaki’, pasti Kami banampatn iaka’koa ka’ dunia ato Kami jantu’atn ka’ iaka’koa kapingan-kapingan dari langit. Sungguh, ka’ ampakoa banar-banar tadapat tanda (kakuasaan Allah) nto’ satiap amba nang mulakng (ka’-Ia)"
  34,10,"Man sungguh, udah Kami’ bare’atn ka’ Daud karunia dari Kami, (Kami bapirman).” Wahe gunung-gunung man burukng- burukng, Batasbilah baulang-ulang barage Daud, man Kami udah ngalunakatn basi nto’nya"
  34,11,"(Iakoa) pamuatlah baju basi nang aya’-aya’ man ukurlah anyamannya; man karajaatnlah kabaikatn. Sungguh, Aku Maha nele’ ahe nang kita’ karajaatn"
  34,12,"Man Kami (tundukkatn) angin nto’ Sulaiman, nang pajalanannya ka’ waktu alapm ari sama man pajalanan sabulatn man pajalanannya gumare’ ari sama man pajalanan sabulatn (uga’)692, man Kami aliratn ai’ timaga nto’nya. Man sabagian dari jin ada nang bakaraja ka’ adapatn nya (ka’babah kakuasa’annya) mang ijin Tuhannya. Man sae nang nyimpang ka’ antara iaka’koa dari parentah Kami, Kami rasaatn ka’ia siksaatn naraka nang apinya miah nyala"
  34,13,"Iaka’koa (da’ jin) bakaraja nto’ Sulaiman sasue mang ahe nang di mao’i’nya ka’ antaranya (majoat) gadung-gadung nang tingi, patung-patung, pingatn-pingatn (nang aya’nya) ampahe kolam mang sampo-sampo nang tatap (ada ka’ atas tongko’). Bakarajalah wahe kaluarga Dawud nto’ basyukur (ka’ Allah). man sabebet sidi dari amba-amba-Ku nang basyukur"
  34,14,"Maka katika Kami udah manatapatn kamatiatn atasnya (Sulaiman), nana’ ada nang nojokkatn ka’ iaka’koa kamatiatnnya koa kacoali ane nang mapat tungkatnya. Maka katika ia udah tasongkop, nau’an lah jin koa bahoa’ sakiranya iaka’koa nau’an ka’ nang gaib tantu iaka’koa nana’ tatap dalapm sesa nang matabe’i’"