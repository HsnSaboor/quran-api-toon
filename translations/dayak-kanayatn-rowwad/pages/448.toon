quran[25]{c,v,t}:
  37,52,"Nang bakata,”ahe ke’ sasungguhnya kao tamasok urakng-urakng nang manaratn (ari’ babangkit)"
  37,53,"Kade’ diri’ udah mati man udah manjadi tanah man tulakng-tulakng, ahe ke’ diri’ banar-banar (akan dibangkitatn) nto’ dibare’ pambalasan?”"
  37,54,"Ia bakata,”mao ke’kao ninjo (ayukng- ayukng ku koa)?”"
  37,55,"Maka ia ninjonya, lalu ia nele’ (ayukng) nya koa ka’ tangah-tangah naraka nang manyala-nyala"
  37,56,"Ia bakata,”Demi Allah, kao ampir saja nyalakai’ku"
  37,57,Man sakiranya buke’karana nikmat Tuhanku pastilah aku tamasok urakng- urakng nang diseret (ka’ naraka)
  37,58,"Maka, ahe ke’ diri’ nana’ akan mati"
  37,59,"Kacoali kamatiatn diri’ nang partama saja’(ka’dunia), man diri’ nana’ akan diazab (ka’naherat nian)?”"
  37,60,Sungguh nian banar-banar (kamanangan) nang agung
  37,61,"Nto’ kamanangan nang sarupa nian, handaklah baramal urakng-urakng nang mampu baramal"
  37,62,Ahe ke’ (makanan saruga) koa idangan nang labih baik ato’ ke’ puhutn zaqqum
  37,63,"Sungguh, Kami nyadiatn nya (puhutn zaqqum) sabage azab bagi urakng-urakng zalim"
  37,64,"Sungguh, koa ialah puhutn nang kaluar dari dasar naraka zahim"
  37,65,Mayangnya lea kapala-kapala setan
  37,66,"Maka sungguh, iaka’ koa banar-banar makatn sabagian darinya (buah puhutn koa) man iaka’ koa ngisi’parutnya mang buah nya (zaqqum)"
  37,67,"Kamudian sungguh, udah makatn (buah zaqqum) iaka’ koa namu nyocok nang di campur mang ai’ nang miah angat (panas)"
  37,68,Kamudian pasti tampat kambali iaka’ koa ka’naraka jahim
  37,69,Sasungguhnya iaka’ koa namu ene’ moyang iaka’ koa dalapm ka adaan sasat
  37,70,Lalu iaka’ koa tagasa-gasa ngikuti’ jejak (ene’ moyang) iaka’ koa
  37,71,"Man sungguh, sanape’ iaka’ koa (suku quraisy), udah sasat sabagian aya’dari urakng-urakng nang de’e’"
  37,72,"Man sungguh, Kami udah ngutus (rasul) pamare’ paringatan ka’kalangan iaka’ koa"
  37,73,Maka paratiatn lah ampahe kaudahatn urakng-urakng nang di bare’ paringatan koa
  37,74,kacoali amba-amba Allah nang di suciatn (dari dosa)
  37,75,"Man sungguh, Nuh udah ba do’a ka’ Kami,maka sungguh Kamilah sabaik-baik nang ngabulatn do’a"
  37,76,Kami udah nyalamatatn ia man pangikutnya dari bancana nang aya’