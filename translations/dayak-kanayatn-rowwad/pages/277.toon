quran[6]{c,v,t}:
  16,88,"Urakng nang kapir man ngalangi’ (talino) dari jalan Allah, Kami tambahatn ka’ iaka’koa siksaan demi siksaan disababpatn iaka’koa selalu babuat karusakatn"
  16,89,"Man (ingatlah) ka’ ari waktu Kami ngalumpatatn ka’ satiap umat surakng saksi atas iaka’koa dari nyaka’koa babaro, man Kami atakngkatn kao (Muhammad) manjaji saksi atas iaka’koa. Man Kami turuntatn Kitab (al-Quran) ka’ kao nto’ nyalasatn sigana ahea’maan, sabage patunjuk, sarata rahmat man kabar gambira ka’ urakng nang basarah diri’ (muslim)"
  16,90,"Sabatolnya Allah nyuruhatn (kao) balaku adil man babuat kabajikatn, mare’ bantuan ka’ page waris, man Ia mai’an (ngalakuatn) pabuatatn keji, kamungkaran man pamusuhan. Ia mare’ pangajaran ka’ kita supaya kita bisa na ap palajaran"
  16,91,"Man tapati’lah janji mang Allah kade’ kita’ bajanji man amelah kita’ ngalanggar sumpah salaka’ dibatakatn, samintara kita’ udah nyajiatn Allah sabage saksinyu (ka’ sumpah koa). sabatolnya Allah ngatahui’ ahe nang kita’ panjuat"
  16,92,"Man amelah kita’ saparati saurakng nang bini nang nguraiyatn banangnya nang Udah dimintal mang kuat, manjaji carai-berai kambali. Kita’ nyajiatn sumpah (pajanjiatn) nyu sabage alat penipu ka’ antara nyu, disababpatn ada sote’ golongan nang labih manyak jumbalahnya dari golongan nang lain. 461 Allah ngge nguji kita’ mang nang koa, man pasti ka’ ari kiamat nae dijalasatn- Nya ka’ kao ahe nang de’e kita’ pasalisihatn koa"
  16,93,"Man kade’ Allah mao’i’ pasti Ia nyajiatn kita’ sote’ umat (ihan), tapi Ia nyasatatn sae nang Ia mao’i’ man mare’ patunjuk ka’ sae nang Ia mao’i’. Tapi kita’ pasti nae ditanyai’ tetang ahe nang udah kita’ karajaatn"