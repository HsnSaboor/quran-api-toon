quran[23]{c,v,t}:
  26,184,Man bataqwalah ka’ Allah nang udah majoat kao man umat-umat nang dahoya
  26,185,"Ia ka’ koa bakata, ”kao nana’ lain inggelah urakng-urakng nang kana seher”"
  26,186,"Man kao nggelah talino ampahe kami, man sabatolnya kami nu’an kao tamasok urakng- urakng nang pangalok"
  26,187,"Maka jantu’anlah ka’ kami gumpalatn dari langit, kade’ kao tamasok urakng-urakng nang batol"
  26,188,"Ia (Syua’ib) bakata, ”Tuhanku labih nau’an ahe nang kita’ karajaatni’.”"
  26,189,Laka’ koa iaka’koa madah alok (Syua’ib) lalu iaka’koa ditimpa ajap ka’ ari nang galap. Sungguh kaolah ajap ka’ ari nang dahsyat
  26,190,"Sungguh ka’ ari nang ampeatn koa batol- batol ada tanda (kakuasa’an Allah), tapi kamanyakatn iaka’koa nana’ baiman"
  26,191,"Man sungguh, Tuhannyu ialah nang Maha Gagah, Maha Panyayang"
  26,192,"Man Sungguh, (al-Quran) nian batol-batol dituruntatn di Tuhan saluruh alam"
  26,193,Nang di Ar-Ruh Al-Amin (Jibril) ngineakng turutn
  26,194,Ka’ dalapm atinyu (Muhammad) supaya kao tamasok urakng nang mare’ paringatatn
  26,195,Make bahasa Arab nang jalas
  26,196,"Man sungguh, (al-Quran) koa (disabut) ka’dalapm kitab-kitab urakng nang dolo’"
  26,197,Ahe ke’ nana’ (cukup) man jadi bukti ka’ iaka’koa. Bahoa’ sigana ulama Bani Israil nau’ani’nya
  26,198,Man sa’ande’nya (al-Quran) koa Kami turun- tatn ka’ sabagiatn dari golongan buke’ Arab
  26,199,Lalu ia macaatnnya ka’ iaka’koa (urakng- urakng kapir); pasti iaka’koa nana’ uga’ baimana’
  26,200,"Ampakoalah, Kami tama’an (sipat alok man ingkar) ka’ dalapm atii urakng-urakng nang badosa"
  26,201,"Iaka’koa nana’ baiman ka’ ia, sampe iaka’koa nele’ siksa nang padih"
  26,202,"Maka ataknglah ka’ iaka’koa ajap nang tiba- tiba, katika iaka’koa nana’ nyadari’nya"
  26,203,"Lalu iaka’koa bakata, ”ahe ke’ kami dibare’a pananggohan waktu?”"
  26,204,Buke’ ke’ iaka’koa nang minta’ supaya siksa kami di pacapat
  26,205,Maka lea mae pandapatnyu kade’ iaka’koa Kami bare’atn kasanangan idup sangahe tahutn agi’
  26,206,Laka’ koa atakng ka’ iaka’koa siksa nang diamcaman ka’ iaka’koa