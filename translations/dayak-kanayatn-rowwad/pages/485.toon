quran[7]{c,v,t}:
  42,16,"Man urakng-urakng nang babantah-bantah tantang (agama) Allah salaka’ (agama koa) ditarima’, pabantahan iaka’ia koa sia-sia ka’ sisi Tuhan iaka’ia. Iaka’ia napati’ kaberakan’ (Allah) man iaka’ia napati’ azab nang miah karas"
  42,17,"Allah nang nuruntatn’ Kitab (Al-Quran) mang ngincakng kabanaratn’ timbangan (kaadilan). Man nauan ke’ kita’, mulih jaji ari kiamat koa udah sama’"
  42,18,"Urakng-urakng nang nana’ pucaya’ ka’ adanya ari kiamat minta’ supaya ari koa dicapatatni’, man urakng-urakng nang baiman marasa gali’ ka’ ianya man iaka’ia yakin bahwa’ kiamat koa batol (mao’ tajadi). Katahui’lah bahwa’ sasungguhnya urakng-urakng nang ngabantah tantang tajadinya kiamat koa batol-batol udah tasasat jauh"
  42,19,"Allah Miahlamut ka’ amba-amba-Nya; Ia mare’ rajaki ka’ sae nang Ia mao’i’, man Ia Miahkuaat,Miah gagah"
  42,20,"Barang sae ngati kaontongan ka’ akerat Kami tangincaknghatn kaontongan kao nto’nya, man barang sae ngati kaontongan ka’dunia Kami barentatn’ ka’ ia sabagian darinya (kaontongan dunia),tapi ia nana’ akan napati’ bagian ka’ akerat"
  42,21,"Ahe ke’ iaka’ia ngampu’i’ sasambahan selain Allah nang natapatn’ aturan agama nto’ iaka’ia nang nana’ diizintatn’ (diridai) Allah? Man sakiranya nana’ ada katatapatn’ nang nundai’ (hukuman dari Allah) tantulah hukuman ka’ antara iaka’ia udah dikarajai’. Man sungguh, urakng-urakng zalim koa mao’ napati’ azab nang miah padih"
  42,22,"Kita’ mao’ nele’nurakng-urakng zalim koa miah kagali’atn’ karana (kajahatatn’-kajahata- tn’) nang udah iaka’ia panjuat, man (azab) manimpa’ iaka’ia. Man urakng-urakng nang baiman man ngarajai’ kabakade’tn’ (barada) ka’ dalapm’ taman-taman saruga, iaka’ia napati’ ahe nang iaka’ia mao’i’ ka’ sisi Tuhan. Nang demikian koa ialah karunia nang aya’"