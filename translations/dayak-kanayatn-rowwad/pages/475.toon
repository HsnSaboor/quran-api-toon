quran[11]{c,v,t}:
  40,67,"Ia lah nang nyiptaatn’ kao dari tanah, kamudian dari satetes mani, lalu dari sagumpal darah, kamudian kao dilahiratn’ sabage seko’ kamuda’, kamudian dimiaratn’ kao sampe dewasa, lalu manjaji tua. Tapi ka’ antara kita’ ada nang dimatiatn’ sanape’ koa. (Kami panjuati’ ampikoa) supaya kita’ sampe ka’ kurun waktu nang dinantuatn’, supaya kita’ ngarati"
  40,68,"Ia lah nang ngidupatn’ man ngamatiatn’. Maka kamile Ia mao’ natapatn’ suatu urusan, Ia hanya matakatn’ ka’ ia, “Jadilah!” Maka jadilah jukut koa"
  40,69,Ahe ke’ kita nana’ nele’i’ urakng-urakng nang (selalu) ngabantah ayat-ayat Allah? Ampahe iaka’ia dapat dipalingatn
  40,70,(Iakoa) urakng-urakng nang ngadustakan’ Kitab (Al-Quran) man wahyu nang diincakng’ rasul-rasul Kami nang udah Kami utus. Nae iaka’ia akan ngatahui’
  40,71,"Waktu belenggu man rante dipasang ka’ tage’ iaka’ia,sirata iaka’ia dinyeret"
  40,72,"ka’ dalapm’ ai’ nang miah angat,kemudian iaka’ia ditunu ka’ dalapm’ api"
  40,73,"kemudian dibatakatn’ ka’ iaka’ia, mae ke’ bahala nang selalu kita sakutuatni’"
  40,74,"(nang kita sambah) selain Allah?” Iaka’ia manjawab, “ Iaka’ia udah ilang lanyap dari kami, bahkan kami de’e nana’ paranah nyambah sesuatu”. Ampikoa lah Allah ngabiaratn’ sasat urakng-urakng kafir"
  40,75,Nang demikian koa disebabatn karana kita basuka ria ka’ bumi (nana’) nangaratn’ kabanaratn’ man karana kita selalu basuka ria (dalapm kemaksiatan)
  40,76,"(Dibatakatn’ ka’ iaka’ia), Masoklah kita’ ka’ pintu-pintu neraka Jahanam, man kita’ kakal ka’ dalapm’ nya. Maka koalah saburuk-buruk tampat bagi urakng nang sombong”"
  40,77,"Maka basabarlah kao (Muhammad), sabanarnya janji Allah koa banar. Meski Kami tele’atni’ ka’ kao sabagian seksa nang Kami ancamatn ka’ iaka’ia, ato pun Kami matiatn’ kao (sanape’ ajal manimpa iaka’ia), namun ka’ Kami lah iaka’ia dipulakngkatni’"