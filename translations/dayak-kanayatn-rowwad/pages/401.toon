quran[7]{c,v,t}:
  29,39,"Man uga’ Qarun, Fir’aun, Haman. Sungguh udah atakng ka’ ia ka’ koa Musa nang ngincakng katarangan-katarangan nang nyata. Tatapi ia ka’ koa balaku sombong ka’ dunia, ia ka’ koa urakng-urakng nang nana’ lapas (dari siksaatn Allah)"
  29,40,"Maka masing-masing ia ka’ koa ada nang Kami (Allah) siksa karana dosa-dosanyaka’ antaranya ka’ koa ada nang Kami tinihatn ka’ ia ka’ koa ujan batu karikil, ada nang di timpa’ man suara karas nang mangguntur, ada nang Kami tingalampatn. Allah sama sakali nana’ nyalimia’nya ka’ koa, tatapi ia ka’ koalah nang nyalimi’ diri’nya babaro"
  29,41,"Paumpama’an urakng-urakng nang naap palindung salian ka’ Allah, ialah saparati kaimpawa’ mamuat rumah, nang sasungguhnya rumah nang paling lamah (na’ kuat) ialah rumah kalimpawa’, sakiranya ia ka’ koa nau’an (ngarati)"
  29,42,"Sungguh Allah nali’ah ahe ma’an nang ia ka’ koa sambah salain Ia, Ia maha Gagah man maha bijaksana"
  29,43,"Man paumpama’an-paumpama’an nian Kami pamuat nto’ talino’, nana’ ada nang akan ngarati mahami’nya kacoali urakng- urakng nang bailmu"
  29,44,"Allah majoat langit man ai’tanah nang haq,625 sungguh nang ka’ ampeatn koa pasti tadapat tanda-tanda (kakuasa’an Allah) ka’ urakng-urakng nang baiman"
  29,45,"Bacalah Kitab (al-Quran ) nang udah diwahyuatn ka’ kao (Muhammad) man karajaatn salat. Sasungguhnya salat koa nyagah dari (pabuatatn) keji man mungkar, man (tau’antni’lah) ngingat Allah (Salat) koa labih aya’ (kautamaannya dari ibadah nang lain). Allah nau’an ahe nang kao karajaatn"