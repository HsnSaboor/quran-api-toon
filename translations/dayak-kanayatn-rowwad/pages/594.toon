quran[27]{c,v,t}:
  89,24,"Ia bakata, “Alangkah baiknya sakiranya dee aku ngarajaatn (kabajiatn) nto’ idup ku nian”"
  89,25,Maka pada ari koa nana’ ada seko’ urakng pun nang mangazab saparati azab-Nya (nang adil)
  89,26,Man nana’ ada seko’ urakng pun nang mangikat saparati ikatan nya
  89,27,Wahe jiwa nang tanang
  89,28,kambalilah ka’ Tuhannyu mang ati nang rido man di ridoi-Nya
  89,29,Maka masok lah ka’ dalapm golongan amba-amba Ku
  89,30,man masoklah ka’ dalapm saruga-Ku ayat
  90,1,Aku basumpah mang nagari nian (Makah)
  90,2,"Man kao (Muhammad), batampat ka’ nagari (makah) nian"
  90,3,Man dani (pataliatn) apa’ man anaknya
  90,4,"Sungguh, kami udah nyiptaatn talino barada dalapm susah payah"
  90,5,Ahe ke’ ia (talino) koa ngira bahwa’ nana’ ada sote’ pun nang bakuas atasnya
  90,6,"Ia ngatakan, “Aku udah ngbisatn harta nang manyak”"
  90,7,Ahe ka’ ia ngira bahwa’ nana’ ada sasuatu pun nang nde’ nya
  90,8,Buke’ ke’ kami udah nyadiatn nto’ nya sapasang mata
  90,9,Man jilan man sapasang bebor
  90,10,Man kami udah nojokkatn ka’ ia dua maraga (kabakade’tn man kajahatatn)
  90,11,Tapi ia nana’ nampuh maraga nang naki’ man jara
  90,12,Man nauan ke’ kao ahe ke maraga nang naki’ man jara koa
  90,13,(Yakoa) ngalapasatn pabudakkatn (amba sahaya)
  90,14,ato mari’ makatn ka’ ari tajadi kaliparatn
  90,15,(Ka’) kamuda’ nang kamatiatn apa nang ada hubungan karabat
  90,16,Ato urakng miskin nang miah marepa
  90,17,"Kamudiatn ia tamasok urakng-urakng nang baiman, nang saling bapasatn nto’ basabar man saling bapasatn nto’ bakasih sayang"
  90,18,Ia iaka’koa (urakng-urakng nang baiman man saling bapasatn koa) ialah golongan kanan
  90,19,"Man urakng-urakng nang kafir ka’ ayat-ayat kami, ia iaka’koa ialah golongan keba’"
  90,20,Ia iaka’koa barada dalapm naraka nang di tutup rapat ayat