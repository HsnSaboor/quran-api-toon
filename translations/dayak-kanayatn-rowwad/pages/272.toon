quran[12]{c,v,t}:
  16,43,"Man Kami nana’ ngutus sanape’ kao (Muhammad), melaintatn urakng laki-laki nang Kami bare’ wahyu ka’iaka’koa; maka batanya’lah ka’ urakng nang ba pangatahuan453 kade’ kita nana’ nau’an"
  16,44,"(iaka’koa Kami utus) mang ngincakng katarangan-katarangan (mukjisat) man kitab-kitab. Man Kami turuntatn az-Zikr (al- Quran) ka’ kao, supaya kao narangkatn ka’ talino ahe nang udah dinuruntatn ka’ ’iaka’koa454 man supaya iaka’koa bapikir"
  16,45,"Maka ahe ke’ urakng nang mamuat tipu daya nang jahat koa, marasa aman (dari bancana) ditingalampatnnya ai’ tanahdi Allah barage nyaka’koa, ato man atakngnya siksaatn ka’iaka’koa dari arah nang nana’ iaka’koa sadari’"
  16,46,Atau Allah nyiksa iaka’koa ka’ waktu iaka’koa dalapm pajalanan;sahingga iaka’koa nana’ badaya nolak panyiksaatn
  16,47,"Atau Allah nyiksa iaka’koa mang baransur- angsur (sampai binasa)455 Maka sungguh, Tuhannyu Maha Pangasih, Maha Panyayang"
  16,48,"Man ahe ke’ iaka’koa nana’ maraiatn jukut nang dinyiptaatn Allah, bayang-Bayangnya babolak-balik ka’ kanan man ka’ keba’, dalapm kaadaan sujud ka’ Allah, man iaka’koa (basikap) randah ati"
  16,49,"Man sagala ahe nang ada ka’ langit man ahe nang ada ka’ ai’ tanah ngge basujud ka’ Allah iakoa samua mahluk bagarak (banyawa) man (uga’) sigana mala’ekat, man iaka’koa (mala’ekat) nana’ nyombongkatn dirinya"
  16,50,Iaka’koa gali’ ka’ Tuhan nang (bakuasa) ngatasi’ nyaka’koa man ngalaksanaan ahe nang ahe nang dimarentahatn (ka’ia)
  16,51,"Man Allah bapirman, ”Amelah kao nyambah dua tuhan; nggelah Ia Tuhan Nang Maha Esa. Maka ngge ka’ Aku ihan kao gali’. ”"
  16,52,"Man nu’ nyalah ngaliputi’ sagala ahe nang ada ka’ langit man ka’ bumi, man ka’ Ialah (ibadah man) kataatatn salama-lamanya. Ngahe kao gali’ ka’ salain Allah"
  16,53,"Man sagala nikmat nang ada ka’ kita (atakngnya) dari Allah, kamudian kade’ kao ditimpa’ kasinsaraan maka ka’ Ia lah kao minta’ patolongan"
  16,54,"Kemudian kade’ Ia udah ngilangkatn bancana darinyu, malah sabagian kita’ nyakutuatn Tuhan mang (nang lain)"