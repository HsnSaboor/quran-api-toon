quran[9]{c,v,t}:
  34,23,"Man sapa’at (patolongan) ka’ sisi-Nya supaya baguna ka’ urakng nang udah diijintatn–Nya (namu sapâ’at koa). Sahingga kade’ udah diilangkatn kagali’atn dari atinya ka’ koa, iaka’koa bakata, ”Ahe ke’ nang udah dipir- mantatn di Tuhannyu? iaka’koa nyawap, ”(pakataatn) nang banar, man Ia-lah nang Maha Tingi man Maha Aya’"
  34,24,"“Kataatnlah (Muhammad), ”Sae ke’ nang mare’ rajaki ka’ kita’ dari langit man ka’ tanah ai’? ”kataatnlah, ”Allah, man sabatol- nya kami ato kita’ (urakng-urakng musrik), pasti barada dalapm kabanaratn ato dalapm kasasatatn nang nyata"
  34,25,"Kataatnlah, ”kita’ nana’ akan diminta’i’ tanggong jawap ahe ahe nang kami karajaatn, man kami uga’ nana’ akan diminta’i’ tanggong jawap ahe ahe nang kita’ karajaatn"
  34,26,"Kataatnlah, Tuhan diri’ akan ngumpuratn diri’ samua, laka’koa Ia mare’ kaputusan antara diri’ nang banar. Man Ia Maha Mare’ Kaputusan, Maha Nau’an"
  34,27,"Kataatnlah, ”Tele’atnlah ka’ aku sasambahan-sasambahan nang kita’ hubungkatn mang Ia sabage sakutu- sakutu(Nya), nana’ mungkin! sabanarnya Ia ialah Allah nang Maha Gagah man Maha Bijaksana”"
  34,28,"Man Kami nana’ ngutus kao (Muhammad), malaintatn ka’ samua umat talino sabage nang ngincakng barita repo man sabage pamare’ paringatatn, tatapi kamanyakatn talino nana’ nau’an"
  34,29,"Man iaka’koa bakata, ”mule ke’ (atakngnya) janji nian, kade’ kita’ urakng nang banar?”"
  34,30,"Kataatnlah.” Bagi nyu ada ari nang udah dijanjiatn (ari kiamat), kita’ nana’ bisa minta’ panundaatn ato nyapatatn saebet pun"
  34,31,"Man urakng-urakng kapir bakata ”Kami nana’ akan baiman ka’ al-Quraan nian man nana’ (uga’) ka’ kitab nang sanape’nya”. Man (alangkah magali’i’) kade’ kita’ nele’, katika urakng-urakng nang jalim koa diadap-atn ka’ Tuhannya, sabagian iaka’koa mulangkatn pakataatn ka’ sabagian nang lain; urakng- urakng nang dianggap lamah bakata ka’ urakng-urakng nang nyombong-katn diri’, ”Kade’ nana’ karana kita’ tantulah kami manjadi urakng-urakng mukmin"