quran[9]{c,v,t}:
  28,51,"Man sungguh, Kami (Allah) udah nyampeatn pakataatn nian (Al-Quran) ka’ iaka’ koa supaya ia ka’ koa salalu ngingatnya"
  28,52,"Urakng-urakng nang udah kami bareatn ka’ ia ka’ koa Al kitab sanape’ Al-Quran, ia ka’ koa baiman (uga’) ka’ ia (Al-Quran)"
  28,53,"Kade’ (Al-Quran) dibacaatn ka’ iaka’ koa, ia babakataatn,”kami baiman ka’ ia, sabatolnya (Al-Quran) koa ialah kabanaratn dari Tuhan kami. Sungguh, sanape’nya koa kami ngka’ dah urakng”"
  28,54,"Ia ka’ koa dibare’ pahala dua kali (karana baiman ka’ Taurat man ka’ Al-Quran) karana kasabarannya ka’ koa, uga’ ia ka’ koa nolak kajahatatn mang kabaikatn, uga’ nginpakatn sabagiatn dari rajaki nang udah kami (Allah) bare’atn ka’ ia ka’ koa"
  28,55,"Man kade’ ia ka’ koa nangar pakataatn nang buruk, ia ka’ babanomongan dari pabuatatn koa man bakata,”bagi kami amal kami, bagi kita’ amal kita’, samoga salamat barasehlah kita’, kami dah bai’ bagaula’ man urakng- urakng nang bodoh mangkakng”"
  28,56,"Sungguh kao (Muhammad) nana’ dapat mare’ patunjuk ka’ urakng-urakng nang kao kasihi’, tapi Allahlah nang mare’ patunjuk ka’ sae nang ia kahandaki’, man ia labih nau’an ka’ urakng-urakng nang mao narema’ patunjuk"
  28,57,"Iaka’ koa bakata,”kade’ kami ngikuti’ patun- juk barage man kao, tatap kami pasti di usir dari nagarikampokng kami,”(Allah bafirman) nana’ ke’ kami (Allah) udah naguhatn kadudukatnnya ka’ koa katanah haram (tanah baraseh/cuci) nang aman nang di ngatangan ka’ tampat koa buah-buahatn dari sagala macam (jukut nang batumuhatn sabage’ rajaki (nto’nyu) dari sisi kami (Allah)? Tapi kamanyakatn iaka’ koa nana’ nau’an"
  28,58,"Man sididah manyak (panduduk) nagari nang udah basanang-sanang dalapm kaidupatn nang udah kami (Allah) binasaatn maka ngkoalah tampat kadiaman nya ka’ koa nang nana’ di diapmi’ (agi’) satalah ia ka’ koa, kacoalai sabagian enek. Kamilah nang mawarisi’nya"
  28,59,"Man Tuhannyu nana’ akan minasaaatn nagari-nagari, sanape’ ia (Allah) ngutus saurakng Rasul ka’ ibu kotanya nang macaatn ayat-ayat kami ka’ ia ka’ koa. Man nana’ uga’ kami (Allah) paranah minasaaatn (panduduk) nagari kacoali panduduknya ngalakuatn kajahatatn (kajoliman)"