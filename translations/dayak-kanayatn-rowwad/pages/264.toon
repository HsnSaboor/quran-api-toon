quran[20]{c,v,t}:
  15,32,"Ia (Allah) bapirman, ”Wahe balis! Ahe sababnya kao (bai’ turut) sujud basama iaka’koa?”"
  15,33,"Ia (balis) bakata, ”Aku sakali-kali nana’ akan sujud ka’ talino nang Kita’ udah nyiptaatn dari tanah liat karikng dari lumpur itapm nang dibare’ bantuk’. ”"
  15,34,"Ia (Allah) bapirman, ”(kade’ ampakoa) kaluarlah dari saruga, karana sabatolnya kao takutuk 15. AL"
  15,35,Man sabatolnya kutukatn koa tatap nimpa’nyu kao sampe ari kiamat
  15,36,"Ia (balis) bakata, “Ya Tuhanku, (kade’ ampakoa) maka bare’lah pananggohan ka’ aku sampe ari (talino) dibangkitatn.”"
  15,37,"Allah bapirman, “(baiklah) maka sabatolnya kao tamasok urakng nang dibare’ pananggohan"
  15,38,Sampai ari nang udah ditantuatn (kiamat).”
  15,39,"Ia (balis) bakata, “Tuhanku, oleh karana Kita’ udah mutusatn bahoa’ aku sasat, aku pasti mao’ nyadiatn (kajahatan) tarasa edo’ bagi iaka’koa ka’ bumi, man aku nyasatatn iaka’koa samuanya"
  15,40,Kacoali hamba-hamba kita’ nang tapilih ka’antara iaka’koa.”
  15,41,"Ia (Allah) bapirman, “nian ialah jalan nang locor (nuju) ka’-Aku.”"
  15,42,"Sabatolnya kao (balis) nana’ ada kuasa ka’ hamba-hamba-Ku, kacoali iaka’ ia nang ngikuti’ kao, koalah urakng nang sasat"
  15,43,"Man sungguh, Jahanam koa batol-batol (tampat) nang udah dijanjiatn nto’ ny aka’koa (pangikut setan) samuanya"
  15,44,(Jahanam) koa ba pintu tujuh pintu. satiap pintu (udah dinatapatn) nto’ golongan tatantu dari ia ka’koa
  15,45,"Sabatolnya urakng nang bartaqwa koa barada dalapm saruga-saruga (taman- taman), man (di samak) mata ai’ (nang ngalir)"
  15,46,"(Allah bapirman), “Masoklah ka’ dalapm mang sejahtera man aman.”"
  15,47,"Man Kami lanyapatn sagala rasa dandam nang ada ka’ dalapm ati nya ka’koa;ia ka’ koa marasa bakamar kapala, duduk ba adap adapatn ka’atas pene-pene"
  15,48,Iaka’koa nana’ marasa latih ka’ dalapmnya man iaka’koa nana’ akan dikaluaratn dari koa
  15,49,"Kabari’lah ka’ hamba-hamba-Ku, bahoa’ Akulah Nang Maha Pengampun, Maha Penyayang"
  15,50,Man sabatolnya siksaatn-Ku ialah siksaatn nang miah padih
  15,51,Man kabari’lah (Muhammad) ka’ ia ka’ koa tentang tamue Ibrahim (mala’ekat)