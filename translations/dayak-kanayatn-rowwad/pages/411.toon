quran[11]{c,v,t}:
  31,1,Alif L±mM³m
  31,2,Nianlah ayat-ayat al-Quran nang mangandung hikmah
  31,3,Sabage patunjuk man Rahmat ka’ urakng- urakng nang babuat kabaikatn
  31,4,"(Ialah) uarakng-urakng nang ngarajaatn salat, ngaluaratn zakat man iaka’koa ngayakini’ adanya naherat"
  31,5,Iaka’koa lah urakng-urakng nang tatap namu patunjuk dari Tuhannya man iaka’koa lah urakng-urakng nang baruntukng
  31,6,Man ka’ antara talino (ada) urakng nang make omongan kosong nto’ nyasatatn (talino) ka’ maraga Allah tampa ilmu man nyadiatn olo’-olo’atn. Iaka’koa akan namu siksa nang miah hina
  31,7,"Man kade’ dibacaatn ka’ ia646 ayat-ayat Kami, ia bapaling man nyombongkatn diri’ seolah-olah ia nape’ nangaratnnya, saakan- akan ada jukut nyumbar ka’ kadua tarenyekng nya maka repoatni’lah ia mang siksa nang miah padih"
  31,8,"Sabatolnya urakng-urakng nang ba iman man ngarajaatn kabaikatn, iaka’koa akan namu saruga-saruga nang barisi’ kanikmatatn"
  31,9,"Iaka’koa kakal ka’ dalapm nya, sabage janji Allah nang banar. Man Ia Maha Pakasa Maha Bijaksana"
  31,10,"Ia nyiptaatn langit nana’ ba tihakng ampahe nang kao tele’mang Ia nya laka’atn gunung- gunung (ka’ atas) tanah ai’supaya ia (tanah) nana’ ngoyangkatn kita’ man ngambang- biakatn sagala macam janis laok bagarak man banyawa ka’ dunia. Man Kami turuntatn ai’ ujatn dari langit, lalu Kami tumuhatn ka’ ia sagala macam tumuh- tumuhatn nang baik"
  31,11,"Nianlah ciptaatn Allah, maka tele’atn lah dikita ka’ aku ahe nang udah dipajoati di jukot (nang kita’sambah) salain Allah. Sabanarnya urakng-urakng nang zalim koa barada ka’ dalapm kasasatatn nang nyata"