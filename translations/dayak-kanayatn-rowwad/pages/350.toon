quran[10]{c,v,t}:
  24,1,"(Nianlah) surat nang Kami turuntatn man Kami wajipatn (nyalantatn ukum- Ukumnya), man Kami turuntatn ka’ dalapmnya tanda-tanda (kakuasa’an ayat Allah) nang jalas, supaya kita’ salalu ingat"
  24,2,"Pabaya’ nang bini man pabaya’ nang laki- laki, ditabaki’ masing-masing dari kaduanya koa saratus kali, man amelah marasa tarajuh ka’ kaduanya nyagah kao nto’ (nyalantatn) agama (hukum) Allah. Kade’ kao baiman ka’ Allah man ari naherat, uga’ supaya (ngalakuatn) ukuman nyaka’koa disaksiatn ka’ urakng-urakng nang baiman"
  24,3,Nang laki-laki pamabaya’ nana’ baya bini ka- coali man nang bini pamabaya’ ato man nang laki-laki musyrik; nang macam nian koa harampatn ka’ urakng-urakng mukmin
  24,4,"Man nang urakng-urakng nang nuduh nang bini-nang bini nang baik (babaya’) man iaka’koa nana’ ngatangan ampat urakng saksi, maka ditabaki’ iaka’koa lapan puluh kali, man amelah kita tarima’ kasaksiatnnya sampe salama-lamanya. Iaka’koalah urakng- urakng nang Fasik"
  24,5,"Kacoali iaka’koa nang udah batobat salaka’ koa man ngedo’i’ (diri’nya) maka sungguh, Allah maha pangampon, Maha Panyayang"
  24,6,"Man nang urakng-urakng nang nuduh bininya (babaya’), padahal iaka’koa nana’ basaksi-saksi salain ngge’ ia babaro, maka iaka’koa basaksi masing-masing ampat kali basumpah man (dama) Allah, bahoa’ iaka’koa tamasok urakng nang bakata banar"
  24,7,"Man (sumpah) nang kalima bahoa’ laknat Allah akan nimpa’nya, kade’ ia tamasok urakng nang pangalok"
  24,8,Man bini nang dituduh tadi koa tahindar dari ukuman kade’ ia basumpah ampat kali man (dama) Allah bahoa’ lakinya koa batol- batol tamasok urakng nang pangalok
  24,9,"Man (sumpah) nang kalima bahoa’ kamurkaatn Allah akan nimpa’nya (bininya), kade’ ia (lakinya) koa tamasok urakng nang bakata banar"
  24,10,Man kade’ sakiranya buke’ karana karunia Allah man rahmatnya ka’ kita’ (pasti kita’ tatap namu kasulitatn). Sungguh Allah Maha panarema’ tobat. Uga’ Maha bijaksana