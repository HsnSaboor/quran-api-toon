quran[8]{c,v,t}:
  5,24,"Iaka’koa bakata, “Wahe Musa! Sampe’ mulepun kami nana’ akan masokinya salama iaka’koa ampuslah kao basama Tuhan nyu, man baparanglah kao badua. Biarlah kami tatap (nunggu) ka’ diam maan"
  5,25,"Ia (Musa) bakata, “Ya Tuhanku, aku ingge manguasai diri’ku babaro man kamar kapalaku. Sabab koa pisahatnlah antara kami man urakng-urakng nang fasik"
  5,26,"(Allah) ba Firman, “(kade’ ampakoa), maka (nagari) koa talarang nto’ iaka’koa salama’ ampat puluh tahutn, (salama koa) iaka’koa nae ngambara kabingungan ka’ bumi, maka amelah kao (Musa) basadih ati (mikiratn nasep) urakng-urakng nang fasik"
  5,27,"Man caritaatnlah (Muhammad) nang sabanarnya ka’ iaka’koa masalah gesah kadua nak laki Adam,272 ka de’ kaduanya nyambahatn korban, maka (korban) salah seko’ dari ia badua (Habil) ditarima’ dari nang lain (Qabil) nana’ ditarima, Ia (Qabil) bakata, “sungguh, aku pasti munuhnya!” Ia (Habil) bakata, “Sasungguhnya Allah ingge narima (amal) dari urakng-urakng nang bataqwa"
  5,28,"“Sungguh, kade’ kao (Qabil) ngarakkatn kokotnyu ka’ aku, nto’ munukku, aku nana’ akan ngarakatn kokotku ka’ kao nto’ munuhnyu. Aku gali’ ka’ Allah, Tuhan seluruh alam"
  5,29,"“Sasungguhnya aku mao’ agar kao kambali mang (ngicakng) dosa (munuh) ku man dosanyu babaro. Maka kao nae manjadi panghuni naraka, man kao lah balasatn bagi urakng-urakng nang zalim.”"
  5,30,"Maka nafsu (Qabil) norongnya nto’ munuh kamar kapalanya, kamudian ia pun (banar- banar) munuhnya, maka jadilah ia tamasok urakng nang rugi"
  5,31,"Kamudian Allah ngutus seko’ burukng gagak ngali’ tanah nto’ di tele’atn ka’ (Qabil) ampahe ia saharusnya nguburatn mayat kamar kapalanya. Qabil bakata “Oh, calaka aku! Ngahe aku nana’ mampu babuat ampahe burukng gagak nian. Sahingga aku dapat ngubur mayat kamar kapalaku nian?” maka jadilah ia tamasok urakng nang nyasal"