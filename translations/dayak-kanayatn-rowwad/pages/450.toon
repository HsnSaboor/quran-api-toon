quran[24]{c,v,t}:
  37,103,"Maka katika kaduanya udah basarah diri’ man ia (Ibrahim) nguringkatn anaknya ka atas palipisnya, (nto’ ngalaksanaatn parentah Allah)"
  37,104,"Lalu kami saru’ ia,”Wahai Ibrahim"
  37,105,"Sungguh, kao udah ngabanaratn mimpi koa”,732 sungguh, ampakoalah Kami mare’ balasan ka’ urakng-urakng nang babuat baik"
  37,106,Sasungguhnya nian banar-banar suatu ujian nang nyata
  37,107,Man Kami tabus anak koa mang seko’ sambalehatn nang aya’
  37,108,Man Kami abadiatn nto’ Ibrahim (pujian) ka’ kalangan urakng-urakng nang atakng nae
  37,109,“Salamat sajahtera nto’ Ibrahim”
  37,110,Ampakoalah Kami mare’ balasan ka’ urakng-urakng nang babuat baik
  37,111,"Sungguh, ia tamasok amba-amba Kami nang baiman"
  37,112,Man Kami mare’ ia kabar gambira mang (kalahiratn) Ishak saurakng Nabi nang tamasok urakng-urakng nang saleh
  37,113,Man Kami limpahatn barakah ka’ ia man ka’ Ishak. Man di antara katurunan kaduanya ada nang babuat baik man ada (uga’) nang tarang-tarangan babuat zalim tahadap diri’nya babaro
  37,114,"Man sungguh, Kami udah malimpahatn nikmat ka’ Musaman Harun"
  37,115,Man kami salamatatn kaduanya man kaumnya dari bancana nang aya’
  37,116,"Man Kami tolong iaka’ koa, sahingga jadi lah iaka’ koa urakng-urakng nang manang"
  37,117,Man Kami bareatn ka’ kaduanya Kitab nang miah jalas
  37,118,Man Kami tojokkatn kaduanya maraga nang lurus
  37,119,Man Kami abadiatn nto’ kaduanya (pujian) di kalangan urakng-urakng nang atakng dudi
  37,120,Salamat sajahtera bagi Musa man Harun
  37,121,Le koalah Kami mare’ balasan ka’ urakng- urakng nang babuat baik
  37,122,"Sungguh, kaduanya tamasok amba-amba Kami nang ba iman"
  37,123,"Man sungguh,Ilyas banar-banar tamasok salah saurakng Rasul"
  37,124,"(Ingatlah), katika ia bakata ka’ kaumnya, ngahe kao nana’ batakwa"
  37,125,"Pantas ke ‘ kao manyambah Ba’i,734 man kao ningalatn (Allah) sabaik-baik pancipta"
  37,126,(ialah)Allah Tuhan nyu man Tuhan ene’ moyang nyu nang de’e’