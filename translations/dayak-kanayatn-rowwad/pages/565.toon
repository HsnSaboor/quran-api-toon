quran[27]{c,v,t}:
  68,16,Nae Ia akan Kami (Allah) bare’ tanda ka’ balalainya
  68,17,Sungguh Kami udah nguji ia iaka’koa (urakng musyrik Makkah) ampahe uga’ Kami udah nguji ampu’ ampu’ kabau. Katika ia iaka’koa basumpah pasti akan mebeti’ (asil) nya bakalapm ari
  68,18,Tatapi ia iaka’koa nana’ ngucapatn “Insya Allah” (kade’ Allah nyaratakani’)
  68,19,Lalu kabon koa di timpa’ bancana (nang atakng) dari Tuhannyu katika ia iaka’koa gi’ batiduratn
  68,20,Maka jadilah kabon iaka’koa itapm (ratokng) ampahe malam nang galap gulita
  68,21,Lalu waktu bakalapm ari ia iaka’koa basaru’-saru’
  68,22,“Ampuslah ka’ kabonnyu kade’ kao mao’ mebet aselnya”
  68,23,Maka ia iaka’koa pun barangkat sambel babisik-bisik
  68,24,“pada ari nian ame sampe ada urakng masikin masok ka’ kabon nyu”
  68,25,Ampuslah ia iaka’koa bakalapm ari nang baniat ngalangia’ (urakng-urakng masikin) padahal ia iaka’koa mangkeh (ndongnya)
  68,26,"Maka katika ia iaka’koa nele’ kabon koa, ia babakatakan, “Sungguh, diri’ nian batol- batol urakng nang sasat"
  68,27,Bahkan diri’ nana’ namu ahe pun
  68,28,"Bakatalah saurakng nang batol bijak ka’ antaranya iaka’koa, “nana’ ke’ aku udah madahatnnya ka’ kita’, jahe kita’ nana’ batasbih (ka’ Tuhan diri’)”"
  68,29,"Ia iaka’koa bakata, “Maha Baraseh Tuhan Kami, sungguh, kami nian urakng-urakng nang Jalim (jahat)”"
  68,30,Lalu ia iaka’koa saling baradapatn man saling baberakan (nyalahatn)
  68,31,"Ia iaka’koa bakata, “cilaka diri’, sasungguhnya diri’ urakng-urakng nang malampoi’ batas"
  68,32,"Mudah-mudahatn Tuhan mare’atn gantinya ka’ diri’ mang (kabon) nang labih baik dari nang nian, sungguh, diri ngarapatn amponan dari Tuhan diri’”"
  68,33,"Macam ngkoalah ajap (ka’ dunia). Man sungguh, ajap naherat labih aya’ sakiranya ia iaka’koa nau’an"
  68,34,"Sungguh, bagi urakng-urakng nang batakwa (di sadiakan) saruga nang panuh atnyamanan (atnikmatan ka’ sisi Tuhannya)"
  68,35,Ahe ke’ patut Kami (Allah) ngalakuatn urakng-urakng Islam koa ampahe urakng- urakng nang badosa (kapir)
  68,36,Jahe kita’ (babuat ampeatn)? Mpahe kita’ na’ap kaputusatn
  68,37,Ato ahe ke’ kita’ ada ngampu kitab (nang dituruntatn Allah) nang kita’ palajari’
  68,38,Sasungguhnya kita’ dapat milih ahe ma’an nang ada ka’ dalapmnya
  68,39,"Ato ahe ke’ kita’ namu (janji-janji nang di pakuat mang) sumpah dari Kami (Allah), nang tatap balaku sampe dunia kiamat; bahoa’ kita’ bisa na’ap kaputusatn (sasuka kita’)"
  68,40,"Tanya’anlah ka’ ia iaka’koa, “sae nang ka’ antaranya iaka’koa nang batanggong jawab taradap (kaputusatn nang di na’ap koa)"
  68,41,Ato ah eke’ ia iaka’koa ada basakutu- sakutu? Kade’ ampa koa handaklah ia iaka’koa ngatangkatn sakutu-sakutu nya kade’ ia iaka’koa urakng-urakng nang banar
  68,42,(Ingatlah) ka’ ari katika batis ditaikatn850 nang iaka’koa di saru’ (di panggel) nto’ basujut; maka ia iaka’koa nana’ bamampuatn