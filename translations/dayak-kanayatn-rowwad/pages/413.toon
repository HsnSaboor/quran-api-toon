quran[9]{c,v,t}:
  31,20,Nana’ ke’ kao maratiatn bahoa’ Allah udah nundukatn ahe nang ada ka’ langit man ahe nang ada ka’ tanah ai’ nto’ (kapantingan nyu) man nyampuranaatn nikmat–Nya nto’ nyu lahir man batin. Tapi ka’ antara talino ada nang mantah tantang (kaesaatn) Allah tampa ilmu ato patunjuk man tampa kitab nang mare’ panarangan
  31,21,"Man kade’ dah di kataatn ka’ iaka’koa.” ikuti’lah ahe nang dituruntatn Allah.” Iaka’koa nyawap.” (nana’),tapi kami (nggan) ngikuti’ kabiasa’an nang kami tamui’ dari da’ne moyang kami.” Ahe ke’ iaka’koa (akan ngikutia’ ne’ moyang ka’koa). walaupun sabanarnya setan nyaru’ iaka’koa ka’ dalapm bara api nang miah nyala (naraka)"
  31,22,"Man sae ma’an basarah diri’ ka’ Allah, padahal ia urakng nang babuat kabaikatn maka sabatolnya ia udah bapegang ka’ buhul (tali) nang kuat, nggan ka’ Allah aher sagala urusan"
  31,23,"Man sae ma’an kapir maka kakapiratnya koa amelah nyadihatn kao (Muhammad). ngge ka’ Kami tampat kambali nyaka’koa, lalu Kami padahatn ka’ iaka’koa ahe nang udah iaka’koa karajaatn. Sabatolnya Allah Maha Nau’an Sagala isi ati"
  31,24,"Kami biaratn iaka’koa basanang-sanang sabantar, laka’ koa’ Kami paksa iaka’koa (masok) ka’ dalapm siksa nang karas"
  31,25,"Man sabatolnya, kade’ kao (Muhammad) tanya’an ka’ iaka’koa,” sae ke’ nang nyiptaatn langit man ai’ tanah?” tantu iaka’koa akan bajawab, “Allah.” kataatnlah, sagala puji nto’ Allah.” tapi kamanyakkatn iaka’koa nana’ nau’an"
  31,26,"Nu’ Allahlah ahe nang ka’ langit man ka’ ai’ tanah. Sabatolnya Allah, Ialah nang Maha Kaya, Maha Tapuji"
  31,27,"Man sa’andenya puhutn-puhutn ka’ tanah ai’ jadi pen man lautan (jadi ai’pen), ditambahatn tujuh lautan (agi’) salaka’ (karikng) nya, pasti nana’ akan abis-abisnya (ditulisatn) kalimat-kalimat Allah. 650 “sabatolnya Allah Maha Pakasa, Maha Bijaksana"
  31,28,"Nyiptaatn man mangkitatn kita’ (bagi Allah) nggelah ampahe (nyiptaatn man mangkitatn) sete’ jiwa ngihan (mudah). Sabatolnya Allah Maha Nangar, Maha Nele’"