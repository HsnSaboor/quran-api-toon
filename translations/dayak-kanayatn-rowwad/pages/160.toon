quran[8]{c,v,t}:
  7,74,"Man ingatlah waktu Ia nyajiatn kita’ kholifah-kholifah salaka’ kaum Ad man nampatatn kita’ ka’ tanah ai’, ka’ tampat nang rata kita’ pajoati’ istana-istana man ka’ bukit-bukit kita’ pahati’ manjaji rumah- rumah. Maka ingatlah nikmat-nikmat Allah man amelah kita’ manjawat karusakatn ka’ ai’ tanah"
  7,75,"Pamuka-pamuka nang nyombongkatn diri’nya bakata, “ka’ uakng-urakng nang dianggap lamah, nyakoa urakng-urakng nang udah baiman ka’ antara kaum nya,” Nau’an ke’ kita’ bahoa’ Shaleh koa saurakug Rasul dari Tuhannya? Ia ka’koa nyawap, “Sabatolnya kami pucaya’ ka’ ahe nang nya sampeatn”"
  7,76,"Urakng-urakng nang nyombongkatn diri’nya bakata, “Sabatolnya kami ngingkari’ ahe nang kita’ pucaya’i’ ”"
  7,77,"Udah koanya nyambaleh onta bini koa man basikap angkuh ka’ parentah Tuhannya, iaka’koa bakata, “Wahe shaleh! Buktiatn ancamannyu ka’ kami, kade’ kao batol saurakug Rasul”"
  7,78,"Lalu ataknglah gempa nimpa’i’ iaka’koa, man iaka’koapun mati bagalimpangan ka’ dalapm rumahnya nang dah acur tinggal raba’"
  7,79,"Laka’koa ia (shaleh) ampus ningalatn nyaka’koa palis bakata, “Wahe kaumku! Sungguh aku udah nyampeatn amanat Tuhanku ka’ kita’ man aku udah manasihati’ kita’. Tapi kita’ nana’ suka ka’ urakng-urakng nang mare’ nasehat"
  7,80,"Man (Kami uga’ udah ngutus) Lut, waktu ia bakata ka’ kaumnya, “Ngahe kita’ ngalakuatn pabuatatn na’sanonoh nang gi’ gana’ paranah seko’ pun urakng ngalakuatnya sanape’ kita’ (ka’ dunia nian)”"
  7,81,"Sungguh kita’ udah ngalampiasatn syahwat kita’ ka’ sabaya kita’ nang laki buke’ ka’ nang bini, kita’ nian batol-batol kaum nang labih nana’ baradat"