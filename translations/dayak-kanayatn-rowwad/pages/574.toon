quran[19]{c,v,t}:
  73,1,Wahe urakng-urakng nang bakubu’ (Muhammad)
  73,2,"Duhanilah (nto’ solat) ka’ malam ari, kacoali sabagiatn abet"
  73,3,(Yakoa) saparohnya ato kurang saebet dari ngkoa
  73,4,Ato labiih dari (seper dua) koa. man bacalah Al-Quran koa sawe’sawe’
  73,5,Sasungguhnya Kami (Allah) akan nuruntatn pakatakan nang barat iaka’koa
  73,6,"Sungguh, duhani malam koa labih kuat (ngisi jiwa); man (baca’atn ka’ waktu koa) labih bakesatn"
  73,7,Sasungguhnya waktu siakng ari kao masoh sibuk mang urusatn-urusatn nang panyakng
  73,8,"Man sabutlah dama Tuhannyu, uga’ baibadahlah ka’ ia mang sapanoh ati"
  73,9,"Ia-lah Tuhan timur man barat, nana’ ada Tuhan salain Ia, maka jadiatnlah Ia sabage panolong"
  73,10,Basabarlah (Muhammad) ka’ ahe nang ia iaka’koa katakan man tingalatn lah ia iaka’koa mang cara nang edo’ (baik)
  73,11,"Man biaratnlah Aku (nang batindak) taradap urakng-urakng nang nustakan, nang nganpu’ sagala atnikmatatn idup, man bare’lah ia iaka’koa pananggohatn sabantar"
  73,12,"Sungguh, ka’ sisi Kami ada balanggu- balanggu (nang barat) mang naraka nang nyala-nyala"
  73,13,Man (ada) makanan nang nyumbat ka’ karongkongan man ajap nang padih
  73,14,"(Ingatlah) ka’ ari (katika) dunia mang gunung-gunung baguncakng karas, lalu jadilah gunung-gunung koa saparati longgo’atn pasir nang di nontongan (nyurahatn)"
  73,15,"Sasungguhnya Kami (Allah) udah ngutus saurakng Rasul (Muhammad) ka’ kita’, nang manjaji saksi taradap kita’ ampahe uga’ Kami udah ngutus saurakng Rasul kada’ Fir’aun"
  73,16,"Lalu Fir’aun nurhakai’ Rasul koa, maka Kami siksa ia man siksakan nang barat"
  73,17,Lalu ampahelah kita’ akan bisa nyaga diri’ kita’ kade’ kita’ tatap kapir ka’ ari nang nyadiatn kamunda’-kamunda baubatn
  73,18,"Langit tabalah pada ari koa, janji Allah pasti talaksana"
  73,19,"Sungguh, nian koa paringatatn. Barang sae nang kapingin, tatap ia na’ap maraga (nang locor) ka’ Tuhannya"