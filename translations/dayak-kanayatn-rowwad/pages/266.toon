quran[20]{c,v,t}:
  15,71,"Ia (Luth) bakata, ”Iaka’koa koalah nangdara-nangdara (nagari)ku (nikahlah mang iaka’koa), kade’ kao mao’ babuat. ”"
  15,72,"(Allah bapirman), Demi omornyu438 (Muhammad), sungguh, iaka’koa taromban ambing dalapm kamabokatn (kasasatatn). ”"
  15,73,"Maka iaka’koa dibinasaatn di suara karas nang a,pahe guntur, waktu mata ari mao’ tumuh"
  15,74,maka Kami jungkirbalikatn (nagari koa) man Kami ujatni’ iaka’koa mang batu dari tanah nang karas
  15,75,"Sungguh, ka’ nang ampakoa banar-banar tardapat tanda-tanda (kakuasaan Allah) ka urakng nang ’mamparatiatntanda-tanda"
  15,76,"Man sungguh, (nagari) koa batol-batol talatak ka’ maraga nang masih tatap (dilalu talino)"
  15,77,"Sungguh, ka’ nang ampakoa batol-batol tadapat tanda (kakuasaan Allah) bagi urak nang baiman"
  15,78,Man sabatolnya pandnduk Aikah439 koa banar-banar kaum nang jalim
  15,79,Maka Kami binasaatn iaka’koa. man sabatolnya kadua (nagari)440 koa talatak ka sote’ jalur maraga aya’
  15,80,Man sabatolnya panduduk nagari Hijr441 banar-banar udah nustaatn rasul-rasul (iaka’koa)
  15,81,"Man Kami udah ngatakngkatn ka’iaka’koa tanda-tanda (kakuasaan) Kami, tapi iaka’koa bai’ ngasi"
  15,82,"Man iaka’koa mahati’ rumah-rumah dari gunung batu, (didiapmi’) mang rasa aman"
  15,83,Salaka’ koa iaka’koa dibinasaatn di suara karas nang ampahe guntur ka’ alapm ari
  15,84,"Sahingga nana’ baguna agi’ iaka’koa, ahe nang udah iaka’koa usahaatn"
  15,85,"Man Kami nana’ nyiptaatn langit man bum sarata ahe nang ada ka’ antara kaduanya, malaintatn manang kabanaratn. Man sungguh, Kiamat pasti mao’ atakng maka ma’api’lah (iaka’koa) mang cara nang edo"
  15,86,"Sungguh, Tuhannyu, Ialah Nang Maha nyiptaatn, Maha ngatahuai’"
  15,87,"Man sungguh, Kami udah marentatn ka’ k tujuh (ayat) nang (dibaca) baulang-ulang44 man Al-Quran nang agung"
  15,88,"Amelah sakali-kali kao (Muhammad) nele’atn’ panele’atnnyu ka’ kanyamanan idup nang udah Kami barentatn ka’ sangae hegolongan ka’ antara nyaka’koa (urakng kapir), man ame kao basadih ati ka’ iaka’koa man barendah atilah kao ka’ urakng nang baiman"
  15,89,"Man batakatnlah (Muhammad), “sabatolnya aku ialah pamare’ paringatatn nang jalas.”"
  15,90,"Saampahe (Kami udah mare’ paringatatn), Kami udah nuruntatn (siksaatn) ka’ urakng nang mamilah-milah (Kitab Allah)"