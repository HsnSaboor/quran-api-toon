quran[13]{c,v,t}:
  35,45,"Man sakiranya Allah ngukum talino disabapatn ahe nang udah iaka’koa pamuat, niscaya Ia nana’ akan nyisaatn sote’pun makhluk bagarak nang banyawa ka’ bumi nian, tatapi Ia nanggohatn (ukuman) nya, sampe’ waktu nang udah ditantuatn. Nae kade’ ajal nyaka’koa tiba maka Allah Maha nele’ (kaadaan) amba-amba Nya"
  36,1,Y± S³n
  36,2,Demi Al-Quran nang panoh hikmat
  36,3,"Sungguh, kao (Muhammad) ialah salah saurakng dari Rasul-Rasul"
  36,4,(nang barada) ka’ atas maraga nang lurus
  36,5,"(sabage wahyu) nang dituruntatn oleh (Allah) nang Maha Pakasa, Maha Panyayang"
  36,6,"Agar kao mare’ paringatatn ka’ suatu kaum nang ene’ moyangnya nape’ suah dibare’ paringatatn, karana koa iaka’ koa lalai"
  36,7,"Sungguh, pasti balaku pakataatn (ukuman) tahadap kamanyakatn iaka’ koa, karana iaka’ koa nana’ baiman"
  36,8,"Sungguh, kami udah masang balanggu ka’ tage’iaka’koa, lalu kokot iaka’ koa (diangkat) ka’ dagu, karana koa iaka’ koa ningkadah"
  36,9,"Man Kami jadiatn ka’adapatn iaka’ koa sakat ( dinikng ) man ka’ balakang iaka’ koa uga’ sakat, man Kami tutup ( mata ) iaka’ koa sahingga iaka’ koa nana’ bisa nele’"
  36,10,"Man samama’an bagi iaka’ koa, ahe ke’ kao mare’ paringatatn ka’ iaka’ koa, ato kao nana’ mare’ paringatatn ka’ iaka’ koa, iaka’ koa nana’ akan baiman uga’"
  36,11,"Sasungguhnya kao hanya pamare’ paringatatn ka’ urakng-urakng nang mao ngikuti’ paringatatn716, nang gali’ ka’ Tuhan nang Maha Pangasih, walaupun iaka’ koa nana’ nele’ Nya. Maka bare’lah iaka’ koa kabar gambira mang ampunan man pahala nang mulia"
  36,12,"Sungguh, Kamilah nang ngidupatn urakng- urakng nang mati, man Kamilah nang nyatat ahe nang udah iaka’ koa karajaatn man bakas-bakas nang iaka’ koa ( ningalatn ). Man sagala sasuatu Kami kumpuratn dalapm kitab nang jalas (lauh mahfuz)"