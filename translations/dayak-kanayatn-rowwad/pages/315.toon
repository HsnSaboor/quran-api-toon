quran[13]{c,v,t}:
  20,52,"Ia (Musa) nyawap, ”Pangatahuan masalah koa ada ka’ Tuhanku, ka’ dalapm sabuah kitab (Lauh Mahfûdz), Tuhanku nana’ akan salah man lupa"
  20,53,"(Tuhan) nang udah nyadiatn ai’ tanah sabage amparan baginyu man nyadiatn maraga-maraga ka’ atasnya nto’ kita, man nang nuruntatn ai’ (ujatn) dari langit. ”Kamudian Kami tumbuhatn mang ia (ai’ ujatn koa) bajanis-janis baragam macam tumuh-tumuhatn"
  20,54,"Makatnlah man gambalaatnlah anyaman nyu. Sungguh, ka’ nang ampakoa, tadapat tanda-tanda (ka basaran Allah) ka’ urakng nang baakal"
  20,55,Dari (tanah) koalah Kami nyiptaan kao man ka’ ialah kami nae mulangkatn kao man dari koalah Kami nae ngaluaratn kao ka’ waktu nang lain
  20,56,"Man sungguh, Kami udah nele’atn ka’ ia (Pir’aun) tanda-tanda (kabasaran) Kami samuanya, 516 tanyata ia mandustaatn man bai’(narima kabanaratn)"
  20,57,"Ia (Pir’aun) bakata, ”Ahe ke’ kao atakng ka’ kami nto’ ngusir kami dari nagari kami mang sehernyu, wahe Musa"
  20,58,"Maka kami pun pasti nae ngatangan seher saparati koa ka’ kao maka pamuatlah pajanjiatn nto’ patamuan antara kami man kao nang kami nana akan manyalahi’nya man nana’ (uga) kao, ka’ tampat nang tabuka"
  20,59,"Ia (Musa) bakata, ”(Pajanjian) waktu (nto’ patamuan kami mang kao) ialah ka’ ari raya man handaklah urakng-urakng dikumpuratn ka’ alapm ari (duha)"
  20,60,"Maka Pir’aun ningalatn (tampat kao), lalu ngatur tipu dayanya, kamudian ia atakng agi’ (ka’ ari nang ditantuatn)"
  20,61,"Musa bakata ka’ iaka’koa (da’ panyeher), calakalah kao! Amelah kao pangalok ka’ Allah, nae Ia minasaatn kita’ mang siksaatn, ”man sungguh rugi urakng nang pangalok"
  20,62,Maka iaka’koa babantah-bantahatn masalah urusannya aka’koa man iaka’koa ngarasiaatn omongannya
  20,63,"Iaka’koa (da’ panyeher) bakata, ”Sabatolnya dua urakng nian ialah panyihir nang mao ngusirnyu (Pir’aun) dari nagarinyu mang seher nya badua, man mao ngalanyapatn adat kabiasaan nyu nang utama"
  20,64,"Maka bakumpuratnlah sagala tipu daya (seher) kita’, laka’ koa atakng lah mang babaris, man sungguh baruntukng urakng manang ka’ ari nian"