quran[34]{c,v,t}:
  56,17,Iaka’koa dingulilikngi’ dikamuda’-kamuda’ nang tatap muda’
  56,18,"Mang ngicakng galas, cere’ man sloke’ (piala) barisi’ cocokatn nang di na’ap dari ai’ nang ngalir"
  56,19,Iaka’koa nana’ ngalukng karananya man nana’ uga’ mabuk
  56,20,Man buah-buahan ahe pun nang iaka’koa pilih
  56,21,Man dageng burukng ahe pun nang iaka’koa mao’
  56,22,Man ada bidadari-bidadari nang bamata gagas
  56,23,Ampahe mutiara nang tasimpatn baik
  56,24,Sabage balasatn atas ahe nang iaka’koa karajaatn
  56,25,Ka’ naung iaka’koa nana’ nangar omongan nang sia-sia mao’pun nang nimulatn dosa
  56,26,Tapi iaka’koa nangar ucapatn salam
  56,27,Man golongan kanan. Ntabatol mulianya golongan kanan koa
  56,28,(Iaka’koa) ada ka’ antara puhutn bidara nang nana’ baduri
  56,29,Man puhutn pisang nang basusun-susun (buahnya)
  56,30,Man tono’atn nang tabantang luas
  56,31,Man ai’ nang ngalir tarus-manarus
  56,32,Man buah-buahan nang manyak
  56,33,Nang nana’ baranti babuah man nana’ dibai’atn na’apnya
  56,34,Man kasor-kasor nang tabal agi’ ampuk
  56,35,Kami nyiptaatn ka’koa (bidadari-bidadari koa) sacara langsung
  56,36,Lalu Kami jadiatn iaka’koa parawan- parawan
  56,37,Nang panoh cinta (man) sabaya omornya
  56,38,Nto’ golongan kanan
  56,39,Sagolongan aya’ dari urakng-urakng nang duhinya
  56,40,Man sagolongan aya’ uga’ dari urakng na iaka’koa
  56,41,"Man gologan keba’, ntabatol singsaranya golongan keba’ koa"
  56,42,(Iaka’koa) dalapm siksa’an nyaru nang m angat man ai’ nang ningkorak
  56,43,Man tono’atn asap nang itapm
  56,44,Nana’ dingin man nana’ ngarepoatn
  56,45,Sasungguhnya iaka’koa sanape koa (de’e idup bamewah-mewah)
  56,46,Man iaka’koa tarus-manarus ngarajaatn dosa nang aya’
  56,47,"Man iaka’koa bakata “kade’ kami udah mati, manjadi tanah man tulakng-tulakng ahe ke’ ke’ Kami banar-banar akan di bangkiatn agi’"
  56,48,Ahe ke’ ene’nange kami nang duhinya (dibangkitatn agi’)?”
  56,49,"Kataatnlah,“(Ao’), sasungguhnya urakng urakng nang dahinya man nang nae"
  56,50,"Pasti samua akan dikumpulatn ka’ waktu tatantu, ka’ari nang udah di maklumi"