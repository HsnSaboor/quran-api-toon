quran[11]{c,v,t}:
  18,5,"Iaka’koa sama sakali nana’ ba pangatahuan tentang hal koa, ampakoa uga’ da’ nek nangenya. Miah jahatnya kata-kata nang kaluar ka’ molotnya ka’koa; iaka’koa ngge bakata pangalok ihan"
  18,6,"Maka barangkali kao (Muhammad) mao’ nyilakaatn diri’nyu karana basadih ati saudah iaka’koa bapaling, sakiranya iaka’koa nana’ baiman ka’ katarangan nian (al-Quran)"
  18,7,"Sabatolnya Kami udah nyajiatn ahe nang ada ka’ bumi sabage pariasan unto’nya, Nto’ Kami nguji iaka’koa, sae ke’ ka’ antarnya nang tabaik pabuatatnnya"
  18,8,Man Kami banar-banar mao’ nyajiatn (uga’) ahe nang ka’ atasnya manjaji tanah nang tandus agi’ karikng
  18,9,"Ahe ke’ kao ngira bahoa’ urakng nang niami ohankng, man (nang ngampu’i’) raqim 484 koa, tamasok tanda-tanda kabasaratn Kami nang menakjubkan"
  18,10,"(Ingatlah) waktu pamuda-pamuda koa balindukng ka’ dalapm ohakng lalu iaka’koa bado’a, ”Oh Tuhan kami. Bare’lah rahmat ka’ kami dari sisi-Nyu Man sampuranaatnkanlah patunjuk nang locor ka’ kami dalapm urusatn kami nian.”"
  18,11,"Maka Kami tutup tarenyekngnya ka’ dalapm ohakng koa,485 ntah sangahe tahutn’"
  18,12,"kamudian Kami lumpatatn’ iaka’koa, supaya Kami nau’an sae ke’ ka’ antara kadua’ golongan koa486 nang labih tapat dalapm baretong’ sangahe lama’nya iaka’koa badiapm’ (dalapm ohakng koa)"
  18,13,Kami curitaatn ka’ kao (Muhammad) gesah iaka’koa mang sabanarnya. Sabatolnya iaka’koa da pemuda-pemuda nang baiman ka’ Tuhannya iaka’koa man Kami tambahi’ patunjuk ka’ iaka’koa
  18,14,"man Kami kuatatn atinya iaka’koa waktu iaka’koa badiri487 lalu iaka’koa bakata, ”Tuhan kami koalah Tuhan langit man bumi; Kami nana’ nyaru’ Tuhan selain Ia. Sungguh, kade’ kami babuat ampakoa, tantu kami udah bakata man pakataatn nang miah jauh dari kabanaratn. ”"
  18,15,Iaka’koa kaum kami nang udah nyajiatn tuhan-tuhan (nto’ disambah) selain Ia. Ngahe iaka’koa nana’ matakatn alasan nang jalas (tentang kapucaya’annya ka’koa)? Maka sae ke’ nang labih jalim daripada urakng nang ngadaatn kaalokatn ka’ Allah