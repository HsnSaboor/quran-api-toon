quran[7]{c,v,t}:
  34,1,"Sagala puji nto’ Allah nang ampu’ ahe nang ada ka’ langit man ahe nang ada ka’ tanah ai’, man sagala puji ka’ naherat bagi Allah. Man Ia-lah nang Maha Bijaksana, Maha Taliti"
  34,2,"Ia nau’an ahe nang masok ka’ dalapm tanah ai’, ahe nang kaluar darinya, ahe nang turutn dari langit man ahe nang naik ka’ia. Man Ialah Maha Panyayang, Maha Pangampon"
  34,3,"Man urakng-urakng nang kapir bakata, ”ari kiamat koa nana’ akan atakng ka’ kami”. kataatnlah. ”Pasti atakng, damiTuhanku nang nau’an nang gaib, kiamat koa pasti akan atakng ka’ kita’. Nana’ ada nang disosokkatn bagi-Nya sakalipun sabarat Zarrah690, edo’ nang ka’ langit mao’ pun nang ka’ tanah ai’, nang labih enek dari koa ato nang labih aya’, samuanya (tatulis) dalapm Kitab nang jalas (Lauh Mahfûdz)”"
  34,4,Supaya Ia (Allah) mare’ balasatn ka’ urakng-urakng nang baiman man ngarajaatn kabaikatn. Iaka’koa namu amponan man rajaki nang mulia (saruga)
  34,5,"Man urakng-urakng nang barusaha nto’ (nantang) ayat-ayat Kami mang anggaptn iaka’koa bisa ngalamahatn (ngagalatn siksa Kami), iaka’koa akan namu ajap, ialah siksaatn nang miah padih"
  34,6,"Man urakng-urakng nang dibare’ ilmu (ahli Kitab) bapandapat bahoa’ (wahyu) nang dituruntatn ka’ kao (Muhammad) dari Tuhannyu, koalah nang banar nang mare’ patunjuk (ka’ talino) ka’ maraga (Allah) nang Maha Gagah, Maha Tapuji"
  34,7,"Man urakng-urakng kapir bakata, (ka’ ayokng nga ka’ koa), ”Mao ke’ kita’ Kami tojokkatn ka’ kita’ saurang nang laki-laki691 nang mare’ barita ka’ kita’ bahoa’ kade’ tubuh nyu udah ancur saancur-ancurnya, kita’ pasti (akan dibangkitatn agi’) dalapm ciptaatn nang baru"