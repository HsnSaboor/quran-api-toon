quran[4]{c,v,t}:
  3,154,"Kamodiatn satalah kita’ di timpat kasadihatn, ia nuruntatn rasa aman ka’ kita (barupa) redo nang maliputi sagolongan- sagolongan dari kita’,155 sadangkatn sagolongan agi’156 dah dicamasatn ka’ diri’nya babaro, iaka’koa nyangka’ nang nana’ banar tahadap Allah saparati sangkaatn Jahiliyah.157 Iaka’koa bakata, “ada ke’ sasuatu nang dapat kita’ pamuat dalapm urusan nian?” Kataatnlah (Muhammad), “sasungguhnya sagala urusan koa ka’ kokot Allah”. Iaka’koa nosokkatn dalapm atinya ahe nang nana’ iaka’kao tarangkatn ka’ koa. Iaka’koa bakata, “sakiranya ada sasuatu nang dapat diri’ pamuat ka’ dalapm urusan nian”, niscaya diri’ nana’ akan dibunuh (dikalahatn) ka’ diatn”. Kataatnlah Muhammad, “maskipun kao ada ka’ rumahnyu, niscaya urakng- urakng nang udah ditatapatn akan mati tabunuh koa kaluar (uga’) ka’ tampat iaka’koa tabunuh”. Allah (babuat ampakoa) nto’ nguji ahe nang ada dalapm dadanyu man nto’ marasehatn. Ahe nang ada dalapm atinyu. Man Allah Maha Nau’an isi ati"
  3,155,"Sasungguhnya urakng-urakng nang bapaling ka’ antara kita’ katika tajadi patamuan (patampuratn) antara dua pasukan koa,158 sasungguhnya iaka’koa di ngalinciratn di setan, disabapatn sabagian kasalahatn (dosa) nang udah iaka’koa pamuat (jaman de’e), tapi Allah banar-banar maafatn iaka’koa. Sungguh, Allah Mahapangampon, Mahapanyayatn"
  3,156,"Wahe urakng-urakng nang ba’iman! Usahalah kita’ mpahe urakng-urakng kafir nang bakata ka’ sodara-sodaranya bila ia ka’ koa ngadaatn pajalanan ka’ dunia nto’ baparang, “sakiranya iaka’koa tatap basama diri’ tantulah iaka’koa nana’ mati man nana’ tabunuh”. (man pakataatn) nang macam nian koa, karana Allah akan nimulatn panyasalatn ka’ dalapm atinya ka’ koa. Allah nang ngidupatn man matiatn, uga’ Allah Mahanele’ ahe nang kita’ karajaatn"
  3,157,Sungguh sakiranya kita gugur ka’ jalan Allah ato’ mati.159 Sungguh pastilah amponan Allah man rahmatnya labih edo’ (baginyu) dari pada ahe (harta rampasan) nang iaka’koa kumpulatn