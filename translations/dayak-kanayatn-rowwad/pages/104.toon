quran[8]{c,v,t}:
  4,163,"Sasungguhnya Kami wahyuatn ka’ kao (Muhammad) sabage mae kami udah ngawahyuatn ka’ Nuh man nabi-nabi saudahnya, man kami udah ngawahyuatn (uga’) ka’ Ibrahim, Ismail, Ishak, Ya’kub man anak ucu’nya; Isa, Ayyub, Yunus, Harun man Sulaiman. Man kami udah mare’atn kitab Zabur ka’ Dawud"
  4,164,"Man ada sangahe rasul nang udak kami gesahatn ka’ iaka’koa ka’ koa sanape’nya man ada sangahe rasul (lain) nang nana’ kami gesahatn iaka’koa\\. Man ka’ Musa, Allah bafirman langsung"
  4,165,"Rasul-rasul koa ialah sabage pangincakng barita repo man mare’ paringatatn, agar nana’ ada alasatn ka’ manusia nto’ mantah Allah saudah rasul-rasul koa diutus. Allah Mahaperkasa, MahaBijaksana"
  4,166,Tapi Allah manjadi saksi atas (Al-Quran) nang dituruntatn Nya ka’ koa (Muhammad). Ia nuruntatnya mang ilmu Nya man para malaekatpun nyaksiatn man cukuplah Allah nang manjadi saksi
  4,167,"Sasungguhnya urakng-urakng kafir uga’ ngalang-ngalangi (urakng lain) dari maraga Allah, banar-banar udah sasat sajauh- jauhnya"
  4,168,"Sasungguhnya urakng-urakng nang kafir man ngalaknatn kazaliman, Allah nana’ akan ngamponi iaka’koa, man nana’ (uga) akan nonjokatn ka’ ia maraga nang locor"
  4,169,"Kacoali jalatn ka’ naraka jahanam: iaka’koa kakal ka’ dalapmnya sadalapm-dalapmnya. Hal koa miah mudah bagi Allah"
  4,170,"Wahe Talino! Sungguhh udah atakng rasul (Muhammad) ka’ kao (ngincakng) kabana- ratn dari Tuhannyu, maka baimanl;ah (ka’ ia) koa labih baik baginyu. Man kade’ kao kafir, (nana’ ngarugiatn Allah saebetpun) karana sasungguhnya milik Allah l;ah ahe nang ka’ langit man ka’ bumi, Allah Maha Nau’an, Maha Bijaksana"