quran[7]{c,v,t}:
  9,7,"Ampahe mungkin ada pajanjian(aman) ka’isi Allah man Rasul-Nya mang urakng- urakng musyrik, kacoali mang urakng- urakng nang kita’ udah ngadaatn pajanjiatn (mang iaka’koa) ka’ samak Masjidilharam (Hudaibiyah) maka salama’ iaka’koa balaku jujur tahadapnyu, handaknya kita’balaku jujur (uga’) ka’ iaka’koa. Sungguh, Allah nyukai’ urakng-urakng nang bataqwa"
  9,8,"‘Ampahe mungkin (ada pajanjian naug ampakoa)padahal kade’ iaka’koa manang dari kita’, iaka’koa inna’ nyaga hubungan kakarabatatn mang kita’man nana’(uga’ maduliatn) pajanjiatn. Iaka’koa nyanangkatn atinyu man molotnya, padahal atinya nolak. Kamanyaktn’ iaka’koa urakng-urakng fâsiq (nana’ napati’ janji)"
  9,9,"Iaka’koa nyual ‘bali ayat-ayat Allah mang raga murah, lalu iaka’koa ngalang- ngalangi’(urakng) dari jalatn Allah. Sungguh, miah buruknya ahe nang iaka’koa karajaatn"
  9,10,Iaka’koa nana’ miharai’ (hubungan) kakarabatatn mang urakng mukmin man nana’(uga’ maduliatn) pajanjian. Man iaka’koa lah urakng-urakng nang ngalampoi’ batas
  9,11,"Man kade’ iaka’koa batobat, ngalaksanaatn shalat man nuneatn zakat maka (ratinya iaka’koa ‘lah)sodara-sodaranyu sa-agama. kami nyalasatn ayat-ayat koa bagi urakng- urakng nang nau’an"
  9,12,"Man kade’ iaka’koa ngalanggar sumpah saudah ada pajanjiatn man nyahati agama- nyu maka parangi’lah pamempen- pamempen kapir koa. Sabatolnya iaka’koa koh urakng-urakng nang nana’ dapat di pegang janjinya, mudah-mudahan iaka’koa baranti"
  9,13,"Ngahe kita’ nana’ marangi’ urakng-urakng nang ngalanggar sumpah (janjinya), man udah ngarancanaatn nto’ ngoser Rasul, man iaka’koa nang partama kali marangi’ kita’? Ahe ke’ kita’ gali’ ka’ iaka’koa, padahal Allahlah nang labih bahak di kita’ gali’atn, kade’ kita’ urakng-urakng baiman"