quran[7]{c,v,t}:
  9,100,"Man urakng-urakng nang dolo’ nang mula- mula (masok Islam) ka’ antara urakng- urakng muhajirin man ansor man urakng- urakng nang ngikuti iaka’koa nang edo, Allah rido ka’ nyaka’koa man iaka’koa pun rido ka’ Allah. Allah nyiapat’n nto’nyaka’- koa saruga-saruga nang ngalir ka’ babahnya sunge-sunge. Iaka’koa kakal ka’ dalapmnya salama-lamanya. Koalah kamanangan nang agung"
  9,101,"Man ka’ antara urakng-urakng Arab Badui nang (badiapm) ka’sakitarnyu, ada urakng- urakng munafik. Man ka’ antara panduduk Madinah (ada uga’ urakng-urakng munafik), iaka’koa talalu munafiq. Kao (Muhammad) nana’ nu’an ka’ nyaka’koa, tapi Kami nu’an nyaka’koa. Nae nyaka’koa mao’ Kami siksa dua kali, kamudian nae iaka’koa akan dipulangkat’n ka’ siksaatn nang aya’"
  9,102,"Man (ada badiapm) urakng lain nang ngako’i dosa-dosa nya ka’koa, nyaka’koa nyampur-aduk’kat’n karajaan nang edo man karajaan lain nang buruk. Mudah-mudahan Allah narima’ tobat nyaka’koa. Sabatolnya Allah Maha Pangampun, Maha Panyayang"
  9,103,"Ta’aplah zakat dari harta nyaka’koa, gunanya marasehatn376 manyuciatn377 iaka’koa, man badoalah nto’ nya ka’koa. Sabatolnya doanyu koa (numbuhat’n) katanangan jiwa bagi iaka’koa. Allah Maha Nangar, Maha Nau’an"
  9,104,"Nana’ ke’ iaka’koa nau’an, bahwa’ Allah narima tobat amba-amba-Nya man narima zakat(nya), man bahwa’ Allah Maha Narima’ tobat, Maha Panyayang"
  9,105,"Man kataatnlah,”bakarajalah kita’, maka Allah akan nele’ karajaat’nnyu, lekoa uga Rasul-Nya man urakng-urakng mu’min, man kita’ akan dipulangkat’n ka’ (Allah) nang nu’an ka’ nang ghaib, man nang nyata, lalu dibare’tahuat-Nya ka’kao ahe nang udah nyu ngarajaat’n"
  9,106,"Man ada (uga’) urakng-urakng lain nang dinangguhat’n sampe ada kaputusan Allah; mungkin Allah mao ngazapi’ iaka’koa man mungkin Allah mao narima’ tobat nya ka’koa. Allah Maha Nu’an, Maha Bijaksana"