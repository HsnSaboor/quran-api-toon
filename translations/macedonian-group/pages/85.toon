quran[7]{c,v,t,f}:
  4,38,"И тие што ги трошат имотите свои за да се покажат пред луѓето, а во Аллах и во оној свет не веруваат! А на кого шејтанот му е пријател, тој му е лош пријател!",""
  4,39,"А што ќе им биде ако во Аллах и во Судниот ден веруваат и ако од тоа што Аллах им го дал даваат, кога Аллах за нив знае сè?",""
  4,40,"Аллах нема ни тронка неправда да стори. Тој доброто дело ќе го умножи и уште од Себе голема награда ќе даде!",""
  4,41,"А што ќе биде, кога од секој народ ќе доведеме сведок, а тебе ќе те доведеме како сведок против овие народи?",""
  4,42,"На тој ден тие што не веруваа и што против Пратеникот се креваа, ќе посакаат земјата над нив да е порамнета, а од Аллах нема да можат ниту еден збор да сокријат!",""
  4,43,"О, верници, не пристапувајте на намаз (молитва) пијани сè додека не бидете свесни што изговарате, ниту кога сте џунуб<sup>99</sup>, освен ако сте на поминување<sup>100</sup>, сè додека не се искапете. А ако сте болни, или сте на пат, или после извршена физиолошка потреба, или ако сте биле во допир со жените<sup>101</sup>, а не најдете вода, тогаш со дланките чистата земја допрете ја и лицата ваши и рацете ваши допрете ги.<sup>102</sup> Аллах, навистина, поминува преку гревовите и простува!","[99] Џунуб (ар.) – состојба на телесна нечистотија по ејакулација, или полов однос, а кај жените и за време на менструација и за време постпородилното крварење. Оваа не­чистотија се отстранува со обредно капење наречено гусул, после кое личноста се смета за телесно чиста.\n[100] Тоа значи дека може да се влезе во џамија во таква состојба, но само доколку тре­ба да се помине низ неа за да се излезе од другата страна или пак за да се земе некој предмет и веднаш да се излезе.\n[101] „Во допир со жените“ – под овој израз се подразбира интимниот однос помеѓу соп­ружниците.\n[102] Во случај на немање вода за гусул, треба да се пристапи кон симболично чистење со чиста земја, песок или земјен сад, наречено тејемум, на начин како што тоа е опи­шано во ајетот."
  4,44,"Зарем не гледаш како тие на кои им е даден дел од Книгата ја купуваат заблудата и сакаат и вие од Вистинскиот пат да скршнете?",""
