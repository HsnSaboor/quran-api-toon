quran[9]{c,v,t,f}:
  6,82,"Ќе бидат сигурни само тие што веруваат и верувањето свое со многубоштвото не го мешаат: тие ќе бидат на Вистинскиот пат!“",""
  6,83,"Тоа се доказите Наши кои му ги дадовме на Ибрахим за народот негов. Ние повисоки степени им даваме на тие на кои Ние сакаме. Господарот твој е, навистина, Мудар и сè знае.",""
  6,84,"И Ние му ги подаривме и Исхак и Јакуб; и секого упативме – а Нух уште претходно го упативме – и од потомците негови Давуд, и Сулејман, и Ејуб, и Јусуф<sup>120</sup>, и Муса, и Харун – ете, така Ние ги наградуваме тие што прават добри дела –","[120] Јусуф – Старозаветниот пророк Јосиф, синот на Јаков. Во понатамошниот текст ќе се употребува името во изворната форма од Куранот."
  6,85,"и Зекерија, и Јахја, и Иса, и Илјас<sup>121</sup> – сите тие беа добри –","[121] Илјас – Старозаветниот пророк Елијас, Илија, Елијах. Во понатамошниот текст ќе се употребува името во изворната форма од Куранот."
  6,86,"и Исмаил и Елјеса<sup>122</sup>, и Јунус и Лут<sup>123</sup> – и на сите им дадовме предност над останатите луѓе –","[122] Елјеса – Старозаветниот пророк Елизеј. Во понатамошниот текст ќе се употре­бу­ва името во изворната форма од Куранот.\n[123] Лут – Старозаветниот пророк Лот. Во понатамошниот текст ќе се употребува име­то во изворната форма од Куранот."
  6,87,"и некои предци нивни и потомци нивни и браќата нивни – нив ги одбравме и на Правиот пат ги упативме.",""
  6,88,"Тоа е Аллаховото упатство на кое Тој им укажува на тие на кои сака од робовите Свои. А да Му припишуваа здруженик, сигурно ќе им пропаднеше тоа што го правеа.",""
  6,89,"Тоа се тие на кои Ние Книги и мудрост и веровесништво им дадовме. Па ако потомците нивни не веруваат во тоа, Ние задолживме луѓе кои ќе веруваат во тоа.",""
  6,90,"Нив Аллах ги упати, затоа следи го нивниот Вистински пат. Кажи: „Јас од вас не барам награда за Куранот, тој е само поука на човештвото.“",""
