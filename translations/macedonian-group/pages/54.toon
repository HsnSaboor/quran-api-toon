quran[8]{c,v,t,f}:
  3,30,"Тој ден кога секој човек пред себе ќе го најде доброто дело што го сторил и лошото дело кое го сторил, ќе посака помеѓу нив и него да има голема раздалеченост. А Аллах ве предупредува на Себе и Аллах е благ кон робовите Свои!",""
  3,31,"Кажи: „Ако Аллах Го сакате, тогаш мене следете ме, и вас Аллах ќе ве сака и гревовите ќе ви ги прости!“ А Аллах простува и Милостив е.",""
  3,32,"Кажи: „Покорувајте им се на Аллах и на Пратеникот!“ А ако тие главите ги свртат, па Аллах, навистина, не ги сака неверниците.",""
  3,33,"Навистина Аллах ги одбрал Адем и Нух<sup>82</sup>, и семејството на Ибрахим, и семејството на Имран<sup>83</sup> над световите!","[82] Нух – Старозаветниот пророк Ное. Во понатамошниот текст ќе се употребува името во изворната форма од Куранот.\n[83] Имран бил татко на Марија, мајката на Исус, нека е Божјиот мир над сите нив."
  3,34,"Сите потомци еден од друг! А Аллах сè слуша и сè знае!",""
  3,35,"Сопругата на Имран рече: „Господару мој, ова што е во стомакот мој го заветувам само во Твоја служба, па прими го тоа од мене, бидејќи Ти навистина сè слушаш и сè знаеш!“",""
  3,36,"А откако роди, таа рече: „Господару мој, јас родив женско!“ – а Аллах најдобро знае што роди таа – „а женското не е како машко; и ја нареков Мерјем. Неа и породот нејзин го ставам под Твоја заштита од проклетиот шејтан“.",""
  3,37,"Па Господарот нејзин убаво ја прими и стори да израсне убаво и за неа да се грижи Зекерија<sup>84</sup>. Кога и да влезеше Зекерија кај неа во михработ<sup>85</sup>, кај неа храна ќе најдеше. „Од каде ти е ова, Мерјем?“ – би запрашал тој, а таа би одговорила: „Тоа е од Аллах!“ Аллах навистина снабдува кого сака, без никаква сметка!“<sup>86</sup>","[84] Зекерија – Старозаветниот пророк Захарија. Во понатамошниот текст ќе се упо­тре­бува името во изворната форма од Куранот.\n[85] Михраб – вдлабнатина на средината на предниот ѕид од џамијата од каде имамот ги предводи муслиманите во молитвите. Во овој контекст се користи за еден дел од домот наменет само за молитва, каде што, според Куранот, Мерјем го по­ми­ну­ва­ла своето време.\n[86] Зекерија бил оженет со Иша, сестрата на Мерјем, и таа му го родила синот Јахја. Јахја и Иса биле братучеди."
