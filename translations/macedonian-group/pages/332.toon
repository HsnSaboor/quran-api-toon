quran[5]{c,v,t,f}:
  22,1,"О, луѓе, плашете се од Господарот свој! Навистина, кога Крајот на светот ќе настапи, потресот ќе биде големо случување!",""
  22,2,"На Денот кога ќе го видите вие, секоја доилка тоа што го дои ќе го заборави, а секоја трудница својот плод ќе го изгуби и ти ќе ги видиш луѓето пијани, а тие нема да бидат пијани, туку Аллаховата казна ќе биде жестока!",""
  22,3,"Има луѓе кои без никакво знаење се препираат за Аллах и кои го следат секој непокорен шејтан.",""
  22,4,"За него е веќе одредено дека секој што за заштитник ќе го земе, на погрешниот пат ќе го заведе и во страдањето огнено ќе го однесе.",""
  22,5,"О, луѓе! Ако се сомневате во оживувањето – па Ние ве создаваме од земја, потоа од капка семе, потоа од грутка крв,<sup>199</sup> потоа од парче месо, обликувано и необликувано, за да ви објасниме! А во матките задржуваме што сакаме, до рокот одреден, потоа правиме како доенчиња да се раѓате и потоа до потполна развиеност да израснете; едни од вас умираат, а други длабока старост доживуваат, за, откако знаел, да не знае ништо.<sup>200</sup> И ти види ја земјата како е замрена, но кога дожд ќе спуштиме на неа, таа потреперува и набабрува, и од неа никнуваат секакви прекрасни растенија.","[199] Оригиналниот арапски збор е „алак“, а има три значења: 1. пијавица; 2. нешто што се закачува; 3. грутка крв. Сите три значења во ембриологијата имаат своја на­учна под­лога врз основа на формата на ембрионот во првите периоди од бре­ме­нос­та (види „Краток илустриран приказ на исламот“ страна 6, 7 и 8), а се одлучивме за тре­то­то значење заради полесно читање на текстот секаде каде што ова се спо­м­ну­ва.\n[200] Ова се однесува на последниот период од животот кога човекот во својата ста­рост станува сенилен."
