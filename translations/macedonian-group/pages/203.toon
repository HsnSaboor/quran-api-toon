quran[7]{c,v,t,f}:
  9,100,"Аллах е задоволен од првите муслимани, мухаџирите<sup>139</sup> и енсариите<sup>140</sup>, и од сите тие кои ги следат правејќи добри дела. А и тие се задоволни од Него: Тој за нив подготви џенетски градини низ кои реки течат и тие вечно и за секогаш во нив ќе живеат. Тоа е голем успех.","[139] Мухаџири (ар.) – се однесува на муслиманите кои што заедно со Пратеникот Му­хамед, Божјиот мир нека биде над него, учествувале во хиџрата, односно, се пре­селиле од Мека во Медина. Тие биле првите верници и имаат големо значење и почест.\n[140] Енсарии (ар.) – се однесува на жителите на Медина кои што го дочекале, при­ми­ле и помогнале последниот Божји Пратеник и Веровесник, Мухамед, Божјиот мир нека биде над него, како и тие што се доселиле со него од Мека."
  9,101,"Меѓу бедуините околу вас има лицемери, а има и меѓу жителите на Медина, кои во лицемерието се упорни – ти не ги познаваш, но Ние ги познаваме. Нив на двојни маки ќе ги ставиме, а потоа на големо страдање ќе бидат вратени.",""
  9,102,"А има и други кои гревовите свои ги признаа и кои добрите дела со други, кои се лоши, ги измешаа, на нив, може да биде, Аллах да им прости, бидејќи Аллах простува и Милостив е.",""
  9,103,"Земи од добрата нивни зекат, со него да ги исчистиш и благословени да ги направиш, и помоли се за нив, молитвата твоја сигурно ќе ги смири. А Аллах сè слуша и сè знае.",""
  9,104,"Зарем тие не знаат дека само Аллах го прима покајанието од робовите Свои и дека само Тој ги прифаќа зекатот и милостината, и дека само Аллах е Тој што простува и дека Тој е Милостив?!",""
  9,105,"И кажи: „Трудете се! Аллах трудот ваш ќе го види, а и Пратеникот Негов и верниците, и вие ќе бидете вратени кај Тој што го знае невидливиот и видливиот свет, па ќе ве извести за тоа што го правевте.“",""
  9,106,"Има и други што се во неизвесност дали Аллах ќе ги казни или ќе им прости. А Аллах знае сè и Мудар е.",""
