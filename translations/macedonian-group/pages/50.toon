quran[9]{c,v,t,f}:
  3,1,"Елиф-лам-мим!",""
  3,2,"Аллах е, нема друг бог освен Него, Живиот и Самоопстојувачкиот Одржувател!",""
  3,3,"Тој ти ја објавува Книгата со Вистината, која ги потврдува претходните, а и Тевратот<sup>78</sup> и Инџилот<sup>79</sup> ги објавил","[78] Под Теврат (Тора) се подразбираат петте први книги на Библијата, т.е. Мојсе­ево­то Пето­книжие (Битие, Исход, Левит, Броеви и Повторени закони) кои што се дел од Стариот Завет.\n[79] Под Инџил се подразбира Евангелие, Откровението кое што му било објавено на Исус, а не писмата напишани подоцна од неговите следбеници и собрани во Нови­от Завет."
  3,4,"Претходно, како патоказ за луѓето, а го објавил и Фурканот<sup>80</sup>. На тие што не веруваат во Аллаховите ајети им припаѓа тешка казна; а Аллах е силен и жестоко казнува!","[80] Под Фуркан (ар.) се подразбира Куранот, а значи „Тој што ја одделува вистината од невистината“. Тоа е едно од имињата на Куранот."
  3,5,"На Аллах, навистина, ништо не Му е скриено, ниту на Земјата ниту на небото!",""
  3,6,"Тој во матките ве обликува како што Тој сака; нема друг бог освен Него, Силниот и Мудриот!",""
  3,7,"Тој ти ја објавува Книгата во која се јасните ајети; тие се темели на Книгата, а останатите се помалку јасни. Тие во чиишто срца е скршнувањето ги следат нејасните ајети тежнеејќи за интриги и сопствено толкување. А толкувањето нивно го знае само Аллах! Тие што се упатени во науката, велат: „Ние веруваме во нив, сите тие се од Господарот наш!“ А само разумните сфаќаат!",""
  3,8,"„Господару наш, не скршнувај ги срцата наши откако веќе си нè упатил, и подари ни ја Својата милост! Ти си, навистина, обилниот Дарувач!",""
  3,9,"Господару наш, Ти ќе ги собереш сите луѓе на Денот во кој нема никаков сомнеж“. Аллах, навистина, не го прекршува Своето ветување!",""
