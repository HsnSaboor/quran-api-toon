quran[10]{c,v,t,f}:
  2,154,"И не велете за тие што загинале на Аллаховиот пат: „Мртви се!“ Не, тие се живи, но вие тоа не го знаете.",""
  2,155,"Ние ќе ве ставаме на искушение, малку со страв и со глад, и со губење на имотите, животите и посевите ваши. А ти израдувај ги трпеливите,",""
  2,156,"тие кои, кога ќе ги снајде некаква неволја, само велат: „Ние сме Аллахови и Нему ќе Му се вратиме“.",""
  2,157,"Ним им припаѓаат благословите од Господарот нивен и милоста; тие се на Вистинскиот пат.",""
  2,158,"Сафа и Мерва<sup>49</sup>, навистина, се Аллахови обредни места. Затоа тој што ќе ја посети Ќаба за аџилак<sup>50</sup> или умра<sup>51</sup>, не прави никаков престап ако ги обиколи. А тој што доброволно ќе направи некое добро дело, па, Аллах е навистина Благодарен и знае сè.","[49] Сафа и Мерва се две свети ритчиња во Мека, во близина на самата Ќаба, помеѓу кои аџиите, откако ќе ја обиколат Ќаба, трчаат или одат брзо од едно до друго се­дум пати, симболизирајќи го со тоа напорот на Хаџера (Агара) да најде вода за своето дете (Исмаил) и одржувајќи го споменот на неа.\n[50] Аџилак или Хаџ (ар.) е петтата исламска должност на секој полнолетен и здрав мус­лиман и муслиманка кој е во финансиска можност да си го допушти ова пат­у­ва­ње до светиот град Мека во одреден временски период во годината кој е означен како време на аџилак, извршувајќи при тоа одредени обреди и специфични начи­ни на обожување на Бога.\n[51] Умра (ар.) е посета на Светиот Храм во Мека кога се извршуваат обреди пои­нак­ви од тие на аџилакот. Умрата се извршува при секоја посета на Ќаба, а аџилакот е само еднаш во годината во месецот зулхиџе."
  2,159,"Тие што ќе ги кријат јасните докази коишто Ние ги објавивме, и Вистинскиот пат откако на луѓето во Книгата им го означивме, Аллах ќе ги проколне, а ќе ги проколнат и тие што проколнуваат.<sup>52</sup>","[52] Ангелите и верниците ги проколнуваат."
  2,160,"Исклучок ќе бидат тие што ќе се покајат и што ќе се поправат, и што тоа јавно ќе го покажат; на таквите Јас ќе им простам, бидејќи Јас сум Тој што го прима покајанието и Милостив сум.",""
  2,161,"На тие што не веруваат и што ќе умрат како неверници, им следи проклетството од Аллах, од мелеците и од сите луѓе.",""
  2,162,"Во него вечно ќе останат, а страданието нивно нема да се намалува, ниту ќе им се одложува.",""
  2,163,"А вашиот Бог е еден Бог. Нема друг бог освен Него, Семилосниот, Милостивиот!",""
