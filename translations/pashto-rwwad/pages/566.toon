quran[18]{c,v,t,f}:
  68,43,"سترګې به يې ټېټې او رسوايي به پرې خپرېدونكې وي. حال دا چې (په دنيا كې) سجدې ته بلل كېدل او هغوى روغ جوړ وو.",""
  68,44,"نو ته ما او هغه څوك سره پرېږده چې دا خبره درواغ ګڼي. موږ به يې داسې په كرار كرار راونيسو چې هغوى به نه پوهيږي.",""
  68,45,"او مهلت وركوم، بېشکه زما تدبير (پلان) ډېر پوخ دى.",""
  68,46,"آيا ته څه بدله ترې غواړې چې هغوى د تاوان تر پېټي لاندې درانه شوي.",""
  68,47,"يا له هغوى سره د پټو پوهه ده چې هغوى يې ليكي.",""
  68,48,"نو د خپل رب حكم ته صبر كوه او د ماهی والا غوندې مه كېږه چې نارې يې كړې او له غمه ډك شوى و.",""
  68,49,"كه د هغه د پالونکي لخوا لورينه ورباندې نه واى شوې نو هرومرو به ملامت شوى په يوه سپېره ډاګ غورځېدلى و.",""
  68,50,"خو خپل پالونکي يې غوره کړ او له نېکانو يې وګرځولو.",""
  68,51,"او كله چې هغه کسان چې کفر يې کړی دا نصيحت اوري نو نېږدې وي چې په خپلو سترګو دې له ځايه وښويوي او وايي چې هغه هرومرو لېونى دى.",""
  68,52,"حال دا چې هغه د ټولو نړيوالو لپاره پرته له يو پنده بل څه نه دى.",""
  69,1,"یقینې آفت راتلونکی",""
  69,2,"څه لوی دی یقیني آفت راتلونکی؟",""
  69,3,"او څه پوهه کړې ته چې څه شی دی یقیني راتلونکی آفت؟",""
  69,4,"دروغ ګڼلی و ثموديانو او عاديانو د زړونو ټکوونکی آفت",""
  69,5,"نو ثموديان په يوه بې اندازې سخته چغه تباه شول",""
  69,6,"او هر چه عاديان و نو هلاک کړی شول په تېزې سیلۍ د حد نه تېریدونکې",""
  69,7,"چې الله هغه پرله پسې اوه شپى او اته ورځې ورباندې ګمارلې وه، نو دا خلك به دې پكې داسې پرېوتي ليدل لكه چې د كجورو ورستې تنې چې وي",""
  69,8,"نو آيا (اوس) د هغوى څوك پاتې شوي وينې؟",""
