quran[19]{c,v,t,f}:
  67,27,"بيا چې دوى هغه له نېږدې ووينې، د كافرانو مخونه به بدرنګه شي او وبه ويل شي: دا همغه څه دي چې تاسې يې غوښتنه كوله.",""
  67,28,"ووايه: ما خبر كړئ، كه چېرى الله ما او زما ملګري تباه كړي يا رحم راباندې وكړي نو بيا به كافران له دردوونکي عذابه څوك ژغوري؟",""
  67,29,"ووايه: همغه رحمان دى چې موږ پرې ايمان راوړى او پر هغه مو بروسه کړې، نو تاسې به ژر پوه شئ چې څوك په ښكاره بې لارۍ كې دي.",""
  67,30,"ووايه: ماته خبر راكړئ چې كه ستاسو اوبه ښكته ننوځي، بيا به څوك روانې اوبه درته راولي؟",""
  68,1,"ن <sup>1</sup> قسم دى پر قلم او پر هغه څه چې ليكي يې.","[1] د سورت په پيل کې دغو مقطعاتو تورو کې د قرآن کريم اعجاز ته اشاره ده؛ ځکه چې په دې مشرکانو ته چلينج ورکړل شوی نو له مقابلې يې ناتوانه شول، په داسې حال کې چې دا قرآن له هماغو تورو جوړ شوی له کومو چې د عربو ژبه جوړه ده.\nنو د قرآن په څېر د بل کلام راوړلو څخه د عربو ناتواني - سره له دې چې د نړۍ فصيح خلک وو- په دې دلالت کوي چي دا قرآن د الله له لوري وحي شوی دی."
  68,2,"نه يې ته په نعمت د رب ستا لیونی.",""
  68,3,"او بېشكه ستا لپاره هرومرو نه ختمېدونكې بدله ده.",""
  68,4,"او ته په رېښتيا پر سترو اخلاقو (سم) يې.",""
  68,5,"نو زر دی چې به ته هم ووینې او هغوى به هم وويني.",""
  68,6,"چې له تاسو په كوم يوه كې لېونتوب دى.",""
  68,7,"په رېښتيا همغه ستا رب په هغه چا ښه پوه دى چې له لارې يې اوښتى او همغه په لار موندونكو هم ښه پوه دى.",""
  68,8,"نو د درواغ ګڼونكو پيروي مه کوه.",""
  68,9,"هغوى غواړي چې ته نرمي وكړې نو هغوى به هم نرمي وکړي.",""
  68,10,"او مه د هر قسم خور سپك (سړي) پيروي کوه.",""
  68,11,"چې عیب ویونکی، او د خبرو وړونكى راوړونكى [چغلي کوونکی] وي.",""
  68,12,"د نېكۍ ايساروونكى، تېرى كوونكى ډیر بد کاره وي.",""
  68,13,"بد زبانه سخت زړی دی (او) له دې (ټولو) وروسته ارمونی (حرامي) هم دى.",""
  68,14,"په دې چې هغه د مال او زامنو څښتن دى.",""
  68,15,"كله چې زموږ آيتونه پرې لوستل کيږي، وايي د پخوانيو کيسې دي.",""
