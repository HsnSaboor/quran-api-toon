quran[22]{c,v,t,f}:
  54,28,"او خبر يې كړه چې دا اوبه يې ترمنځه وېشل شوې دي، هر وار څښلو ته به (خپل خاوند) حاضرېدونكى وي.",""
  54,29,"خو هغوى خپل ملګري ته نارې كړې نو را ويې نيوله او پښې يې ترې غوڅې كړې.",""
  54,30,"نو زما عذاب او وېرول څنګه وو؟",""
  54,31,"بېشكه موږ پر هغوى يوه چيغه راولېږله نو داسې شول لكه د غوجل مات رامات واښه.",""
  54,32,"او بېشكه قرآن مو د پوهېدو لپاره آسان كړى دى نو آيا څوك عبرت اخيستونكى شته؟",""
  54,33,"د لوط قوم وېروونكي درواغجن وګڼل.",""
  54,34,"موږ پر هغوى كاڼي وروونكى باد ور ولېږلو، (مګر) پرته د لوط له كورنۍ چې سباوون مهال مو وژغورله.",""
  54,35,"زموږ له خوا د لورينې په توګه. څوك چې شكر باسي موږ همداسې بدله وركوو.",""
  54,36,"او پرته له شکه هغوی يې زموږ له نيولو وېرولي وو خو هغوى په وېروونكو شک وکړ.",""
  54,37,"او له هغه يې د مېلمنو د ورسپارلو غوښتنه وکړه خو موږ يې سترګې ړندې كړې نو (اوس) زما د عذاب او وېرولو خوند وڅكئ.",""
  54,38,"او په رېښتيا چې سهار وختي پر هغوى يو پاتېدونكى عذاب راغلو او تباه يې كړل.",""
  54,39,"نو زما د عذاب او وېرولو خوند وڅكئ.",""
  54,40,"او په رېښتيا موږ قرآن د نصيحت لپاره آسانه كړى دى نو آيا څوك درس اخيستونكى شته؟",""
  54,41,"او بېشكه فرعونيانو ته وېروونكي ورغلي وو.",""
  54,42,"هغوى زموږ ګردې نښانې درواغ وګڼلې نو بيا مو د برلاسي قادر (الله) په نيولو سره راګير كړل.",""
  54,43,"آيا ستاسو كافران تر هغوى غوره دي يا تاسو ته په پخوانيو كتابونو كې څه خلاصون راغلى دى؟",""
  54,44,"(او) كه هغوى وايي چې موږ يو بل سره مرستيال غچ اخېستونكى ټولى يو؟",""
  54,45,"دا ټولى به زر ماتې وخوري او شاوې به واړوي.",""
  54,46,"په اصل كې قيامت د هغوى د ژمنې ټاكلى وخت دى او قيامت ډېر سخت او تريخ دى.",""
  54,47,"بېشکه دا مجرمان په بې لارۍ او ليونتوب (يا بل اور) كې دي.",""
  54,48,"هغه ورځ چې هغوى پړمخ په اور كې كشول كيږي چې (اوس) د دوزخ اور د رسېدلو مزه وڅكئ.",""
  54,49,"بېشكه موږ هر شى په يوه ټاكلې اندازه پيدا كړي.",""
