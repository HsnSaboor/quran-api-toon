quran[25]{c,v,t,f}:
  26,112,"نوح وويل: او زه څه پوهه لرم په هغه څه چې هغوى به كول.",""
  26,113,"د هغوى حساب زما له ربه پرته په بل چا نه دى كه تاسو پوهېږئ.",""
  26,114,"او زه د دې مومنانو شړونكى هم نه يم.",""
  26,115,"زه له يو څرګند وېروونكي پرته بل څه نه يم.",""
  26,116,"هغوى وويل: ای نوحه! كه ته له دې (خبرو) منع نه شوې نو خامخا به له ويشتل شويو څخه شې.",""
  26,117,"هغه ته يې قوم وويل: که چېرې له هغه څه څخه لاس په سر نه شې چې موږ وربولې؛ نو هرومرو به له ښکنځل شويو او په ډبرو له وژل شويو څخه شې.",""
  26,118,"نو ته زما او د دوى په مینځ كې فیصله وكړه واضحه فیصله او ته ما ته نجات راكړه او هغه چا ته چې له ما سره كوم مومنان دي.",""
  26,119,"نو موږ هغه او څوك چې ورسره وو په يوه ډكه بېړۍ كې وژغورل.",""
  26,120,"بيا وروسته مو هغه پاتې كسان غرق كړل.",""
  26,121,"په دې كې خو په رېښتيا (لويه) نښانه ده، خو ډېری يې منونكي نه دي.",""
  26,122,"او بې شكه همغه ستا رب ښه مهربان برلاسى دى.",""
  26,123,"عاديانو رسولان درواغجن وګڼل.",""
  26,124,"کله چې وویل دوی ته ورور د دوی هود، آیا ځان نه بچ کوئ (له عذاب څخه).",""
  26,125,"زه ستاسي لپاره يو امانتګر پيغمبر يم.",""
  26,126,"نو تاسو له الله نه ووېرېږئ او زما اطاعت وكړئ.",""
  26,127,"او په دې له تاسو څه بدله هم نه غواړم زما بدله يوازې د مخلوقاتو پر پالونکي ده.",""
  26,128,"آيا تاسي په هره لوړه يوه نښه جوړوئ (او) چټيات كوئ.",""
  26,129,"او (داسې) پخې كلاګانې جوړوئ لكه چې تل به ياست.",""
  26,130,"او چاته چې لاس اچوئ نو په سختۍ (او ظلم) سره يې اچوئ.",""
  26,131,"نو تاسو له الله نه ووېرېږئ او زما اطاعت وكړئ.",""
  26,132,"او له هغه ذاته ووېرېږئ چې په هغه څه يې ستاسو مرسته كړې، كوم چې درته معلوم دي.",""
  26,133,"په څارويو او زامنو يې ستاسو مرسته كړې.",""
  26,134,"او په باغونو او چينو سره.",""
  26,135,"زه په رېښتيا پر تاسو د سترې ورځې له عذابه وېرېږم.",""
  26,136,"هغوى وويل: موږ ته برابره ده كه نصيحت كوې، يا (هيڅ) نصيحت كوونكى نه اوسې.",""
