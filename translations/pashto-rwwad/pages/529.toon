quran[21]{c,v,t,f}:
  54,7,"په خړو خوارو سترګو به له قبرونو راوزي، لكه هغوى چې خواره واره ملخان وي.",""
  54,8,"د بلونكي خواته ځغلېدونكي وي، كافران به وايي دا يوه سخته ورځ ده.",""
  54,9,"له هغوى مخكې د نوح قوم (حق) درواغ وګڼلو، بيا يې زموږ بنده درواغجن وباله، وېلې لېونى او (له خلكو) ايسار شوى دى.",""
  54,10,"نو هغه خپل پالونکي ته دعا وكړه چې زه بالكل بې وسه شوى يم نو بدل واخله.",""
  54,11,"بيا موږ په زښتو ډېرو اوبو د آسمان دروازې پرانېستلې.",""
  54,12,"او له ځمكې مو چينې روانې كړې، نو دواړه ډوله اوبه پر يوه ټاكل شوي كار سره يو ځاى شوې.",""
  54,13,"او دى (نوح) مو پر دړو (تختو) او مېخونو والا (بېړۍ) سپور كړ.",""
  54,14,"چې زموږ تر سترګو لاندې چلېدله، د هغه چا لپاره بدله چې نا شکري يې شوى وه [د الله ناشکري شوې وه، چا چې نا شکري کړې د هغوی لپاره دا عذاب سزا وه]",""
  54,15,"او په رېښتيا هغه مو د يوې نښانې په توګه پرېښوده، نو آيا څوک درس اخيستونكى شته؟",""
  54,16,"نو زما عذاب او وېرول څنګه وو؟",""
  54,17,"او بېشكه موږ قرآن د پوهېدلو (تلاوت) لپاره آسان كړى نو آيا څوک نصيحت اخيستونكى شته؟",""
  54,18,"عاديانو هم درواغ وګڼلو نو زما عذاب او وېرول څنګه وو؟",""
  54,19,"په يوه پرله پسې شومه ورځ كې مو سخته سيلۍ پرې والوزوله.",""
  54,20,"چې خلک به يې داسې راوېستل لكه چې د كجورو له بېخه را اېستل شوي تنې چې وي.",""
  54,21,"نو زما عذاب او وېرول څنګه وو؟",""
  54,22,"او بېشكه موږ قرآن د پوهېدو لپاره آسان كړى نوآيا څوک نصيحت اخيستونكى شته؟",""
  54,23,"ثموديانو هم وېروونكي درواغجن وګڼل.",""
  54,24,"نو ويل يې چې آيا موږ په خپلو كې (يوازې) د يو سړي خبره ومنو؟ بيا خو به موږ هرومرو په غلطۍ او ليونتوب كې يو.",""
  54,25,"آيا زموږ ترمنځ يوازې پر هغه وحي راپرېوته؟ نه، بلكې دى په خپله ډېر درواغجن او كبرجن دى.",""
  54,26,"دا دى سبا به هغوى پوه شي چې ډېر درواغجن كبرجن څوك دى؟",""
  54,27,"بېشکه موږ د هغوى د ازمويښت لپاره يوه اوښه لېږونکي يو، نو ته يې (اى صالحه) انتظار كوه او صبر وكړه.",""
