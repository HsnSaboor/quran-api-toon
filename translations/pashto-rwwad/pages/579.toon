quran[20]{c,v,t,f}:
  76,6,"دا يوه چينه ده چې د الله (غوره) بندګان يې (اوبه) څښي، ( چېرته يې چې غواړي) بهوي به يې.",""
  76,7,"هغوی نذر پوره كوي او له هغې ورځې ډارېږي چې د هغې شر خپور دى.",""
  76,8,"او له هغه سره د مينې سربېره، بې وزله، يتيم او بندي ته خواړه وركوي.",""
  76,9,"(وايي) موږ يوازې د الله د مخ لپاره خواړه دركوو، نه له تاسې بدله غواړو او نه مننه (تشکري)",""
  76,10,"موږ په رېښتيا له خپل پالونکي ډارېږو، د سخت كړاو اوږدې ورځې (عذاب) څخه.",""
  76,11,"نو الله به يې د هغې ورځې له شره وساتي او تازګي او خوښي به وركړي.",""
  76,12,"او د صبر بدله كې به يې جنت او ورېښمين لباس وركړي.",""
  76,13,"په تختونو به هلته تكيه وهلي ناست وي، نه به د لمر ګرمي پكې ويني او نه (د ژمي) ساړه.",""
  76,14,"سيورى به يې ورباندې رانېږدې او مېوې به يې راټيټې شوې آسانه وي.",""
  76,15,"او پر هغوى به د سپينو زرو لوښي او د شيشو ګيلاسونه ګرځول كيږي.",""
  76,16,"شيشې هم د سپينو زرو په ډول چې سمبالوونكو به سم په اندازه (ډك) كړي وي.",""
  76,17,"او پر هغوى به هلته داسې جامونه څښل كيږي چې ګډون به يې سونډ وي.",""
  76,18,"دا په جنت كې يوه چينه ده چې سلسبيل بلل كيږي.",""
  76,19,"او پر هغوى به تلپاتې هلكان ګرځي راګرځي. چې ته يې ووينې د خپرو ورو ملغلرو ګومان به پرې كوې.",""
  76,20,"او چې ته هرې خواته وګورې سراسر نعمتونه او لويه پاچايي به وينې.",""
  76,21,"د پاسه د دوی به جامې د نریو شنو وريښمو وي او غټ وریښم (به لاندې وي) او اچولی کیږي به دوی ته بنګړي د سپینو زرو او ورڅښوي به دوی ته رب د دوی د څښلو څيز پاکوونکی.",""
  76,22,"بېشكه همدا ستاسې بدله ده او ستاسې هلې ځلې د قدر وړ دي.",""
  76,23,"بېشکه همدا موږ پر تا باندې قرآن كرار كرار نازل كړى.",""
  76,24,"نو د خپل پالونکي حكم ته صبر كوه او له هغوى د هيڅ يو بد عمله او ناشكره خبره مه منه.",""
  76,25,"او د خپل رب نوم دې يادوه سهار او ماښام.",""
