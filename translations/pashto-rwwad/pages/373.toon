quran[23]{c,v,t,f}:
  26,137,"دا خو همغه د پخوانيو له عادته پرته بل څه نه دي.",""
  26,138,"او موږ (هېڅكله) عذابېدونكي نه يو.",""
  26,139,"نو چې درواغجن يې وبللو، هلاك مو كړل، يقيناً په دې كې يوه (ستره) نښانه ده، او زياتره يې ايمان راوړونكي نه وو.",""
  26,140,"او بې شكه همغه ستا رب ښه مهربان برلاسى دى.",""
  26,141,"ثموديانو رسولان درواغجن وګڼل.",""
  26,142,"كله چې ورور يې صالح ورته وويل: آيا نه ډارېريږئ؟",""
  26,143,"زه ستاسي لپاره يو امانتګر پيغمبر يم.",""
  26,144,"نو تاسو له الله نه ووېرېږئ او زما اطاعت وكړئ.",""
  26,145,"او په دې له تاسو څه بدله هم نه غواړم زما بدله يوازې د مخلوقاتو پر پالونکي ده.",""
  26,146,"آيا تاسو به په هغو شيانو (او نعمتونو) كې چې دلته دي، بې غمه پرېښودل شئ؟",""
  26,147,"په (همدې) باغونو او چينو كې.",""
  26,148,"او كښتونو او داسې كجورو كې چې وږي يې پاسته او تازه (يا ډك) وي.",""
  26,149,"او غرونه توږئ، مهارت سره كورونه (پكې) جوړوئ.",""
  26,150,"نو تاسو له الله نه ووېرېږئ او زما اطاعت وكړئ.",""
  26,151,"او له برېده اوښتونكو خلكو امر مه منئ.",""
  26,152,"هغوى چې په ځمكه كې (ايله) فساد خپروي او څه سمون نه راولي.",""
  26,153,"هغوى ويل: خبره دا ده چې ته يو كوډو وهلى (جادو کړی شوی) انسان يې.",""
  26,154,"ته (هم) زموږ په شان له يو بشر پرته بل څه نه يې، نو كه رښتينى يې څه نښانه خو راوړه!",""
  26,155,"صالح وويل: دا ده اوښه، هغې لره د اوبو څښلو نوبت او ستاسو د څښاك خپله ورځ معلومه ده.",""
  26,156,"او هغې ته هيڅ ضرر مه رسوئ كنه د لويې ورځې عذاب به مو راګير كړي.",""
  26,157,"خو هغه يې مړه كړه او هغوى هم بيا پښېمانه شول.",""
  26,158,"نو عذاب راونيول، په رېښتيا په دې كې خامخا يوه نښانه ده او زياتره يې ايمان راوړونكي نه وو.",""
  26,159,"او بې شكه همغه ستا رب ښه مهربان برلاسى دى.",""
