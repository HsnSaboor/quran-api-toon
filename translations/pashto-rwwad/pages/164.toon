quran[16]{c,v,t,f}:
  7,105,"ما سره په ټينګه دا ښايي چې الله پورې پرته له رښتيا (بل) څه ونه وايم، رښتيا هم ستاسو د رب له خوا مې څرګنده نښانه درته راوړې ده، نو بني اسرائيل راسره ولېږه (شام ته).",""
  7,106,"ويلې كه څه نښانه دې راوړې وي نو هغه راوړه كه ته رښتينی یې.",""
  7,107,"نو خپله لکړه (امسا) يي وغورځوله چې له واره يو څرګند ښامار ترې جوړ شو.",""
  7,108,"او چې خپل لاس يې را واېست نو (ټولو) كتونكو ته تك سپين وځلېد.",""
  7,109,"د فرعون د قوم مشرانو وويل: بې شكه چې دا يو پوه كوډګر دى.",""
  7,110,"غواړي تاسو له خپلې ځمكې وباسي نو څه امر (يا مشوره) كوئ؟",""
  7,111,"دوى ويل: هغه او ورور ته يې څه مهلت وركړه او (بېلا بېلو) ښارونو ته راټولونكي ولېږه.",""
  7,112,"چې هر پوه جادوګر درته راولي.",""
  7,113,"او بيا فرعون ته كوډګران راغلل ويلې: كه موږ بريالي شو نو موږ ته خو به حتماً څه بدله وي.",""
  7,114,"ويلې هو او تاسې به (د دربار) له نږدې كسانو ياست.",""
  7,115,"هغوى ويل: ای موسى يا به يې ته غورځوې، يا به موږ (ړومبي) غورځوونكي یو.",""
  7,116,"ويلې: وغورځوئ، نو چې ويې غورځول د خلكو په سترګو يې جادو وكړ، ويې وېرول او سترې كوډې يې وكړې.",""
  7,117,"او موسى ته مو حكم وكړ چې لکړه (امسا) دې وغورځوه! نو ناڅاپه يې د هغوى د دروغو جوړ كړي شيان ښوى تېرول.",""
  7,118,"نو (په دې توګه) حق ثابت شو او څه چې هغو كول (چور) باطل شول.",""
  7,119,"نو هماغلته مغلوب شول او سپك وګرځېدل.",""
  7,120,"او كوډګران سجده كوونكي وغورځول شول.",""
