quran[20]{c,v,t,f}:
  26,20,"(موسى) وويل: ما هغه وخت كړى و چې زه له ناپوهانو وم.",""
  26,21,"بيا چې كله ووېرېدم نو درڅخه وتښتېدم، نو خپل رب مې حكم (علم) راكړ او په رسولانو كې يې شامل كړم.",""
  26,22,"او (آيا) دا كومه پېرزوينه ده چې پر ما يې احسان باروې دا چې بني اسرائيل دې مريان كړي.",""
  26,23,"فرعون وويل: او دا رب العالمين لاڅه دى؟",""
  26,24,"وېلې د آسمانو، ځمكې او د هغو تر منځ د ټولو شيانو پالونكى، كه تاسو باور كوونكي ياست.",""
  26,25,"فرعون خپلو شاوخوا خلكو ته وويل: تاسو نه اورئ؟",""
  26,26,"موسى وويل: ستاسو پالونكى او ستاسو د مخکېنيو پلرونو پالونكى دی.",""
  26,27,"فرعون وويل: يقيناً ستاسو دا رسول چې درته رالېږل شوى بالكل ليونى دى.",""
  26,28,"موسى وويل: د ختيځ، لويديځ او د هغو تر منځ شيانو رب دى، كه تاسو عقل كاروئ.",""
  26,29,"فرعون وويل: كه له ما پرته دې بل معبود ونيولو، هرومرو به دې له بنديانو وګرځوم.",""
  26,30,"موسى وويل: كه څه هم يو څرګند شى درته راوړم.",""
  26,31,"ويې ويل: كه ته رښتينى يې نو رايې وړه!",""
  26,32,"نو ګذاره یې کړه لکړه (امسا) خپله؛ نو هغه يو دم ښكاره ښامار و.",""
  26,33,"او چې خپل لاس يې راوويستو نو هغه (ټولو) كتونكو ته روڼ ځلاند و.",""
  26,34,"فرعون خپلو چاپېرو سردارانو ته وويل: بې شكه چې دا سړى هرومرو يو پوه كوډګر دى.",""
  26,35,"غواړي چې په خپلو كوډو تاسي له خپلې ځمكې وباسي؛ نو تاسو څه حكم كوئ؟",""
  26,36,"هغوى وويل: دى او ورور يې ايسار كړه او ولیږه ښارونو ته راټولوونکي.",""
  26,37,"چې هر يو پوه كوډګر درته راولي.",""
  26,38,"بيا نو د يوې معلومې ورځې په ټاكلي وخت كوډګران راټول كړى شول.",""
  26,39,"او خلكو ته وويل شول چې تاسې به راټوليږئ؟",""
