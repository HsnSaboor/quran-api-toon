quran[15]{c,v,t,f}:
  23,75,"او كه پر هغوى رحم وكړو او كوم كړاو چې ورباندې پروت دى، هغه ترې لرې كړو، لا به خپله ناړامۍ كې ټينـګ شي، پریشان او لالهانده به وي.",""
  23,76,"او بې شکه هغوی مو په عذاب كې راګير كړل، خو نه يې خپل پالونکي ته غاړه كېښوده او نه يې عاجزي وكړه.",""
  23,77,"تر دې چې پر هغوى د يوې سختې سزا دروازه ورپرانېزو؛ نو بيا به يو دم پكې ناهيلى وي.",""
  23,78,"او دى هماغه ذات دى چې تاسو ته يې غوږونه، سترګې او زړونه پيدا كړي، خو تاسو ډېر لږ شكر وباسئ.",""
  23,79,"او هماغه ذات دى چې تاسو يې په ځمكه كې خپاره كړي ياست او (بيا به) هماغه ته ورغونډېږئ.",""
  23,80,"اوهماغه ذات دى چې ژوندي كوي او مړه كوي او د شپې ورځې اړول د هغه په لاس کې دي؛ نو آيا له عقل کار نه اخلئ؟",""
  23,81,"خو هغوى هماغسې وايي لكه پخوانيو يې چې ويلي وو.",""
  23,82,"هغوى ویل: آیا كله چې موږ مړه شو او خاورې او هډوكې شو، آیا موږ به  په رښتیا یقینًا بیا راژوندي كولى شو.",""
  23,83,"بې شکه دغه ژمنه له موږ سره هم وشوه او له دې مخکې زموږ له پلرو سره هم، خو دا هماغه د پخوانيو له كيسو پرته بل څه نه دي.",""
  23,84,"ورته ووايه! (ښه نو) چا لره دي ځمكه او څه چې پكې دي؟ كه چېرې تاسو پوهېږئ.",""
  23,85,"ژر به هغوی ووايي: الله لره. ورته ووايه: نو آيا تاسو پند نه اخلئ؟",""
  23,86,"ورته ووايه: د اوو آسمانونو او لوى عرش څښتن څوك دى؟",""
  23,87,"ژر به هغوی ووايي: د الله دي، ورته ووايه: نو آيا تاسو نه وېرېږئ.",""
  23,88,"ورته ووايه: كه پوهېږئ څوك دى هغه ذات چې د هر شي واكمني يې په لاس كې ده او هغه پناه وركوي خو د هغه په مقابل كې څوك (چاته) پناه نه شي وركولى.",""
  23,89,"ژر به ووايي: الله دى، ورته وايه: نو له كومې خوا جادو درباندې كيږي.",""
