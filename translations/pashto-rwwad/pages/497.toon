quran[21]{c,v,t,f}:
  44,19,"او (بل) دا چې د الله پر وړاندې لويي مه كوئ، زه تاسي ته د ښكاره دليل راوړونكى يم.",""
  44,20,"او زه خپل رب او ستاسي رب پورې پناه غواړم، له دې چې تاسي مې سنګسار كړئ.",""
  44,21,"او كه پر ما ايمان نه راوړئ نو رانه ګوښه شئ.",""
  44,22,"نو خپل رب ته يې دعا وكړه چې دا په رېښتيا مجرمان خلك دي.",""
  44,23,"نو زما بندګان په شپه درسره بوزه، تاسي به هرومرو تر شا پلټل كېږئ.",""
  44,24,"او ته درياب همداسې ولاړ پرېږده، هغوی يو ډوبېدونكى لښكر دى.",""
  44,25,"څومره باغونه او چينې يې پرېښودې؟",""
  44,26,"او كروندې او ښكلي ځايونه (استوګنځي)؟",""
  44,27,"او (ډېر داسې) نعمتونه چې هغوى يې په مزو كې وو.",""
  44,28,"همداسې وشول او هغه (شيان) مو بل قوم ته په ميراث وركړل.",""
  44,29,"خو نه آسمان او ځمكې پرې وژړل او نه هغوى ته څه مهلت وركړى شو.",""
  44,30,"او بېشكه موږ بنى اسرائيل له سپكوونكي عذابه وژغورل.",""
  44,31,"له فرعونه، يقيناً هغه سركښ او له زياتي كوونكو څخه و.",""
  44,32,"او هغوى (بنى اسرائيل) مو له پوهې سره پر نړيوالو غوره وګرځول.",""
  44,33,"او هغوى ته مو داسې نښانې وركړې چې ښكاره ازمويښت پكې و.",""
  44,34,"دا خلك خو هرومرو دا وايي.",""
  44,35,"چې بل څه نشته همدا زموږ لومړی مرګ دى او موږ بيا راپورته كېدونكي نه يو.",""
  44,36,"نو كه تاسي رښتيني ياست زموږ پلرونه راولئ!",""
  44,37,"آيا هغوى غوره دي كه د تبع قوم او هغه چې تر هغوى مخكې وو؟ هغوى (ټول) مو تباه كړل، هغوى بېشكه مجرمان وو.",""
  44,38,"او موږ آسمانونه، ځمكه او د هغو ترمنځه شيان څه د لوبو په ډول نه دي پيدا كړي.",""
  44,39,"هغه مو له يو رښتيني مقصد پرته هسې نه دي پيدا كړي خو د هغوى زياتره نه پوهيږي.",""
