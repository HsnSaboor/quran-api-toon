quran[23]{c,v,t,f}:
  26,184,"او له هغه ذات نه وويريږئ چې تاسي او پخواني نسلونه یې پيداكړي دي.",""
  26,185,"هغوى ويل: خبره دا ده چې ته يو كوډو وهلى (جادو کړی شوی) انسان يې.",""
  26,186,"او زموږ په شان يو انسان پرته بل څه نه يې او بې شكه موږ په تا ګومان كوو چې له درواغجنو يې.",""
  26,187,"نو كه ته رښتينى يې له اسمانه يوه ټوټه پر موږ راوغورځوه.",""
  26,188,"شعيب وويل: زما رب په هغو كارو ډېر ښه پوه دى چې تاسو يې كوئ.",""
  26,189,"خو بيا يې دى هم درواغجن وبللو نو د چترۍ (وریځې) والا ورځې عذاب راونيول، بې شكه هغه د يوې لويې ورځې عذاب و.",""
  26,190,"په دې كې خو په رېښتيا (لويه) نښانه ده، خو ډېری يې منونكي نه دي.",""
  26,191,"او بې شكه همغه ستا رب ښه مهربان برلاسى دى.",""
  26,192,"او هغه خامخا د رب العالمين لخوا نازل کړل شوی دی.",""
  26,193,"چه امانتداره روح (جبريل) ورسره نازل شوى دى.",""
  26,194,"ستا پر زړه (نازل شو)، د دې لپاره چې ته له وېروونكو واوسې.",""
  26,195,"په څرګنده عربى ژبه دی.",""
  26,196,"او بې شکه د پخوانيو خلكو په كتابو كې هم شته.",""
  26,197,"آيا د هغوى (مكې والو) لپاره دا يوه نښانه نه ده چې د بني اسرائيلو عالمان هم ورباندې پوهيږي.",""
  26,198,"او كه دا مو په چا عجميانو نازل كړى واى.",""
  26,199,"هغه پر دوى لوستى واى، بيا به يې هم نه واى منلى.",""
  26,200,"همدغه شان مو دا (انكار) د مجرمانو په زړونو كې ورننه اېستلى دى.",""
  26,201,"نو تر هغو يې نه مني ترڅو دردناك عذاب ونه ويني.",""
  26,202,"بيا كله چې يو ناڅاپه ورته راشي او هغوى خبر هم نه وي.",""
  26,203,"نو وايي به آيا موږ ته به مهلت راكول كيږي؟",""
  26,204,"نو آیا هغوى زموږ د عذاب لپاره بيړه كوي.",""
  26,205,"آيا نو ته وينې چې كه تر كلونو هغوى ته د ژوند د مزو مهلت وركړو.",""
  26,206,"بيا هغه (عذاب) ورته راشي چې ژمنه يې ورسره كېدله.",""
