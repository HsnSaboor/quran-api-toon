quran[19]{c,v,t,f}:
  73,1,"اې ځان نغښتونكيه!",""
  73,2,"ودریږه د شپې مګر لږ.",""
  73,3,"نيمايي يې، يا څه لږ ترې كم كړه.",""
  73,4,"يا څه پرې زيات كړه او قرآن په كرار کرار لوله.",""
  73,5,".(دا دى) موږ پر تا يو دروند كلام نازلوو.",""
  73,6,"بېشكه د شپى په برخو کې لوستل ډیر جوښت وي زړه ته او ډیره سیده وینا وي.",""
  73,7,"په رېښتيا ستا لپاره د ورځې ډېره بوختيا ده.",""
  73,8,"او د خپل پالونکي نوم يادوه او د هغه لور ته پوره ګوښى شه.",""
  73,9,"هغه د ختيځ او لوېديځ څښتن دى، له هغه پرته بل معبود نشته نو همغه خپل وكيل ونيسه.",""
  73,10,"او پر هغه څه صبر كوه چې دوى يې وايي او په ښه توګه ترې بېل شه.",""
  73,11,"ما او دغه د نعمت والا درواغ ګڼونكي سره پرېږده او هغوى ته لږ مهلت وركړه.",""
  73,12,"بېشکه موږ سره درنې زولنې او بل اور دى.",""
  73,13,"او په مرۍ (ستوني) كې نېښلېدونکي خواړه او دردوونکی عذاب دی.",""
  73,14,"هغه ورځ چې ځمكه او غرونه ولړزيږي او غرونه به د شګو خپره شوې ډېرۍ (غوندې) وي.",""
  73,15,"بېشكه موږ تاسي ته همغسې يو رسول پر تاسې د شاهد په توګه لېږلى لكه چې فرعون ته مو يو رسول لېږلى و.",""
  73,16,"خو فرعون له هغه رسوله سر غړونه وکړه؛ نو بيا مو ډېر سخت راګېر كړ.",""
  73,17,"نو كه تاسې يې ونه منئ بيا به هغه ورځ څنګه ځان ساتئ چې ماشومان بوډاګان كوي.",""
  73,18,"آسمان به پرې چاودېدونکی وي، د هغه ژمنه كېدونكې ده.",""
  73,19,"بېشکه دغه نصيحت دى، نو د چا چې خوښه وي د خپل پالونکي خواته دې لار غوره کړي.",""
