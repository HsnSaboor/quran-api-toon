quran[24]{c,v,t,f}:
  26,160,"د لوط (علیه السلام) قوم رسولان درواغجن وګڼل.",""
  26,161,"كله چې ورور يې لوط ورته وويل: آیا نه ډارېږئ.",""
  26,162,"زه ستاسي لپاره يو امانتګر پيغمبر يم.",""
  26,163,"نو تاسو له الله نه ووېرېږئ او زما اطاعت وكړئ.",""
  26,164,"او په دې له تاسو څه بدله هم نه غواړم زما بدله يوازې د مخلوقاتو پر پالونکي ده.",""
  26,165,"آیا راتګ کوئ تاسي (په لواطت کولو) نارینه وو ته له خلکو.",""
  26,166,"او هغه مېرمنې مو پرېږدئ چې خپل رب مو درته پيدا كړې دي، بلكې تاسي له پولې تېرېدونكي خلك ياست.",""
  26,167,"هغوى وويل: اى لوطه! كه ايسار نه شوې، خامخا به ته هم له اېستل شويو څخه يې.",""
  26,168,"هغه وويل: بې شكه زه ستاسي د دې عمل له بدګڼونكو څخه يم.",""
  26,169,"زما ربه! ما او كورنۍ مې له هغه څه وژغورې چې هغوى يې كوي.",""
  26,170,"نو هغه او د هغه كورنۍ مو ټول وژغورل.",""
  26,171,"پرته له يوې بوډى، چې پاتېدونكو كې وه.",""
  26,172,"بيا مو هغه نور تباه كړل.",""
  26,173,"او يو باران مو پرې واورولو، نو د هغو وېرول شويو ډېر ناكاره باران وو.",""
  26,174,"په دې كې خو په رېښتيا (لويه) نښانه ده، خو ډېری يې منونكي نه دي.",""
  26,175,"او بې شكه همغه ستا رب ښه مهربان برلاسى دى.",""
  26,176,"د ګڼ ځنګل څښتنانو رسولان درواغجن وګڼل.",""
  26,177,"كله يې چې ورور شعيب (علیه السلام) ورته وويل: آيا نه ډارېږئ؟",""
  26,178,"زه ستاسي لپاره يو امانتګر پيغمبر يم.",""
  26,179,"نو تاسو له الله نه ووېرېږئ او زما اطاعت وكړئ.",""
  26,180,"او په دې له تاسو څه بدله هم نه غواړم زما بدله يوازې د مخلوقاتو پر پالونکي ده.",""
  26,181,"پيمانه پوره وركوئ او له كموونكو مه كېږئ.",""
  26,182,"او په سمه تله تول كوئ.",""
  26,183,"او خلكو ته د هغوی شيان كم مه وركوئ، په ځمكه كې فساد مه خپروئ.",""
