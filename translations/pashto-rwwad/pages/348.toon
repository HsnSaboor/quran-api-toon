quran[15]{c,v,t,f}:
  23,90,"بلكې موږ حق ورته راوړى خو هغوى (په خپله) درواغجن دي.",""
  23,91,"الله هيڅوك په اولاد نه دى نيولى، او نه له هغه سره بل معبود شته، (كنه) بيا به هر معبود له خپل مخلوق سره (بېل شوى) تللى و او يو پر بل به يي لوړتيا كوله الله لره پاكي ده، له هغه څه چې ورته بيانوي يې.",""
  23,92,"پر پټو او ښکاره و پوه دی، له هغه څه ډېر اوچت دى چې هغوى يې ورسره شريكوي.",""
  23,93,"ووايه: ای زما پالونکيه! كه هغه سزا راووينې چې له هغوی سره يې ژمنه كيږي.",""
  23,94,"ای زما پالونکيه! ما خو په ظالمانو خلكو كې مه شاملوه.",""
  23,95,"او بې شكه موږ پر دې قادر يو چې د كوم عذاب ژمنه هغوی سره كوو، هغه تا ته وښايو.",""
  23,96,"د بدۍ ايسارول په هغه توګه كوه چې ډېره غوره وي، موږ په هغه څه ډېر پوه يو چې دوى يې بيانوي.",""
  23,97,"او وايه چې اى زما ربه! د شيطان له وسوسو په تا پورې پناه غواړم.",""
  23,98,"او له دې نه هم پناه غواړم چې هغوى ما ته راشي.",""
  23,99,"تر هغه چې كوم يوه ته يې مرګ راشي، وايې اې زما ربه! بېرته مې وګرځوې.",""
  23,100,"ښايي په خپله شاته پريښې (دنيا كې) ښه كارونه وكړم، هيڅكله نه، دا يوه خبره ده چې هغه يې کوونکی دی. او (اوس) د هغوى په مخكې يوه پرده ده، تر هغې ورځې چې بيا ژوندي راپاڅول كيږي.",""
  23,101,"نو كله چې په شپېلۍ كې پوکی وشي بيا به يې هغه ورځ نه ترمنځ څه خپلوي وي او نه به پوښتنې سره كوي.",""
  23,102,"نو د چا تلې چې درنې شوې، هماغه خلك برى موندونكي دي.",""
  23,103,"او د چا چې تلې سپكې شي نو همدغه خلك دي چې خپل ځانونه يې تاواني كړي، په جهنم كې به تل اوسېدونكي وي.",""
  23,104,"اور به يې مخونه سوځوي او هغوی به بد شکله پكې پراته وي.",""
