quran[31]{c,v,t,f}:
  77,20,"آيا تاسې مو له سپكو (خوارو) اوبو څخه نه يئ پيدا كړي؟",""
  77,21,"چې هغه مو بيا يو خوندي ځاى كې وساتلې.",""
  77,22,"تر يوې ټاكلې مودې پورې.",""
  77,23,"بيا مو اندازه كړ نو (ګوره) موږ ښه اندازه كوونكي يو.",""
  77,24,"تباهي ده په هغه ورځ د درواغ ګڼونكو لپاره.",""
  77,25,"آيا موږ ځمكه راغونډېدونكې نه ده ګرځولې؟",""
  77,26,"د ژوندويو او مړيو لپاره.",""
  77,27,"او په هغې كې مو لوړ لوړ غرونه پيدا كړي او تاسې ته مو خوږې اوبه درڅښلې دي.",""
  77,28,"درواغ ګڼونكو لره په هغه ورځ تباهي ده.",""
  77,29,"اوس ځئ د هغه شي لور ته چې تاسي درواغ ګڼلو.",""
  77,30,"روان شئ دريو څانګو والا سيوري خوا ته.",""
  77,31,"چې هغه نه يخوونكى او نه د لمبو مخنيوونكى دى.",""
  77,32,"هغه د ماڼيو غوندې (لوى) بڅركي غورځوي.",""
  77,33,"لكه چې هغه زېړ توربخن اوښان وي.",""
  77,34,"تباهي ده په هغه ورځ درواغ ګڼونكو لره.",""
  77,35,"داهسې ورځ ده چې هغوى به څه نه شي ويلاى.",""
  77,36,"او نه به اجازه وركولى شي چې څه عذر وړاندې كړي.",""
  77,37,"تباهي ده په هغه ورځ درواغ ګڼونكو لره.",""
  77,38,"همدا د پريكړې ورځ ده، تاسي او پخواني مو (ګرد) راټول كړي ياست.",""
  77,39,"اوس كه څه چل لرئ نو جوړ يې كړئ.",""
  77,40,"تباهى ده په هغه ورځ د درواغ ګڼونكو لپاره.",""
  77,41,"بېشكه متقيان (ځان ساتونکي) به په سيورو او چينو كې وي.",""
  77,42,"او له هغو مېوو څخه چې هغوى يې غواړي.",""
  77,43,"خورئ او څښئ په خوند سره د هغو عملونو په بدله كې چې تاسي به كول.",""
  77,44,"بېشكه موږ نېكانو ته همدغه شان بدله وركوو.",""
  77,45,"په هغه ورځ درواغ ګڼونكو لره تباهي ده.",""
  77,46,"لږه موده خورئ او مزې كوئ په رېښتيا تاسې مجرمان ياست.",""
  77,47,"په هغه ورځ درواغ ګڼونكو لره تباهي ده.",""
  77,48,"او كله چې ورته وويل شي (د الله پر وړاندې) ټيټ شئ نو هغوى نه ټيټيږي.",""
  77,49,"تباهي ده په هغه ورځ درواغ ګڼونكو لره.",""
  77,50,"نو له دې وروسته په كومه خبره ايمان راوړي؟",""
