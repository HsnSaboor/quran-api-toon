quran[18]{c,v,t,f}:
  44,1,"حم <sup>1</sup>","[1] د سورت په پيل کې دغو مقطعاتو تورو کې د قرآن کريم اعجاز ته اشاره ده؛ ځکه چې په دې مشرکانو ته چلينج ورکړل شوی نو له مقابلې يې ناتوانه شول، په داسې حال کې چې دا قرآن له هماغو تورو جوړ شوی له کومو چې د عربو ژبه جوړه ده.\nنو د قرآن په څېر د بل کلام راوړلو څخه د عربو ناتواني - سره له دې چې د نړۍ فصيح خلک وو- په دې دلالت کوي چي دا قرآن د الله له لوري وحي شوی دی."
  44,2,"په (دې) څرګند كتاب قسم.",""
  44,3,"چې بېشکه هغه مو په يوه بركتي شپه كې نازل كړى، په رېښتيا موږ وېرونكي يو.",""
  44,4,"په هغه (شپه) كې د هر محكم كار پرېکړه كېداى شي.",""
  44,5,"زموږ لخوا حكم شوى، بېشكه موږ د رسولانو لېږونكي يو.",""
  44,6,"ستا د پالونکي له لوري د يو رحمت په توګه، په رېښتيا همغه ښه اورېدونكى ډېر پوه دى.",""
  44,7,"د آسمانونو، ځمكې او هغه څه پالونکی دی چې د هغو دواړو ترمنځ دي، كه تاسي باور كوونكي ياست.",""
  44,8,"له هغه پرته بل الله نشته، هغه ژوندي كوي او مړه كوي ستاسي رب دى او ستاسي د لومړنيو پلرونو رب دى.",""
  44,9,"خو په اصل كې هغوى په شك كې (پراته) لوبې كوي.",""
  44,10,"نو د هغې ورځې انتظار كوه چې آسمان يو څرګند لوګى راوړي.",""
  44,11,"چې پر خلكو به راخپور شي، دا يو دردوونکی عذاب دى.",""
  44,12,"(وايي به) زموږ ربه! دا عذاب رانه ايسته كړه په رېښتيا موږ ايمان راوړونكي يو.",""
  44,13,"(بيا به) د هغوى لپاره نصيحت له كومه شي؟ حال دا چې هغوى ته ښكاره بيانوونكى رسول هم راغلی.",""
  44,14,"خو بيايې هم مخ ترې وګرځولو او ويې ويل: ښوونه ورته شوې (يا) لېونى دى.",""
  44,15,"موږ دا عذاب لږ (موده) ايسته كوو خو تاسي بېرته خپل حال ته ورګرځېدونكي ياست.",""
  44,16,"هغه ورځ چې موږ به سخت نيول وكړو بېشكه موږ غچ اخيستونكي يو.",""
  44,17,"او له هغوى مخكې مو د فرعون قوم ازمويلى و او يو عزتمن رسول ورغلى و.",""
  44,18,"چې د الله بندګان (بني اسرائيل) راته وسپارئ، زه تاسىي لپاره يو امانتداره رسول يم.",""
