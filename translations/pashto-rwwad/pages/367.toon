quran[19]{c,v,t,f}:
  26,1,"طسم <sup>1</sup>.","[1] د سورت په پيل کې دغو مقطعاتو تورو کې د قرآن کريم اعجاز ته اشاره ده؛ ځکه چې په دې مشرکانو ته چلينج ورکړل شوی نو له مقابلې يې ناتوانه شول، په داسې حال کې چې دا قرآن له هماغو تورو جوړ شوی له کومو چې د عربو ژبه جوړه ده.\nنو د قرآن په څېر د بل کلام راوړلو څخه د عربو ناتواني - سره له دې چې د نړۍ فصيح خلک وو- په دې دلالت کوي چي دا قرآن د الله له لوري وحي شوی دی."
  26,2,"دا د هغه څرګند كتاب آيتونه دي.",""
  26,3,"اى محمده! ښايي ته پدې غم كې خپل ځان بايلې چې دغه خلك ايمان نه راوړي.",""
  26,4,"كه موږ وغواړونو له اسمانه داسې نښانه نازلولى شو چې د دوى غاړې د هغې پر وړاندې ښكته شي.",""
  26,5,"او نه راځي دوی ته هېڅ یاداښت د رحمن له لورې چې نوی وي (د هغه راتلل) مګر دوی له هغه څخه مخ اړوونکي دي.",""
  26,6,"نو اوس چې درواغ يې وګڼلو ډېر زر به د هغه څه خبرونه ورته راشي چې ملنډې به يې پرې وهلې.",""
  26,7,"آیا دوی نه ګوري ځمکې ته چې څومره رازرغون کړي دي موږ په هغې کې د هر قسم ګټور بوټي څخه.",""
  26,8,"په دې كې خو په رېښتيا (لويه) نښانه ده، خو ډېری يې منونكي نه دي.",""
  26,9,"او بې شكه همغه ستا رب ښه مهربان برلاسى دى.",""
  26,10,"او هغه مهال چې ستا رب غږ وکړ موسى ته چې لاړ شه قوم ظالمانو ته.",""
  26,11,"د فرعون قوم ته! آيا هغوى نه ويريږي؟",""
  26,12,"ويې ويل زما ربه! زه ډارېږم چې درواغجن به مې وګڼي.",""
  26,13,"او سينه مې (هم) تنګيږي او ژبه مې نه ګرځي نو هارون ته يې ولېږه (وحی).",""
  26,14,"او پر ما باندې د هغوی لخوا د يو جرم تور هم شته، ځكه نو زه ويريږم چې هغوى به ما ووژني.",""
  26,15,"الله وويل: هېڅكله نه، نو دواړه زموږ له نښانو سره ورشئ، موږ درسره يو، د (هر څه) اورېدونكي.",""
  26,16,"نو ورشئ دواړه فرعون ته ورته او وايئ چې موږ رالیږل شوي یو د مخلوقاتو د پالونكي لخوا.",""
  26,17,"چې ته بني اسرائيل له موږ سره ولېږې.",""
  26,18,"وېلې: آيا  ته مو له ځان سره وړوكى ونه روزلې او د خپل عمر ډېر كلونه دې راسره تېر (نه) كړل.",""
  26,19,"او ها چې كړى دې و هغه كار دې هم وكړ او ته له ناشكرانو څخه يې.",""
