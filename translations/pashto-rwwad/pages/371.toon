quran[28]{c,v,t,f}:
  26,84,"او په وروستيو نسلونو كې د نېكنامۍ يادونه را په برخه كړې.",""
  26,85,"او د نعمتونو د جنت له وارثانو مې وګرځوې!",""
  26,86,"او پلار ته مې بخښنه وكړې، هغه له بې لارو څخه دى.",""
  26,87,"او په هغه ورځ مې مه شرموې چې خلك راپاڅول كيږي.",""
  26,88,"همغه ورځ چې نه مال ګټه رسوي او نه زامن.",""
  26,89,"پرته له دې چې څوك په روغ زړه الله ته ورغلى وي.",""
  26,90,"او (كله) چې متقيانو ته جنت ورنږدې كړى شي.",""
  26,91,"او بې لارې شوو ته دوزخ ورڅرګند كړى شي.",""
  26,92,"او ورته وويل شي: هغه شيان چېرته دي چې تاسو به لمانځل.",""
  26,93,"له الله پرته، آيا څه مرسته مو كوي؟ يا د خپل ځان مرسته كولاى شي؟",""
  26,94,"نو پړمخ به پكې وغورځول شي، هغوى (معبودان يې) او بې لارې شوي كسان.",""
  26,95,"او د ابليس ټول لښكر.",""
  26,96,"هلته به خپلو كې شخړه كوي او وايي به.",""
  26,97,"په الله قسم موږ خو يقيناً په ښكاره بې لارېتوب كې وو.",""
  26,98,"چې تاسو (باطل معبودان) مو له رب العالمين سره برابرولئ.",""
  26,99,"او موږ پرته له همغو مجرمانو (مشرانو) بل چا نه يو بې لارې كړي.",""
  26,100,"نو (اوس) زموږ هيڅوك سپارښتونكى نشته.",""
  26,101,"او نه څوك مخلص ملګرى.",""
  26,102,"خو كاشكې كه موږ ته يو ځل (بيا وخت) واى نو موږ به مومنان وو.",""
  26,103,"په دې كې خو په رېښتيآ (لويه) نښانه ده، خو ډېری يې منونكي نه دي.",""
  26,104,"او بې شكه همغه ستا رب ښه زورور مهربان دی.",""
  26,105,"د نوح قوم (هم) رسولان درواغجن وګڼل.",""
  26,106,"کله چې وویل دوی ته ورور د دوی نوح، آیا ځان نه بچ کوئ (له عذاب څخه).",""
  26,107,"زه ستاسي لپاره يو امانتګر پيغمبر يم.",""
  26,108,"نو تاسو له الله نه ووېرېږئ او زما اطاعت وكړئ.",""
  26,109,"او په دې له تاسو څه بدله هم نه غواړم زما بدله يوازې د مخلوقاتو پر پالونکي ده.",""
  26,110,"نو له الله ووېرېږئ او زما خبره ومنئ.",""
  26,111,"هغوى وويل: آيا موږ به تا منو حال دا چې (يوازې) رذيلانو (خوارانو) ستا پيروي کړې ده.",""
