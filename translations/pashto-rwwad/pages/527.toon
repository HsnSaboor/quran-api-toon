quran[18]{c,v,t,f}:
  53,27,"بېشكه هغه كسان چې پر آخرت ايمان نه لري، په پرېښتو ښځينه نومونه ږدي.",""
  53,28,"او حال دا چې هغوى لره پرې څه پوهه نشته، له ګومانه پرته بل څه پسې نه ځي او په رېښتيا ګومان د حق پر وړاندې هيڅ كار نه شي وركولاى.",""
  53,29,"نو له هغه چا مخ وګرځوه چې زموږ له ياده يې مخ اړولى او له دنيوي ژونده پرته بل څه نه غواړي.",""
  53,30,"همدا يې د پوهې وروستی بريد دى. بېشكه هماغه ستا پالونکی په هغه چا ډېر ښه پوه دى چې له لارې يې اوښتى او همغه پر لار موندونكو ښه پوه دى.",""
  53,31,"او په آسمانونو او ځمكه كې چې څه دي هغه (يوازې) الله لره دي. تر څو بد عمله كسانو ته د خپلو عملو بدله وركړي او چا چې ښه كړي هغه ته په ښو سره بدله وركړي.",""
  53,32,"هغوى چې له غټو ګناهونو او بې شرميو ځان ساتي پرته له وړو وړو ګناهونو. بېشكه ستا رب د بخښنې پراخوونكى دى. هغه پر تاسي ښه پوه و چې كله يې له ځمكې راپيدا كړئ او كله چې تاسي د خپلو ميندو ګېډو كې (پټ) واړه بچيان واست. نو د خپلو ځانو پاكي مه بيانوئ، همغه متقيان ښه پېژني.",""
  53,33,"آيا هغه دې وليد چې مخ يې واړولو؟",""
  53,34,"او لږ (خيرات، زكات) يې وركړ او (نور څه يې) ايسار كړل.",""
  53,35,"آيا هغه سره د پټو پوهه ده چې (هر څه) ويني.",""
  53,36,"كه په هغه څه نه دى خبر شوى چې د موسى په پاڼو كې و.",""
  53,37,"او د هغه ابراهيم (پاڼو كې)، چې وفا يې وكړه.",""
  53,38,"دا چې هيڅوك به د بل چا بار نه وړي؟",""
  53,39,"او دا چې انسان ته بل څه نشته پرته له هغې بدلې چې خپله يې هڅه كړې وي.",""
  53,40,"او بېشكه چې دا هڅه به يې زر وليدل شي.",""
  53,41,"بيا به پوره پوره بدله وركړل شي.",""
  53,42,"او دا چې (همغه) ستا د رب لور ته ور رسېدل دي.",""
  53,43,"او دا چې هغه (خلک) خندوي او ژړوي.",""
  53,44,"او دا چې همغه مړه كوي او ژوندي كوي.",""
