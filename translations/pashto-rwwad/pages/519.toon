quran[20]{c,v,t,f}:
  50,16,"او بېشكه موږ انسان پيدا كړ او كوم خيالونه يې چې په زړه كې پيدا كيږي هغه راته معلوم دي او موږ هغه ته له شارګه هم ورنېږدې يو.",""
  50,17,"هغه وخت چې دوه اخېستونكي اخېستنه (ثبت) كوي چې ښي اوكيڼ لوري ته ناست وي.",""
  50,18,"هغه (انسان) يوه وینا هم داسې له خولې نشي اېسلتى چې خوا كې يې چمتو څارونكى نه وي.",""
  50,19,"او راغلې سختي د مرګ په رښتیا سره ( نو وبه ویلی شي) دا هغه څه دي چې ته له هغې نه تښتېدلې.",""
  50,20,"او شپېلۍ كې به پو كړى شي، دا د عذاب د ژمنې ورځ ده.",""
  50,21,"او هر كس به (داسې) راشي چې يو راوستونكى (چلوونکی) او يو شاهد به ورسره وي.",""
  50,22,"يقيناً ته له دې نه بې پروايي كې وې خو موږ دې هغه پرده درنه لرې كړه نو نظر دې نن (ښه) تېز دى.",""
  50,23,"او ملګرې (پرېښته) به يې ووايي دا دي څه چې ما سره و چمتو دي.",""
  50,24,"( وبه ویلی شي) وغورځوئ په جهنم كې هر كافر عنادي [ضدي].",""
  50,25,"د خير ايساروونكى، تېرى كوونكى او شك كوونكى.",""
  50,26,"هغه څوک چې له الله سره يې بل معبود جوړ كړى و نو (اوس) يې په سخت عذاب كې وغورځوئ.",""
  50,27,"ملګرى به يې وايي: زموږ ربه ما خو نه و بې لارې كړى خو دى په خپله په لرې بې لارې توب كې و.",""
  50,28,"الله به ووايي: (اوس) زما پر وړاندې ناندرۍ مه وهئ، ما خو لا مخکې د عذاب ژمنه درلېږلې وه.",""
  50,29,"له ما سره خبره نشي بدلېدلاى او نه زه پر خپلو بندګانو ظلم كوونكى يم.",""
  50,30,"هغه ورځ چې جهنم ته ووايو: آيا ډک شوې؟ او هغه به وايي: آيا څه نور شته؟",""
  50,31,"او متقيانو ته به جنت رانېږدې كړى شي (هيڅ) لرې به نه وي.",""
  50,32,"دا هغه څه دي چې ژمنه به يې درسره كېدله، د هر راګرځېدونكي (الله ته) او (شريعت) ساتونكي لپاره.",""
  50,33,"څوک چې په غيبو له رحمانه وېرېدلى او په راګرځېدونكي زړه (الله ته) راغلى وي.",""
  50,34,"(وبه ويلی شي) داخل شئ جنت ته په سلامتیا سره، دا ورځ د همیشوالي ده.",""
  50,35,"د هغوى لپاره به هلته هغه څه وي چې غواړي يې او موږ سره لا زيات هم شته.",""
