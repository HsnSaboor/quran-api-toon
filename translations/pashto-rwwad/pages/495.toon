quran[16]{c,v,t,f}:
  43,74,"بېشكه مجرمان به د جهنم عذاب كې تلپاتې اوسېدونكي وي.",""
  43,75,"هغه به نه ورباندې سپكيږي او ناهيلي به پكې پراته وي.",""
  43,76,"او موږ څه ظلم نه دى پرې كړى، خو هغوى خپله ظالمان وو.",""
  43,77,"او وايي به: اې مالكه (د جهنم څوكيداره)! ستا رب دې پر موږ پرېکړه (دمرګ ) وكړي! وايي به (نه) تاسي (همدلته) ځنډېدونكي ياست.",""
  43,78,"موږ خو تاسي ته حق دروړى، خو ستاسي زياتره د حق بد ګڼونكي دي.",""
  43,79,"كه نه، هغوى د يوه كار پوخ تدبير نيولى؟ نو په رېښتيا موږ هم د پاخه تدبير جوړوونكي يو.",""
  43,80,"يا كه هغوى ګومان كوي چې موږ يې پټې خبرې او پټې مشورې نه اورو؟ ولې نه، چې زموږ استازي يې په خوا كې (ناست) ليكل كوي.",""
  43,81,"ورته ووايه: كه د رحمان (الله) اولاد واى، نو زه خو تر ټولو لومړی لمانځونكى يم.",""
  43,82,"د آسمانونو او ځمكې رب لره له هغه څه پاكي ده چې هغوى يې بيانوي.",""
  43,83,"نو پرېږده يې، خپل بحثونه او ساعت تېرى دې كوي تر څو له هغه ورځې سره يې مخامخ شي چې ژمنه وركول كيږي.",""
  43,84,"او همغه په آسمان كې هم الله دى [په حقه معبود دی] او په ځمكه كې هم الله دى او هغه حكمت والا ډېر پوه دى.",""
  43,85,"او هغه ذات لوی او بركت اچولو والا دى چې هغه لره د آسمانونو، ځمكې او (ټولو) ترمنځ شيانو پاچايي ده او د قيامت پوهه همغه سره ده او تاسي هغه ته ورګرځول كيږئ.",""
  43,86,"او هغه شيان چې له الله پرته يې هغوى رابولي، د سپارښتنې هيڅ واك نه لري، پرته له هغه چې د حق شاهدي يې وېلې وي او هغوى (په زړه كې هم) پوهيږي.",""
  43,87,"او كه ودې پوښتل چې هغوى چا پيدا كړي، هرومرو به وايي: الله، (ښه) نو بيا كوم لور ته اړول كيږي.",""
  43,88,"او (الله ته معلومه ده) د هغه دا وينا چې: زما ربه! په رېښتيا هغوى يو داسې قوم دى چې ايمان نه راوړي.",""
  43,89,"نو مخ ترې اړوه او دا وايه چې سلام دې وي، زر به هغوى پوه شي.",""
