quran[20]{c,v,t}:
  15,32,"আল্লাহ্‌ বললেন, ‘হে ইবলীস! তোমার কি হল যে, তুমি সাজদাকারীদের অন্তর্ভুক্ত হলে না?’"
  15,33,"সে বলল, ‘আপনি গন্ধযুক্ত কাদার শুস্ক ঠনঠনে কালচে মাটি হতে যে মানুষকে সৃষ্টি করেছেন আমি তাকে সাজদা করার নই।’"
  15,34,"তিনি বললেন, তবে তুমি এখান থেকে বের হয়ে যাও, কারণ নিশ্চয় তুমি বিতাড়িত"
  15,35,আর নিশ্চয় প্রতিদান দিবস পর্যন্ত তোমার প্রতি রইল লা’নত।
  15,36,"সে বলল, হে আমার রব! যেদিন তাদের পুনরুত্থান করা হবে সেদিন পর্যন্ত আমাকে অবকাশ দিন।"
  15,37,"তিনি বললেন, নিশ্চয় তুমি অবকাশপ্রাপ্তদের একজন"
  15,38,সুনির্দিষ্ট সময় আসার দিন পর্যন্ত।
  15,39,"সে বলল, ‘হে আমার রব! আপনি যে আমাকে বিপথগামী করলেন সে জন্য অবশ্যই আমি যমীনে মানুষের কাছে পাপকাজকে শোভন করে তুলব এবং অবশ্যই আমি তাদের সবাইকে বিপথগামী করব [১]"
  15,40,"তবে তাদের মধ্যে আপনার একান্ত বান্দাগণ ছাড়া [১]।"
  15,41,"আল্লাহ্‌ বললেন, এটাই আমার কাছে পৌঁছার সরল পথ।"
  15,42,"বিভ্রান্তদের মধ্যে যে তোমার অনুসরণ করবে সে ছাড়া আমার বান্দাদের উপর তোমার কোনই ক্ষমতা থাকবে না [১]"
  15,43,আর নিশ্চয় জাহান্নাম তাদের সবারই প্রতিশ্রুত স্থান
  15,44,"‘সেটার সাতটি দরজা আছে [১], প্রত্যেক দরজা দিয়ে প্রবেশ করার জন্য (শয়তানের অনুসারীদের) নির্দিষ্ট অংশ রয়েছে [২]।’"
  15,45,নিশ্চয় মুত্তাকীরা থাকবে জান্নাতে ও প্রস্রবণসমূহের মধ্যে।
  15,46,"তাদেরকে বলা হবে, ‘তোমরা শান্তিতে নিরাপত্তার সাথে এতে প্রবেশ কর [১]।’"
  15,47,"আর আমরা তাদের অন্তর হতে বিদ্বেষ দূর করব [১]; তারা ভাইয়ের মত পরস্পর মুখোমুখি হয়ে আসনে অবস্থান করবে [২]"
  15,48,"সেখানে তাদেরকে অবসাদ স্পর্শ করবে না এবং তারা সেখান থেকে বহিস্কৃতও হবে না [১]।"
  15,49,"আমার বান্দাদেরকে জানিয়ে দিন যে, নিশ্চয় আমিই পরম ক্ষমাশীল, পরম দয়ালু"
  15,50,আর নিশ্চয় আমার শাস্তিই যন্ত্রণাদায়ক শাস্তি
  15,51,"আর তাদেরকে বলুন, ইবরাহীমের অতিথিদের কথা"