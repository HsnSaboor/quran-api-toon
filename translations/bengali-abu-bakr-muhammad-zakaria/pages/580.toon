quran[25]{c,v,t}:
  76,26,আর রাতের কিছু অংশে তাঁর প্রতি সাজ্দাবনত হোন আর রাতের দীর্ঘ সময় তাঁর পবিত্রতা ও মহিমা ঘোষণা করুন।
  76,27,"নিশ্চয় তারা ভালবাসে দুনিয়ার জীবনকে আর তারা তাদের সামনের কঠিন দিনকে উপেক্ষা করে চলে [১]।"
  76,28,"আমরা তাদেরকে সৃষ্টি করেছি এবং তাদের গঠন সুদৃঢ় করেছি। আর আমরা যখন ইচ্ছে করব তাদের স্থানে তাদের মত (কাউকে) দিয়ে পরিবর্তন করে দেব [১]।"
  76,29,"নিশ্চয় এটা এক উপদেশ, অতএব যে ইচ্ছে করে সে যেন তার রবের দিকে একটি পথ গ্রহণ করে।"
  76,30,"আর তোমরা ইচ্ছে করতে সক্ষম হবে না যদি না আল্লাহ্ ইচ্ছে করেন। নিশ্চয় আল্লাহ্ সর্বজ্ঞ, প্রজ্ঞাময়।"
  76,31,"তিনি যাকে ইচ্ছে তাঁর অনুগ্রহের অন্তর্ভুক্ত করেন, কিন্তু যালেমরা- তাদের জন্য তিনি প্ৰস্তুত রেখেছেন যন্ত্রণাদায়ক শাস্তি।"
  77,1,শপথ কল্যাণস্বরূপ প্রেরিত বায়ুর
  77,2,অতঃপর প্রলয়ংকরী ঝটিকার
  77,3,শপথ প্ৰচণ্ড সঞ্চালনকারীর
  77,4,অতঃপর সুস্পষ্টরূপে পার্থক্যকারীর
  77,5,"অতঃপর তাদের, যারা মানুষের অন্তরে পৌঁছে দেয় উপদেশ--- [১]"
  77,6,"ওযর-আপত্তি রহিতকরণ ও সতর্ক করার জন্য [১]"
  77,7,নিশ্চয় তোমাদেরকে যে প্ৰতিশ্রুতি দেয়া হয়েছে তা অবশ্যম্ভাবী।
  77,8,যখন নক্ষত্ররাজির আলো নির্বাপিত করা হবে
  77,9,আর যখন আকাশ বিদীর্ণ করা হবে
  77,10,আর যখন পর্বতমালা চূৰ্ণবিচূর্ণ করা হবে
  77,11,"আর যখন রাসূলগণকে নির্ধারিত সময়ে উপস্থিত করা হবে [১]"
  77,12,এসব স্থগিত রাখা হয়েছে কোন্ দিনের জন্য
  77,13,বিচার দিনের জন্য।
  77,14,আর আপনাকে কিসে জানাবে বিচার দিন কী
  77,15,"সেদিন দুর্ভোগ মিথ্যারোপকারীদের জন্য [১]।"
  77,16,আমরা কি পূর্ববর্তীদেরকে ধ্বংস করিনি
  77,17,"তারপর আমরা পরবর্তীদেরকে তাদের অনুগামী করব [১]।"
  77,18,অপরাধীদের প্রতি আমরা এরূপই করে থাকি।
  77,19,সেদিন দুর্ভোগ মিথ্যারোপকারীদের জন্য।