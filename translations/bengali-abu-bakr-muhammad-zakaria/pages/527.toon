quran[18]{c,v,t}:
  53,27,"নিশ্চয় যারা আখিরাতের উপর ঈমান আনে না তারাই নারীবাচক নাম দিয়ে থাকে ফিরিশতাদেরকে [১]"
  53,28,"অথচ এ বিষয়ে তাদের কোনো জ্ঞানই নেই, তারা তো শুধু অনুমানেরই অনুসরণ করে; আর নিশ্চয় অনুমান সত্যের মোকাবিলায় কোনই কাজে আসে না [১]।"
  53,29,"অতএব, আপনি তাকে উপেক্ষা করে চলুন যে আমাদের স্মরণ [১] থেকে বিমুখ হয় এবং কেবল দুনিয়ার জীবনই কামনা করে।"
  53,30,"এটাই তাদের জ্ঞানের শেষ সীমা। নিশ্চয় আপনার রব, তিনিই ভাল জানেন কে তাঁর পথ থেকে বিচ্যুত হয়েছে এবং তিনিই ভাল জানেন কে হেদায়াতপ্ৰাপ্ত হয়েছে।"
  53,31,আর আসমানসমূহে যা কিছু আছে ও যমীনে যা কিছু আছে তা আল্লাহ্‌রই। যাতে তিনি তাদের কাজের প্রতিফল দিতে পারেন যারা মন্দ কাজ করে এবং তাদেরকে তিনি উত্তম পুরস্কার দিতে পারেন যারা সৎকাজ করে
  53,32,"যারা বিরত থাকে গুরুতর পাপ ও অশ্লীল কাজ থেকে, ছোটখাট অপরাধ ব্যতীত [১]। নিশ্চয় আপনার রবের ক্ষমা অপরিসীম; তিনি তোমাদের সম্পর্কে সম্যক অবগত---যখন তিনি তোমাদেরকে সৃষ্টি করেছিলেন মাটি হতে এবং যখন তোমরা মাতৃগর্ভে ভ্রূণরূপে ছিলে। অতএব, তোমরা আত্মপ্ৰশংসা করো না, তিনিই সম্যক জানেন তার সম্পর্কে যে তাকওয়া অবলম্বন করেছে [২]।"
  53,33,আপনি কি দেখেছেন সে ব্যক্তিকে যে মুখ ফিরিয়ে নেয়
  53,34,"এবং দান করে সামান্যই, পরে বন্ধ করে দেয় [১]"
  53,35,"তার কাছে কি গায়েবের জ্ঞান আছে যে, সে প্রত্যক্ষ করে"
  53,36,নাকি তাকে জানানো হয়নি যা আছে মূসার সহীফায়
  53,37,"এবং ইবরাহীমের সহীফায় [১], যিনি পূর্ণ করেছিলেন (তার অঙ্গীকার) [২]"
  53,38,"তা এই যে [১], কোনো বোঝা বহনকারী অন্যের বোঝা বহন করবে না"
  53,39,"আর এই যে, মানুষ তাই পায় যা সে চেষ্টা করে [১]"
  53,40,"আর এই যে, তার প্রচেষ্টার ফল শিঘ্রই দেখা যাবে"
  53,41,তারপর তাকে দেয়া হবে পূর্ণ প্রতিদান
  53,42,"আর এই যে, সবার শেষ গন্তব্য তো আপনার রবের কাছে [১]"
  53,43,"আর এই যে, তিনিই হাসান এবং তিনিই কাঁদান [১]"
  53,44,"আর এই যে, তিনিই মারেন এবং তিনিই বাঁচান"