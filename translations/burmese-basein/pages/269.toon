quran[12]{c,v,t}:
  16,15,"၁၅။\tထို့အပြင်အရှင်မြတ်သည် သင်တို့လှုပ်ရှားသောအခါ ကမ္ဘာမြေကြီးမလှုပ်ရှား*****သွားလာဖို့ရာ လမ်းတွေ့ နိုင်ရန် မြစ်ကြီး၊မြစ်ငယ်၊လမ်းကြီး၊လမ်းငယ်အသွယ်သွယ်ကို ဖန်ဆင်းထားတော်မူ၏။"
  16,16,"၁၆။\tထို့အပြင်တောင်ကုန်း၊ ကြယ်နက္ခတ်တာရာစသောအမှတ်သညာတို့ကို ဖန်ဆင်းထားတော်မူပါ၏။ ထိုအမှတ် သညာတို့အားဖြင့် လူသားတို့သည် သွားလာဖို့ရာ လမ်းတွေ့နိုင်ကြ၏။"
  16,17,"၁၇။\tဖန်ဆင်းခြင်းကို ပြုသောအရှင်မြတ်သည် ဖန်ဆင်းခြင်းကို မပြုသူနှင့်အတူတူပင်လော၊ သို့ပါလျက် သင်တို့သည် သတိရကြမည်မဟုတ်လော။"
  16,18,"၁၈။\tအကယ်၍ သင်တို့သည် အလ္လာဟ်အရှင်မြတ်၏ ဂုဏ်ကျေးဇူးတော်များကို ရေတွက်ကြလျှင် ရေတွက်၍ မဆုံးနိုင် ချေ၊ မှတ်သားကြလော့၊ အလ္လာဟ်အရှင်မြတ်သည် မုချဧကန်အပြစ်လွှတ်တော်မူ၏။ ကောင်းကြီးမင်္ဂလာပေးသနား တော်မူ၏။"
  16,19,"၁၉။\tအလ္လာဟ်အရှင်မြတ်သည် သင်တို့ဖုံးကွယ်လျှို့ဝှက်ထားသောအရာများ၊ သင်တို့ထုတ်ဖော်ကြေငြာသောအရာ များကို သိတော်မူ၏။"
  16,20,"၂ဝ။\tအလ္လာဟ်အရှင်မြတ်မှတပါး သူတို့ကိုးကွယ်သောဘုရားတုတို့သည် တစုံတရာမျှမဖန်ဆင်းချေ၊ ဖန်ဆင်း ခြင်းကိုသာ ခံရကြ၏။"
  16,21,"၂၁။\tထိုဘုရားပျက်တို့သည် အသက်မရှိ အသေသာဖြစ်၏။ ထို့အပြင်သူတို့သည် မိမိတို့ဘယ်အချိန်အခါတွင် ရှင်ပြန်ထ မြောက်ကြရမည်ကို မသိကြချေ။"
  16,22,"၂၂။\tသင်တို့၏ အရှင်သခင်သည် တဆူတည်းဖြစ်တော်မူ၏။ သို့သော်နောင်တမလွန်ဘဝကို မယုံကြည်သူတို့မှာမူကား သူတို့သည် မာနကြီးမားပလွှားသောကြောင့် သူတို့၏ စိတ်နှလုံးသည် အသိတရားကို ငြင်းပယ်ကြ၏။"
  16,23,"၂၃။\tမုချဧကန်အလ္လာဟ်အရှင်မြတ်သည် သူတို့ထိမ်ချန်လျှို့ဝှက်ထားသောအရာ၊ ထုတ်ဖော်ကြေငြာသောအရာအလုံးစုံ ကို အကုန်အစင်သိတော်မူ၏။ မှတ်သားကြလော့၊ အရှင်မြတ်သည် စိတ်ကြီးဝင်သောသူတို့ကို နှစ်သက်တော် မမူချေ။"
  16,24,"၂၄။\tထို့အပြင်သူတို့အား ဟယ်-အချင်းတို့၊ သင်တို့၏ ကျေးဇူးတော်သခင်သည် သင်တို့အား အဘယ်ဗျာဒိတ်ကို ချပေးတော်မူသနည်းဟု မေးသောအခါ သူတို့က ရှေးလူဟောင်းတို့၏ ဒဏ္ဍာရီများသာဟု ဖြေဆို၏။"
  16,25,"၂၅။\tရှင်ပြန်ထမြောက်ရသောနေ့တော်ကြီး၌ သူတို့သည် မိမိတို့ဝန်ထုပ်ဝန်ပိုးများကို လျှော့ပေါ့ခြင်းမရှိပဲ ပြည့်စုံစွာ ထမ်းရသည့်အပြင် သူတို့ပညာမဲ့သွေးဆောင်သောသူတို့၏ အထုပ်အပိုးအချို့ကိုလည်း ထမ်းရမည်။ သူတို့ ထမ်းရသောဝန်ထုပ်မှာ မကောင်းဆိုးဝါးဖြစ်၏။"
  16,26,"၂၆။\tသူတို့ထက်ရှေးကျသောသူတို့သည် အကြံအစည်ထုတ်ကြ၏။ ထို့ကြောင့်အလ္လာဟ်အရှင်မြတ်သည် သူတို့၏ အဆောက်အဦး၏ အခြေအမြစ်များကို ဖြိုဖျက်တော်မူ၏။ ထိုအခါအဆောက်အဦး၏ အမိုးအကာသည် သူတို့ အပေါ်သို့ အထက်မှ ပြိုကျ၏။ အပြစ်ဒဏ်တော်သည် အဘယ်နေရာမှာ ကျရောက်လာသည်ကို သူတို့မသိပဲ သူတို့အပေါ်သို့ ဆိုက်ရောက်လာ၏။"