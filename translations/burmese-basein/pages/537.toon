quran[23]{c,v,t}:
  56,77,"၇၇။\tအမှန်မှာ ဤကျမ်းတော်သည် အလွန်ကြီးကျယ်မြင့်မြတ်သောကျမ်းမြတ်ကုရ်အာန်အမှန်ဖြစ်၏။"
  56,78,"၇၈။\tထိုကျမ်းတော်ကို လျှို့ဝှက်ဖုံးအုပ်ထားသောစာအုပ်ကြီးတွင် ရေးတင်မှတ်သားထားတော်မူ၏။"
  56,79,"၇၉။\tထိုကျမ်းတော်ကို သန့်ရှင်းဖြူစင်သူတို့မှတပါး အခြားသူတို့မထိမကိုင်ရချေ။"
  56,80,"၈ဝ။\tထိုကျမ်းတော်ကို အနန္တစကြာဝဠာ၏ အရှင်သခင်ထုတ်ပြန်ပို့ချပေးသနားတော်မူ၏။"
  56,81,"၈၁။\tသို့ပါလျက် သင်တို့သည် ဤကျမ်းတော်ကို မယုံကြည်မထီမဲ့မြင်ပြုကြသလော။"
  56,82,"၈၂။\tထို့အပြင် ဤကျမ်းတော်ကို ပုတ်ခတ်ငြင်းပယ်မှုသည် သင်တို့၏ အသက်မွေးဝမ်းကြောင်းဖြစ်သလော။"
  56,83,"၈၃။\tအသက်ထွက်ခါနီး အသက်ဝိညာဉ်သည် လည်မျိုသို့ ဆိုက်ရောက်သောအခါ။"
  56,84,"၈၄။\tသင်တို့သည် အသက်ထွက်နေသောသူကို ကြည့်ရှုနေကြ၏။"
  56,85,"၈၅။\tငါသည် သင်တို့ထက်ပင် ထိုသူနှင့်သာလွန်နီးကပ်လျက် ရှိတော်မူ၏၊ သို့သော်လည်း သင်တို့သည် ငါ့အား မဖူးမြင်ကြချေ။"
  56,86,"၈၆။\tသင်တို့သည် အကယ်၍ ငါ၏ ကျေးတော်မျိုးကျွန်တော်မျိုးမဟုတ်လျှင်။"
  56,87,"၈၇။\tသင်တို့အမှန်စကားကို ဆိုကြလျှင် ထိုသူ၏ အသက်ကို သူ၏ကိုယ်တွင်းသို့ အဘယ်ကြောင့် ပြန်၍ မသွင်း ကြသနည်း။"
  56,88,"၈၈။\tတဖန်ကွယ်လွန်သေဆုံးသူသည် ငါ့အပါးတော်သို့ ယူဆောင်ခဲ့သောသူတို့ဘောင်တွင် ပါဝင်လျှင်။"
  56,89,"၈၉။\tသူသည် မွှေးကြိုင်ထုံသင်း စည်းစိမ်ချမ်းသာ ပေါများကြွယ်ဝ မွေ့လျော်ဖွယ်ကောင်းသောသုခဥယျာဉ်တော်၌ ပျော်စံနေထိုင်ရလတံ့။"
  56,90,"၉ဝ။\tထိုကွယ်လွန်သူသည် လက်ျာဘက်တော်သားတို့အထဲမှ ဖြစ်လျှင်။"
  56,91,"၉၁။\tလက်ယာဘက်တော်သားတို့က သူ့အား အဆွေ၊ သင့်ထံသို့ အေးချမ်းသာယာခြင်းကျရောက်ပါစေသောဝ်ဟူ၍ ဆုတောင်းမေတ္တာပို့ကြလတ့ံ။"
  56,92,"၉၂။\tသို့သော် ထိုသေဆုံးသူသည် ငြင်းပယ်သူ၊ အယူမှားသူဖြစ်လျှင်။"
  56,93,"၉၃။\tထိုသူအား ပွက်ပွက်ဆူနေသောရေပူကို တိုက်၍ ဧည့်ခံတော်မူလိမ့်မည်။"
  56,94,"၉၄။\tအချုပ်စကားမှာ သူ့အား ငရဲမီးထဲတွင် ဖုတ်ကင်မည်သာဖြစ်၏။"
  56,95,"၉၅။\tမှတ်သားကြလော့၊ ဤဗျာဒိတ်တော်များသည် မုချဧကန်မှန်ကန်၏။"
  56,96,"၉၆။\tသို့ဖြစ်၍ အို-တမန်တော်၊ သင်သည် မိမိ၏အရှင်သခင်၊ အတိုင်းထက်အလွန်ကြီးကဲမွန်မြတ်တော်မူသောအရှင်၏ နာမတော်ကို ဦးထိပ်ထက်ပန်ဆင်၍ ချီးကျုးလော့။"
  57,1,"၁။\tမိုးကောင်းကင်နှင့် ကမ္ဘာမြေပေါ်ဝယ်ရှိရှိသမျှအပေါင်းတို့သည် အလ္လာဟ်အရှင်မြတ်၏ ဂုဏ်တော်ကျေးဇူးတော် ကို ရင့်ကျူးကြကုန်၏၊ အကြောင်းမူကား အရှင်မြတ်သည် အနန္တတန်ခိုးတော်သခင် သဗ္ဗညုတဉာာဏ်တော်ရှင် ဖြစ်တော်မူ၏။"
  57,2,"၂။\tအရှင်မြတ်သည် အထက်ကောင်းကင်ဘုံနှင့် အောက်ပထဝီမြေကြီးကို အစိုးရတော်မူ၏၊ အရှင်မြတ်သည် အသက်ရှည်ခြင်း၊ သေခြင်းကို ပေးသနားတော်မူ၏၊ အရာရာကို ပြုစွမ်းနိုင်တော်မူ၏။"
  57,3,"၃။\tအရှင်မြတ်သည် အစအဆုံးဖြစ်တော်မူ၏၊ အတွင်းအပြင်ဖြစ်တော်မူ၏၊ ခပ်သိမ်းကုန်သောအရာကို အကြွင်းမဲ့ သိတော်မူ၏။"