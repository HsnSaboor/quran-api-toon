quran[20]{c,v,t}:
  26,20,"၂ဝ။\tတမန်တော်မူစာက အကျွနု်ပ်သည် လမ်းလွဲသွားသူတို့အထဲ ပါဝင်စဉ်က ထိုအမှုကို ပြုမိပါသည်ဟု ပြန်ပြော၏။"
  26,21,"၂၁။\tထို့နောက်သင့်အား ကြောက်ရွံ့သဖြင့့် သင့်ထံမှ ထွက်ပြေး၏၊ အကျွနု်ပ်၏အသက်သခင်ကျေးဇူးရှင်သည် အကျွနု်ပ်အား ဗျာဒိတ်ပေးတော်မူ၏၊ အကျွနု်ပ်ကို မိမိစေလွှတ်တော်မူသောတမန်တော်များအနက် တစ်ပါး အဖြစ်ဖြင့် ခန့်ထားတော်မူ၏။"
  26,22,"၂၂။\tဤကျေးဇူးတော်ကြောင့် သင်သည် အကျွနု်ပ်အား ကဲ့ရဲ့အပြစ်တင်၏၊ သင်သည် အစ္စရာအီလ်လူမျိုးတို့ကို ကျွန်ဘဝသွင်း၍ နှိပ်စက်ညှင်းပန်း၏ဟု တမန်တော်မူစာက ဖွာရောမင်းအား ပြန်ပြော၏။"
  26,23,"၂၃။\tထိုမင်းက အနန္တစကြာဝဋ္ဌာတို့၏ အရှင်သခင်ဆိုသည်မှာ အဘယ်အရာဖြစ်သနည်း။"
  26,24,"၂၄။\tတမန်တော်က ကမ္ဘာမြေပြင်မိုးကောင်းကင်နှင့် မိုးမြေစပ်ကြားရှိရှိသမျှတို့၏ အရှင်သခင်ဖြစ်တော်မူ၏၊ သင် ယုံကြည်လျှင် ကောင်းပေစွ။"
  26,25,"၂၅။\tထိုအခါဖွာရောမင်းက သူ၏မှုးမတ်တို့အား လှည့်၍ သင်တို့မကြားကြဘူးလားဟု ဆို၏။"
  26,26,"၂၆။\tတဖန်တမန်တော်မူစာက ထိုအရှင်မြတ်သည် သင်တို့၏အရှင်သခင်နှင့် သင်တို့၏မိဘဘိုးဘွားတို့၏ အသက် သခင်ကျေးဇူးရှင်ဖြစ်တော်မူ၏။"
  26,27,"၂၇။\tထိုအခါဖွာရောမင်းက သူ၏မှုးမတ်တို့အား မှတ်သားကြလော့၊ သင်တို့ထံသို့ စေလွှတ်တော်မူသောသင်တို့၏ တမန်တော်သည် သူရူးသူနှမ်းအစစ်ဖြစ်၏ဟု ဆို၏။"
  26,28,"၂၈။\tတဖန်တမန်တော်မူစာက ထိုအရှင်မြတ်သည် အရှေ့မျက်နှာစွန်း၊ အနောက်မျက်နှာစွန်းနှင့် ထိုမျက်နှာစွန်း စပ်ကြား ရှိသမျှတို့၏အသက်သခင်ကျေးဇူးရှင်ဖြစ်တော်မူ၏၊ သင်နားလည်လျှင် ကောင်းလေစွဟု ဟောပြော၏။"
  26,29,"၂၉။\tထိုအခါဖွာရောမင်းက အို--မူစာ၊ သင်သည် ငါမှတပါး အခြားဘုရားကို ခဝပ်ကိုးကွယ်လျှင် ငါသည် သင့်ကို အကျဉ်းသားတို့အထဲ၌ မုချထားမည်ဟု ကျိန်းမောင်း၏။"
  26,30,"၃ဝ။\tသို့သော်တမန်တော်မူစာက အကျွနု်ပ်သည် သင့်အား ထင်ရှားပေါ်လွင်သောအရာတစ်ခုပြသော်လည်း ယင်းသို့ ပြုမည်လောဟု မေး၏။"
  26,31,"၃၁။\tထိုအခါဖွာရောမင်းက အို--မူစာ၊ သင်အမှန်ကို ဆိုလျှင် သင်ပြောသောအရာကို ပြလော့ဟု ဆို၏။"
  26,32,"၃၂။\tထို့ကြောင့်တမန်တော်မူစာသည် မိမိ၏ လှံတံတောင်ဝှေးကို ပစ်ချလိုက်၏၊ ထိုအခါထိုလှံတန်တောင်ဝှေးသည် မြွေဖြစ်သွား၏။"
  26,33,"၃၃။\tထို့အပြင်တမန်တော်မူစာသည် မိမိလက်ကို ထုတ်ယူလိုက်ရာ လက်သည် ဆွတ်ဆွတ်ဖြူသွား၏။"
  26,34,"၃၄။\tထိုအခါဖွာရောမင်းသည် မိမိအပါးရှိ မှုးမတ်တို့အား ပြောဆိုသည်မှာ အို--အမတ်တို့၊ မူစာသည် ဝိဇ္ဇာအတတ်၌ တစ်ဘက်ကမ်းခတ်အောင် တတ်မြောက်သူတည်း။"
  26,35,"၃၅။\tအို--အမတ်တို့၊ ဤသူသည် မိမိ၏ ဝိဇ္ဇာအတတ်ပညာအားဖြင့် သင်တို့ငါတို့ကို မိမိတို့ပြည်မှ နှင်ထုတ်ရန် ကြံစည်၏၊ ယခုသင်တို့ ဘယ်အကြံကို ပေးကြမည်နည်းပြော၏။"
  26,36,"၃၆။\tအမတ်တို့က အရှင်မင်းကြီး၊ ဤမူစာနှင့် သူ၏အစ်ကိုအား အချိန်အနည်းငယ်ဆိုင်းင့ံထားတော်မူပါ၊ ထို့နောက် နိုင်ငံတော်အတွင်း မြို့ရွာအရပ်ရပ်သို့ ဆင့်ခေါ်သူများကို စေလွှတ်တော်မူပါ။"
  26,37,"၃၇။\tထိုဆင့်ခေါ်သူများသည် အရှင်မင်းကြီးထံသို့ ဝိဇ္ဇာဆရာတိုင်းကို ခေါ်ငင်လာရကြပါမည်ဟု ဆို၏။"
  26,38,"၃၈။\tထို့ကြောင့်ဝိဇ္ဇာဆရာတို့ကို ပညာပြိုင်ရန် နေ့ရက်ချိန်းချက်၍ သတ်မှတ်သောနေရာတွင် စုရုံးစည်းဝေးစေ၏။"
  26,39,"၃၉။\tထို့အပြင်တိုင်းသူပြည်သားတို့အား သင်တို့လည်း စုရုံးစည်းဝေးကြမည်လောဟု မောင်းခတ်မေးမြန်းစေ၏။"