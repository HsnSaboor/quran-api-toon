quran[24]{c,v,t}:
  51,7,"၇။\tသွားလာဖို့ရာ လမ်းအသွယ်သွယ်ရှိသောမိုးကောင်းကင်ကို ဆင်ခြင်၍ ငါ၏ တန်ခိုးတော်ဂုဏ်တော်တို့ကို အာရုံပြုကြလော့။"
  51,8,"၈။\tမှတ်သားကြလော့၊ သင်တို့သည် သမ္မာတရားတော်ကို အမျိုးမျိုးအဖုံဖုံဝိဝါဒများဖြစ်ကြ၏။"
  51,9,"၉။\tတရားတော်ကို မနှစ်သက်သူအား တရားတော်ကို ကျောပေးသွားစေတော်မူ၏။"
  51,10,"၁ဝ။\tတရားတော်နှင့်စပ်လျဉ်း၍ ထင်မိထင်ရာရမ်းဆပြောဆိုသူတို့သည် ပျက်စီးဆုံးရှုံးရမည်သာတည်း။"
  51,11,"၁၁။\t၎င်းတို့သည် အမှောင်အမိုက်တွင် မိုက်မဲတွေဝေသတိမေ့လျော့နေကြ၏။"
  51,12,"၁၂။\tထိုသူမိုက်တို့က တရားစီရင်တော်မူသောနေ့တော်ကြီးသည် အဘယ်အခါကျရောက်လိမ့်မည်နည်းဟု မေးကြ၏။"
  51,13,၁၃။ ထိုနေ့တော်ကြီးကား ထိုသူယုတ်မာတို့အား ငရဲမီးဖြင့် ညှင်းဆဲမည့်နေ့ဖြစ်၏။
  51,14,"၁၄။\tထိုသူမိုက်တို့အား သင်တို့သည် မိမိကိုယ်ကို မိမိနှိပ်စက်ညှင်းပန်းခြင်း၏ အရသာကို မြည်းကြလော့၊ ဤပြစ်ဒဏ် တော်သည် သင်တို့အလျင်စလိုတောင်းကြသောဒဏ်တော်ဖြစ်၏ဟု မိန့်တော်မူလတ့ံ။"
  51,15,"၁၅။\tသို့သော်ဒုစရိုက်မကောင်းမှုကို ရှောင်သူတို့မူကား ဥယျာဉ်တော်နှင့် စိမ့်စမ်းချောင်းမြောင်းအလယ်တွင် စံစား နေထိုင်ရကြလိမ့်မည်။"
  51,16,"၁၆။\tထိုနိဗ္ဗန်သားတို့သည် မိမိတို့၏ အသက်သခင်ကျေးဇူးရှင်ကြီးပေးသနားတော်မူသောအောင်ဆုမင်္ဂလာတော်ကို ခံယူနေကြရလိမ့်မည်၊ အကြောင်းမူကား သူတို့သည် အထက်ကျော်ကာလက ကောင်းမှုပြုသူများဖြစ်ကြ၏။"
  51,17,"၁၇။\tထိုသူတို့သည် ညဉ့်အချိန်၌ အနည်းငယ်သာအိပ်လေ့ရှိကြ၏။"
  51,18,"၁၈။\tထို့အပြင်နေ့တိုင်းအာရုံမတက်မီ အပြစ်လွှတ်တော်မူခြင်းကို ရှာမှီးကြ၏။"
  51,19,"၁၉။\tထို့အပြင်သူတို့၏ စည်းစိမ်ဥစ္စာမှ သူတောင်းစား၊ ဆင်းရဲသားနှင့် အခြားအောက်ကျနောက်ကျသူဆင်းရဲတို့ အတွက် သူတို့ရအပ်သောဝေစုရှိ၏။"
  51,20,"၂ဝ။\tထို့အပြင်ဤကမ္ဘာမြေပေါ်တွင်ကား ယုံကြည်သူအစစ်အမှန်တို့အဖို့ သက်သေသာဓကတော်များရှိကြ၏။"
  51,21,"၂၁။\tထို့အပြင် သင်တို့၏ ကိုယ်တွင်း၌လည်း သာဓကတော်များရှိကြ၏၊ သို့ပါလျက် သင်တို့သည် မမြင်နိုင်ကြသလော။"
  51,22,"၂၂။\tထို့အပြင် အထက်ကောင်းကင်ဘုံတွင် သင်တို့အဖို့အရာ စားနပ်ရိက္ခာများရှိ၏၊ ထို့အပြင် သင်တို့အား ကတိထား တော်မူသောအရာများလည်းရှိ၏။"
  51,23,"၂၃။\tမိုးကောင်းကင်နှင့် ကမ္ဘာမြေကြီး၏ အရှင်သခင်၏တန်ခိုးတော်ကြောင့် အထက်အဆိုပါတရားစကားအရပ်ရပ်သည် သင်တို့စကားပြောဆိုသကဲ့သို့ မှန်ကန်ချေ၏၊ ယုံမှားသံသယလုံးဝမရှိနိုင်ချေ။"
  51,24,"၂၄။\tအို-တမန်တော်မိုဟမ္မဒ်၊ တမန်တော်အေဗရာဟမ်၏ မြင့်မြတ်သည့်ဧည့်သည်တော်အကြောင်းအရာများကို သင် ကြားနာရပြီမဟုတ်လား။"
  51,25,"၂၅။\tသူတို့သည် သူ့အပါးသို့ရောက်သောအခါ အေးချမ်းသာယာပါစေသော်ဝ်ဟု နှုတ်ဆက်မေတ္တာဆိုကြ၏၊ သူ ကလည်း အေးချမ်းသာယာပါစေသော်ဝ်ဟု ပြန်၍ မေတ္တာပို့ပြီးလျှင် ငါမသိသောသူစိမ်းများဖြစ်ကြ၏ဟု စိတ်တွင် တွေးမိ၏။"
  51,26,"၂၆။\tထို့နောက်သူသည် အိမ်သူအိမ်သားများထံ ထွက်သွား၍ အဆီတစ်ထပ်အသားတစ်ထပ်နူးနပ်မွှေးကြိုင်သော အမဲကင်များကို ယူဆောင်လာစေ၏။"
  51,27,"၂၇။\tထိုအမဲကင်ကို သူတို့ရှေ့တွင် ကောင်းမွန်စွာပြင်ဆင်၍ အဆွေတို့သုံးဆောင်တော်မူမည်မဟုတ်လောဟု ဆို၍ တည်ကျွေး၏။"
  51,28,"၂၈။\tထို့နောက်သူသည် သူတို့ကို ကြောက်လန့်လာ၏။ သူတို့ကလည်း မကြောက်လင့်ဟု ဆို၍ လိမ်မာရေးခြား ရှိသောသားကောင်းရတနာတစ်ယောက်ရမည့် သတင်းကောင်းကို ပေးလေ၏။"
  51,29,"၂၉။\tထိုအခါသူ၏ ကြင်ဘက်တော်ထွက်လာ၍ မိမိ၏ ပါးပြင်နှစ်ဘက်ကို လက်ဖြင့် သုံးသပ်၍ ကြီးသောအသံဖြင့် ငိုကြွေးပြောဆိုသည်မှာ ငါသည် သက်ရွယ်ကြီးသောအမြံုမဖြစ်၏။"
  51,30,"၃ဝ။\tသူတို့က ပြန်ပြောသည်မှာ အမြံုဖြစ်စေကာမူ ရှင်မ၏ အရှင်သခင်က ယင်းသို့ဗျာဒိတ်တော်ခတ်နှိပ်တော်မူ၏၊ မုချဧကန်အရှင်မြတ်သည် လိမ်မာတော်မူသောအရှင်၊ သိတော်မူသောအရှင် ဖြစ်တော်မူ၏။"