quran[20]{c,v,t}:
  44,40,"၄ဝ။\tမုချဧကန်တရားစီရင်ဆုံးဖြတ်တော်မူသောနေ့တော်ကြီးကို သူတို့အားလုံးအတွက် သတ်မှတ်ချိန်းချက်ထားတော် မူ၏။"
  44,41,"၄၁။\tထိုနေ့တော်ကြီး၌ မိတ်ဆွေတစ်ဦးက အခြားမိတ်ဆွေတစ်ဦးကို ကျေးဇူးမပြုနိုင်ချေ၊ သူတို့ကို ကူညီရိုင်းပင်း မည်မဟုတ်ချေ။"
  44,42,"၄၂။\tသို့ရာတွင် အလ္လာဟ်အရှင်မြတ် ကောင်းကြီးမင်္ဂလာပေးသနားတော်မူသောသူများကား ယင်းသို့မဟုတ်ချေ၊ မှတ်သားကြလော့၊ အရှင်မြတ်သည် အနန္တတန်ခိုးတော်အရှင်၊ အနန္တကောင်းကြီးမင်္ဂလာတော်သခင်ဖြစ်တော်မူ၏။"
  44,43,"၄၃။\tမှတ်သားကြလော့၊ ရှားစောင်းပင်သည်သာလျှင်။"
  44,44,"၄၄။\tအပြစ်ထိုက်သင့်သူတို့စားမျိုရန် အစာအာဟာရဖြစ်၏။"
  44,45,"၄၅။\tထိုရှားစောင်းပင်သည် ငရဲသားတို့ဝမ်းတွင်း၌ အရည်ကျိုထားသောကြေးနီရည်ကဲ့သို့ ပွက်ပွက်ဆူနေ၏။"
  44,46,"၄၆။\tရေနွေးပွက်ပွက်ဆူနေသကဲ့သို့လည်း ဖြစ်၏။"
  44,47,"၄၇။\tထိုနေ့တော်ကြီး၌ မိန့်တော်မူမည်မှာ ဤသူကို ဖမ်းဆီး၍ ငရဲမီးအတွင်းသို့ ဆွဲသွင်းလော့။"
  44,48,"၄၈။\tထို့နောက်သူ၏ ဦးခေါင်းထိပ်ထက် ပွက်ပွက်ဆူသောရေပူကို လောင်းချလော့။"
  44,49,"၄၉။\tထို့အပြင်၎င်းအား ဤသို့ပြောလော့၊ နင်သည် ဤအပြစ်ဒဏ်၏ အရသာကို မြိန်ရှက်စွာမြည်းလော့၊ စင်စစ်မှာ နင်သည် လောကတွင် တန်ခိုးဂုဏ်သိမ်မြင့်မြတ်၏။"
  44,50,"၅ဝ။\tမှတ်သားလော့၊ ယနေ့သည် နင်ယုံမှားသံသယရှိသောနေ့တော်ကြီးအမှန်ပင်ဖြစ်၏။"
  44,51,"၅၁။\tမှတ်သားကြလော့၊ ဆွလားသ်ဝတ်ကို စောင့်ထိန်းသောသူတို့သည် လုံခြံုသာယာသောနေရာ၌ စံစားရလိမ့်မည်။"
  44,52,"၅၂။\tပန်းမလ်ဥယျာဉ်စိမ့်စမ်းချောင်းမြောင်းတို့အလယ်တွင် စံစားရလိမ့်မည်။"
  44,53,"၅၃။\tနူးည့ံပြေပြစ်သောပိုးထည်အဝတ် ပန်းအမျိုးမျိုးထိုးထား၍ ချောမောထူထပ်သောပိုးထည်အဝတ်များကို ဝတ်ဆင် လျက် တစ်ဦးနှင့်တစ်ဦး မျက်နှာချင်းဆိုင်၍ နေထိုင်စံစားရလိမ့်မည်။"
  44,54,"၅၄။\tယင်းကဲ့သို့ မွေ့လျော်စံစားစေတော်မူမည်၊ ၎င်းအပြင်ငါသည် ၎င်းတို့အား မျက်လုံးမျက်ဆံပြည့်ဝသောနတ် ကညာတို့နှင့် ထိမ်းမြားပေးတော်မူလိမ့်မည်။"
  44,55,"၅၅။\tသူတို့သည် နိဗ္ဗာန်ဥယျာဉ်တော်၌ ဘေးမရှိ လုံခြံုစွာနှင့် အလိုရှိရာအထူးထူးအထွေထွေသောသီးမျိုးဥမျိုးများကို တောင်းယူနိုင်ကြ၏။"
  44,56,"၅၆။\tသူတို့သည် ပထမသေခြင်းမှတပါး နိဗ္ဗာန်တွင် သေခြင်းကို မတွေ့ကြံုရတော့ချေ၊ ထို့အပြင်အရှင်မြတ်သည် သူတို့ကို ငရဲဘေးဒဏ်မှ ကယ်နှုတ်တော်မူပြီ။"
  44,57,"၅၇။\tယင်းကယ်နှုတ်ခြင်းသည် သင်၏အသက်သခင်ကျေးဇူးရှင်ကြီး၏ ကောင်းကြီးမင်္ဂလာတော်ဖြစ်၏၊ အထွဋ်မြတ်ဆုံး သောအောင်မြင်ခြင်းတည်း။"
  44,58,"၅၈။\tအို-တမန်တော်၊ သူတို့တရားရစေဖို့ရာ ငါသည် ဤကျမ်းမြတ်ကုရ်အာန်ကို လွယ်ကူစွာသိနိုင်ရန် သင်၏ ဘာသာစကားဖြင့် ထုတ်ပြန်ပို့ချပေးသနားတော်မူ၏။"
  44,59,"၅၉။\tသို့ဖြစ်၍ သင်သည် စောင့်ဆိုင်းနေလော့၊ သူတို့လည်း စောင့်ဆိုင်းနေကြ၏။"