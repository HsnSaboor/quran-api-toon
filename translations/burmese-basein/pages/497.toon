quran[21]{c,v,t}:
  44,19,"၁၉။\tသင်တို့သည် အလ္လာဟ်အရှင်မြတ်အား ငါတကောမလုပ်ကြလင့်၊ မှတ်သားကြလော့၊ ငါသည် သင်တို့ထံသို့ ထင်ရှားသောသက်သေခံချက်တော်ကို ယူဆောင်လာ၏။"
  44,20,"၂ဝ။\tမှတ်သားကြလော့၊ သင်တို့သည် ငါ့ကို ခဲပေါက်၍ သတ်ခြင်းကို မပြုစေခြင်းငှာ ငါသည် ငါ၏အရှင်သခင်၊ သင်တို့၏အရှင်သခင်၌ ခိုလှုံ၏။"
  44,21,"၂၁။\tအကယ်၍သင်တို့သည် ငါ့ကို မယုံကြည်လျှင် ငါသွားပါရစေ။"
  44,22,"၂၂။\tသူသည် မိမိ၏ အသက်သခင်ကျေးဇူးရှင်ကြီးအား ဤသူ ဤသူတို့သည် အပြစ်ရှိသူများဖြစ်ကြပါ၏ဟု ငိုကြွေး တိုင်တန်း၏။"
  44,23,"၂၃။\tထိုအခါသူ၏ အရှင်သခင်က အို-တမန်တော်မူစာ၊ ငါ၏ ကျေးကျွန်များကို ညတွင်ခေါ်ငင်ထွက်ပြေးလော့၊ မှတ်သားလော့၊ သင်တို့ကို လိုက်ဖမ်းလိမ့်မည်ဟု ဗျာဒိတ်ပေးတော်မူ၏။"
  44,24,"၂၄။\tထို့အပြင်ပင်လယ်ကို သင်တို့နောက်တွင် စွန့်ထားခဲ့ကြလော့၊ သင်၏ ရန်သူတို့သည် ရေနစ်မြုပ်သေရသော စစ်သည်တော်များဖြစ်ကြ၏။"
  44,25,"၂၅။\tထိုသူတို့သည် မြောက်မြားစွာသောဥယျာဉ်ပန်းမာလ်နှင့် စိမ့်စမ်းရေတွင်းများကို စွန့်ပစ်ထားခဲ့ကြရ၏။"
  44,26,"၂၆။\tထို့အပြင် ကိုင်းကျွန်းလယ်ယာ၊ ဥစ္စာခမ်းနား၊ အလွန်ကြီးကျယ်သောအဆောက်အဦးများကိုလည်း စွန့်ပစ်ထားခဲ့ ကြရ၏။"
  44,27,"၂၇။\tထို့အပြင်လည်း ၎င်းတို့အလွန်မွေ့လျော်ပျော်ပါးစံစားသည့်လောကီစည်းစိမ်ရိပ်ငြိမ်ချမ်းသာစသည်တို့ကိုလည်း စွန့်လွှတ်ပစ်ထားခဲ့ကြရ၏။"
  44,28,"၂၈။\t၎င်းတို့သည် ဤကဲ့သို့ပင် ဘဝပြောင်းသွားကြရ၏၊ နောက်သူတို့ပိုင်ပစ္စည်းဥစ္စာများကို အခြားအသင်းသား တို့အား အမွေပစ္စည်းဖြစ်စေတော်မူ၏။"
  44,29,"၂၉။\t၎င်းတို့သေကြေပျက်စီးသောကြောင့် မိုးကောင်းကင်နှင့် ကမ္ဘာမြေပြင်က ဝမ်းနည်းကြေကွဲခြင်းမပြုချေ၊ သူတို့၏ အပြစ်ဒဏ်ကို ရွှေ့ဆိုင်းထားတော်မမူချေ။"
  44,30,"၃ဝ။\tငါသည် အစ္စရာအီလ်အမျိုးသားတို့အား ရှက်ဖွယ်သောအပြစ်ဒဏ်မှ ကယ်နှုတ်တော်မူ၏။"
  44,31,"၃၁။\tငါသည် သူတို့ကို ဖွာရောမင်းလက်မှ ကယ်နှုတ်တော်မူ၏၊ သူသည် မသူတော်တို့၏ အာဏာရှင်ဖြစ်၏။"
  44,32,"၃၂။\tငါသည် အစ္စရာအီလ်အမျိုးသားတို့ကို လူမျိုးတကာတို့အထဲမှ ရွေးကောက်ချီးမြှောက်တော်မူ၏။"
  44,33,"၃၃။\tငါသည် သူတို့အား ငါ၏ သက်သေသာဓကတော်များကို ချပေးသနားတော်မူ၏၊ ထိုသာဓကတော်များသည် ထင်ရှားကြီးမားသောစုံစမ်းခြင်းလည်းဖြစ်၏။"
  44,34,"၃၄။\tမှတ်သားကြလော့၊ ဤကိုရိုက်ရ်ှအမျိုးသားတို့သည် အမှန်ပင် ဤသို့ဆိုကြ၏။"
  44,35,"၃၅။\tငါတို့သည် ပထမသေလွန်ကွယ်ပျောက်ပြီးသည့်နောက် ဘာမျှမဖြစ်နိုင်ချေ၊ ငါတို့သည် ပြန်ရှင်ရမည်မဟုတ်ချေ။"
  44,36,"၃၆။\tသင်တို့အမှန်ကိုဆိုလျှင် ငါတို့မိဘဘိုးဘွားတို့ကို ပြန်ယူခဲ့ပါ။"
  44,37,"၃၇။\tသူတို့သည် တူဘာလူမျိုးနှင့် ၎င်းတို့ထက်ရှေးကျသောလူဟောင်းများထက် သာလွန်ကောင်းမြတ်ကြသလော၊ ငါသည် ထိုသူတို့အားလုံးကို သူတို့၏အပြစ်များကြောင့် ကွပ်မျက်စီရင်တော်မူ၏။"
  44,38,"၃၈။\tငါသည် ကမ္ဘာမြေပြင်မိုးကောင်းကင်နှင့်တကွ မိုးမြေအကြားရှိရှိသမျှအရာများကို အချည်းနှီးအကျိုးမဲ့ဖန်ဆင်း တော်မူသည်မဟုတ်ချေ။"
  44,39,"၃၉။\tငါသည် ၎င်းတို့ကို တရားတော်အတွက်သာ ဖန်ဆင်းတော်မူ၏၊ သို့သော်အရေအတွက်များစွာသောသူတို့သည် မသိကြချေ။"