quran[16]{c,v,t}:
  50,36,"၃၆။\tဤသူများကို ဖန်ဆင်းတော်မမူမီ အထက်ကျော်ကာလ သူတို့ထက်လုံးရပ်သဏ္ဍာန် ခွန်အားကြီးမားသောကမ္ဘာ မြေကြီးပေါ်တွင် အနှံ့အပြားသွားလာနေထိုင်ကြသော လူဟောင်းအဆက်ဆက်ကို ငါဖျက်ဆီးတော်မူလေပြီ၊ တရားစီရင်တော်မူသောနေ့တော်ကြီးဆိုက်ရောက်လာသောအခါ သူတို့တွင် ခိုလှုံပုန်းအောင်းစရာနေရာဌာန တစ်စုံတစ်ရာရှိသလော။"
  50,37,"၃၇။\tမှတ်သားကြလော့၊ ဤအကြောင်းအရာများတွင် စိတ်နှလုံးအရင်းခံကောင်းသူအတွက်သော်လည်းကောင်း၊ ရေးခြားလိမ္မာစွာနားထောင်သူအတွက်သော်လည်းကောင်း၊ ဆုံးမသွန်သင်သတိပေးစကားများ ဧကန်အမှန်ပါရှိ၏။"
  50,38,"၃၈။\tအမှန်မှာ ငါသည် ကမ္ဘာမြေကြီး မိုးကောင်းကင်နှင့် မိုးမြေအကြားရှိရှိသမျှအရာများကို ခြောက်ရက်အတွင်း ပြီးစီးအောင်မုချဧကန်ဖန်ဆင်းတော်မူ၏၊ ယင်းသို့စီရင်တော်မူသည့်အတွက် ငါသည် လုံးဝမောပန်းတော်မမူချေ။"
  50,39,"၃၉။\tအေ-တမန်တော်မိုဟမ္မဒ်၊ ထိုသူမိုက်တို့ပြောစကားကို သည်းခံ၍ သင်၏အသက်သခင်ကျေးဇူးရှင်ကြီးအား အစဉ်အမြဲနေမထွက်မီ နေမဝင်မီ ချီးကျူးတသဝတ်ပြုလော့။"
  50,40,"၄ဝ။\tထို့အပြင်ညဉ့်တွင်လည်း အရှင်မြတ်အား ဝတ်ပြချီးကျူးလော့၊ ပညတ်တော်မူသည့်အတိုင်း ဦးညွတ်ချ၍ ဝတ်ပြု လော့။"
  50,41,"၄၁။\tသင်တို့နှင့်နီးကပ်သည့်နေရာမှ ကြွေးကြော်သူ ကြွေးကြော်သောနေ့၌ သင်တို့နားစိုက်၍ ကြားနာကြလော့။"
  50,42,"၄၂။\tထိုနေ့တော်ကြီး၌ သူခပ်သိမ်းတို့သည် အလွန်ပြင်းပြသောအသံကြီးကို အမှန်ကြားရလိမ့်မည်၊ ထိုနေ့ကား သေသူအားလုံးတို့သည် သချုႋင်းများအတွင်းမှ ထွက်လာရကြမည့်နေ့ဖြစ်၏။"
  50,43,"၄၃။\tမှတ်သားကြလော့၊ ငါသည် သက်မဲ့ကို သက်ရှိဖြစ်စေတော်မူ၏၊ သက်ရှိကို သက်မဲ့ဖြစ်စေတော်မူ၏၊ ငါ့အထံတော် သို့သာ ခရီးရှိ၏။"
  50,44,"၄၄။\tသူတို့ထွက်လာနိုင်ရန် ကမ္ဘာမြေကြီးကွဲအက်ပေးသောနေ့တော်ကြီး၌ သူတို့သည် အလျင်အမြန်ထွက်လာကြ ရမည်၊ သူတို့ကို စုရုံးစေတော်မူခြင်းကား ငါ့အဖို့ အလွန်လွယ်ကူ၏။"
  50,45,"၄၅။\tအို-တမန်တော်မိုဟမ္မဒ်၊ ဤမယုံကြည်သူတို့ပြောကြားသမျှကို ငါသည် အကြွင်းမဲ့သိတော်မူ၏၊ သင်သည် ၎င်းတို့အပေါ်၌ အတင်းအကျပ်ပြုနိုင်သူမဟုတ်၊ သို့သော်သင်သည် ငါ၏ ခြိမ်းခြောက်ခြင်းကို ကြောက်ရွံ့သောသူ အား ကုရ်အာန်ကျမ်းတော်အားဖြင့် သတိပေးဆုံးမလော့။"
  51,1,"၁။\tမြူမှုန့်သစ်ရွက်စသောအရာဝထ္ထုများကို ကစင့်ကလျားဖြစ်အောင် တိုက်ခတ်သောလေများ။"
  51,2,"၂။\tထို့အပြင်လေးလံလှသောမိုးတိမ်ကို ထမ်းရွက်သောလေများ။"
  51,3,"၃။\tထို့အပြင်သမုဒ္ဒရာပင်လယ်များတွင် ဖြည်းညှင်းသာယာစွာသွားလာသောလှေကြီးလှေငယ်သင်္ဘောများ။"
  51,4,"၄။\tထို့အပြင်ငါ၏ အမိန့်တော်အရ ကောင်းကြီးမင်္ဂလာများကို ဝေချမ်းပေးသောကောင်းကင်တမန်များ၊ ဤအရာ အပေါင်းတို့ကို သုံးသပ်ဆင်ခြင်၍ ငါ၏ တန်ခိုးတော်ဂုဏ်တော်များကို တသအောက်မေ့ကြလော့။"
  51,5,"၅။\tမှတ်သားကြလော့၊ သင်တို့အား ခြိမ်းခြောက်ထားတော်မူသောအရာသည် မုချဧကန်မှန်ကန်၏။"
  51,6,"၆။\tစစ်ကြောစီရင်တော်မူခြင်းသည် မုချဧကန်ဖြစ်လိမ့်မည်။"