quran[16]{c,v,t}:
  15,16,"၁၆။\tအမှန်မှာ ငါအရှင်မြတ်သည် ကောင်းကင်ဘုံ၌ နက္ခတ်တာရာဗိမာန်များကို စီရင်ထားတော်မူ၏။ ငါသည် ကောင်းကင်ဘုံကို ရှုမြင်ရသူအဖို့ရာ တင့်တယ်သိုက်မြိုက်စွာတန်ဆာဆင်ယင်ထားတော်မူ၏။"
  15,17,"၁၇။\tထို့အပြင်ငါအရှင်မြတ်သည် ကောင်းကင်ဘုံကို နှင်ထုတ်ခြင်းဒဏ်တော်ခံရသောရှိုင်တန်မာရ်နတ်များမှ ကာကွယ် စောင့်ရှောက်ထားတော်မူ၏။"
  15,18,"၁၈။\tသို့စောင့်ရှောက်လျက် ရှိုင်တန်မာရ်နတ်အချို့သည် ကောင်းကင်ဘုံသို့ တက်၍ ချောင်းမြောင်းနားထောင်ကြလျှင် သူတို့ကို မီးတောက်မီးလျှံက လိုက်လောင်လတ့ံ။"
  15,19,"၁၉။\tထို့အပြင်ငါအရှင်မြတ်သည် မဟာပထဝီမြေကြီးကို ဖြန့်ခင်းတော်မူ၏။ ထိုမြေပေါ်တွင် တောင်ငယ်တောင်ကြီးကို မြဲမြံစွာဖန်ဆင်းထားတော်မူ၏။ သင့်တော်သောကောက်ပဲသီးနှံအမျိုးမျိုးကို ပေါက်ရောက်စေတော်မူ၏။"
  15,20,"၂ဝ။\tငါသည် သင်တို့အား ကမ္ဘာပေါ်၌ အသက်မွေးဝမ်းကျောင်းများကို ပေးသနားတော်မူ၏။ ထို့အပြင် သင်တို့မကျွေး မွေးသောသက်ရှိသက်မဲ့တို့ကိုလည်း အသက်မွေးဝမ်းကျောင်းများပေးသနားတော်မူ၏။"
  15,21,"၂၁။\tခပ်သိမ်းကုန်သောအရာဝထ္ထုများသည် ငါ့အထံတော်မှာသာရှိ၏။ ထိုဝထ္ထုများကို သင့်လျော်ရုံမျှသာ ကမ္ဘာမြေပေါ် သို့ ချပေးသနားတော်မူ၏။"
  15,22,"၂၂။\tထို့အပြင်ငါသည် မြေသြဇာကောင်းစေသောလေများကို တိုက်ခတ်စေတော်မူ၏။ မိုးကောင်းကင်မှ မိုးရွာသွန်းစေ တော်မူ၏။ ထိုရေကို သင်တို့သောက်ဖို့ရာ ပေးသနားတော်မူ၏။ ထိုရေကို ထိန်းသိမ်းရသူတို့မဟုတ်ချေ။"
  15,23,"၂၃။\tမှတ်သားကြလော့။ ငါသာလျှင် အသက်ရှင်ခြင်း၊ သေခြင်းတို့ကို စီရင်တော်မူ၏။ ငါသည် ဝေနေယျသတ္တဝါ အပေါင်းတို့၏ အမွေစားအမွေခံဖြစ်တော်မူ၏။"
  15,24,"၂၄။\tအကယ်စင်စစ် ငါသည် သင်တို့အနက် စိတ်အားထက်သန်လျင်မြန်သူနှင့် ပျင်းရိဖင့်နွဲသောအပေါင်းတို့ကို အကုန်အစင်သိမြင်တော်မူ၏။"
  15,25,"၂၅။\tမှတ်သားလော့။ သင်၏ ကျေးဇူးတော်သခင်သည် သူတို့အားလုံးကို အတူတကွစုဆောင်းတော်မူမည်။ မှတ်သား လော့၊ အရှင်မြတ်သည် လိမ္မာတော်မူ၏။ သိတော်မူ၏။"
  15,26,"၂၆။\tငါအရှင်မြတ်သည် လူသားကို ရွှံ့မြေခဲမှ မုချဧကန်ပုံသွင်းဖန်ဆင်းတော်မူ၏။"
  15,27,"၂၇။\tလူသားတို့ကို မဖန်ဆင်းမီ ငါသည် ဂျင်နတ်သားတို့ကို မီးမှ ဖန်ဆင်းတော်မူ၏။"
  15,28,"၂၈။\tမှတ်သားလော့။ သင်၏ ကျေးဇူးတော်သခင်သည် ကောင်းကင်တမန်များအား ကြည့်လော့။ ငါသည် ရွှံ့မြေစေးမှ ပုံသွင်းပြီးလျှင် လူသားကို ဖန်ဆင်းတော်မူမည်။"
  15,29,"၂၉။\tထို့ကြောင့် ငါသည် သူ့ကို ဖန်ဆင်းတော်မူပြီး၍ သူ၏ ကိုယ်တွင်းသို့ ငါ၏ ဝိညာဉ်တော်မှ မှုတ်သွင်းတော်မူပြီး သည်နှင့်တပြိုင်နက် သင်တို့သည် သူ့အား ဝပ်တွားရှိခိုးကြလော့ဟု ဗျာဒိတ်တော်ပေးတော်မူ၏။"
  15,30,"၃ဝ။\tထို့ကြောင့် ကောင်းကင်တမန်တော်အပေါင်းတို့သည် လူသားကို ဦးခေါင်းဝပ်လျှိုးရှိခိုးပူဇော်ကြကုန်၏။"
  15,31,"၃၁။\tသို့သော်အီဗလစ်မာရ်နတ်မူကား ဦးချသူတို့ဘောင်တွင် မပါရန် ငြင်းဆိုသည်။"