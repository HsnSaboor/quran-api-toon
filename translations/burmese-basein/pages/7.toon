quran[11]{c,v,t}:
  2,38,"၃၈။\tငါအရှင်က အေ အာဒမ် သင်တို့အားလုံး ဥယျာဉ်တော်မှ ယခုချက်ချင်း ဆင်းသွားကြလော့။ သို့သော် ငါ့ထံမှ သင်တို့ထံသို့ လမ်းညွှန်အမှန်ပင်ကျလာလတ္တံ့။ အကြင်သူတို့သည် ငါ၏လမ်းညွှန်ကို လိုက်ကြအ့ံ။ ထိုသူတို့အပေါ်သို့ စိုးရိမ်ကြောင့်ကြခြင်းကျမည်မဟုတ် သူတို့သည် ပူဆွေးကြရမည် လည်း မဟုတ်ပေ။"
  2,39,"၃၉။\tသို့သော် အကြင်သူတို့သည် မယုံကြည်ကြ။ ငါအရှင်၏ နှုတ်ကပတ်တော်များကို ငြင်းပယ်ကြ၏။ ထိုသူတို့သည် ငရဲပြည်ကို တရားသဖြင့် ပိုင်သူများဖြစ်ကြ၏။ သူတို့သည် ငရဲပြည်၌ နေကြရမည်။"
  2,40,"၄ဝ။\tအေ အစ္စရာအီလ်အမျိုးသားတို့ သင်တို့အား ငါပြုတော်မူသော ဂုဏ်ကျေးဇူးတော်ကို သတိရကြ လော့။ သင်တို့သည် ငါနှင့်ဖွဲ့ထားသော ပဋိညာဉ်ကိုစောင့်ထိန်းကြလော့။ ငါ့ကိုကြောက်ရွံ့ ရိုကျိုး ကြလော့။"
  2,41,"၄၁။\tထို့ပြင် သင်တို့သည် ငါချပေးသနားတော်မူသော ကုရ်အာန်ကျမ်းတော်မြတ်ကို ယုံကြည်ကြလော့။ ထိုကျမ်းတော်သည် သင်တို့ရရှိပြီးသော ကျမ်းတော်ကို ထောက်ခံ၏။ သို့ဖြစ်၍ သင်တို့သည် ကုရ်အာန်ကျမ်းတော်ကို ရှေးဦးစွာ ပစ်ပယ်သူများမဖြစ်ကြလျင့်။ ငါ၏တရားတော်ကို အဘိုးနည်းနည်း နှင့် မရောင်းစားကြလင့်၊ ငါ့အား ကြောက်ရွံ့ရိုကျိုးကြလော့။"
  2,42,"၄၂။\tသင်တို့သည် တရားအမှန်နှင့် တရားအမှားကို ရှုပ်ထွေးအောင်မပြုကြလင့်။ တရားမှန်ကိုသိလျက်နှင့် ဖုံးမထားကြလင့်။"
  2,43,"၄၃။\tသင်တို့သည် မိမိတို့ကိုယ်တိုင် တရားစောင့်စည်းရိုသေရန် မေ့လျော့လျက် လူသားတို့ကို တရား စောင့်စည်းရန် ဆင့်ဆိုကြသလော။ သင်တို့သည် သမ္မာကျမ်းတော်ကို ရွတ်ဖတ်သူမျးဖြစ်ကြသလော။ သင်တို့၌ ဆင်ခြင်တုံတရားမရှိကြသလော။"
  2,44,"၄၄။\tသင်တို့သည် မိမိတို့ကိုယ်တိုင်တရားစောင့်စည်းရိုသေရန် မေ့လျော့လျက် လူသားတို့ကို တရား စောင့်စည်းရန် ဆင့်ဆိုကြသလော။ သင်တို့သည် သမ္မာကျမ်းတော်ကို ရွတ်ဖတ်သူများဖြစ်ကြသလော။ သင်တို့၌ ဆင်ခြင်တုံတရားမရှိကြသလော။"
  2,45,"၄၅။\tအစာင်အမတော်ကို သည်းခံခြင်းနှင့် ဆွလာသ်ဝတ်ပြုခြင်းတို့ဖြင့် ရှာမှီးကြလော့။ မိမိကိုယ်ကိုမိမိ နှိမ့်ချသူများမှတပါး အခြားသူများအတွက် ယင်းသို့ပြုကျင့်ရန်အမှန်ပင် ခဲယဉ်းလှ၏။"
  2,46,"၄၆။\tထိုသူတို့သည် သူတို့၏အရှင်သခင်အား တွေ့ရမည်ကိုသော်လည်းကောင်း၊ သူတို့သည် အရှင်မြတ် ထံသို့ ပြန်ကြရမည်ကိုသော်လည်းကောင်း သူတို့သိကြ၏။"
  2,47,"၄၇။\tအေ အစ္စရာအီလ်အမျိုးသားတို့ သင်တို့အား ငါအရှင်မြတ် ပေးသနားတော်မူသော ကောင်းချီးမင်္ဂလာ တော်ကို သတိရကြလော့။ ဝေနေယျသတ္တဝါတို့ထက် သင်တို့ကို ငါသည် သာလွန်နှစ်သက်တော်မူ သည်ကိုလည်း သတိရကြလော့။"
  2,48,"၄၈။\t၎င်းပြင် ဝိညာဉ်တစ်ခုက အခြားဝိညာဉ်ကို အကျိုးပြုနိုင်မည်မဟုတ်သောနေ့၊ ထိုဝိညာဉ်ထံမှ တောင်းပန်ကယ်နှုတ်ခြင်းကိုလက်ခံမည်မဟုတ်သောနေ့၊ ထိုဝိညာဉ်ထံမှ လျော်ကြေးကို လက်ခံမည် မဟုတ်သောနေ့၊ ဝိညာဉ်များကို ကူညီမည် ဟုတ်သောနေ့ သင်တို့သည် သင်တို့ကိုယ်ကို ထိုနေ့မှ ကာကွယ်ကြကုန်လော့။"