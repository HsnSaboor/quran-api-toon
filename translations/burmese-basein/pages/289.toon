quran[9]{c,v,t}:
  17,67,"၆၇။\tသင်တို့သည် ပင်လယ်သမုဒ္ဒရာအလယ်တွင် ဘေးအန္တရာယ်တွေ့ကြံုကြသောအခါ အကူအညီအတွက် သင်တို့ ဆုတောင်းသောဘုရားများသည် သင်တို့ကို မကူညီမကယ်တင်နိုင်ချေ။ အရှင်မြတ်သာလျှင် ကယ်နှုတ်တော်မူ၏။ သို့သော်အရှင်မြတ်သည် သင်တို့အား မြေကြီးသို့ ချမ်းသာစွာယူဆောင်တော်မူသောအခါ သင်တို့သည် လှည့်သွား ကြ၏။ အကြောင်းမူကား လူသားသည် အမြဲပင်ကျေးဇူးကန်းကြ၏။"
  17,68,၆၈။ သင်တို့သည် မိမိတို့အား အရှင်မြတ်၏ မြေမျိုစေတော်ခြင်းဘေးမှသော်လည်းကောင်း၊ မိမိတို့အပေါ်သို့ သဲ မုန်တိုင်းတိုက်ခတ်စေတော်မူခြင်းဘေးမှသော်လည်းကောင်း၊ လုံခြံုသည်ဟု ထင်မှတ်ကြသလော၊ ယင်းအန္တရာယ် နှင့်ရင်ဆိုင်ရသောအခါ သင်တို့၌ ကာကွယ်မည့်တစုံတယောက်မှ မရှိသည်ကို သင်တို့တွေ့ရမည်။
  17,69,"၆၉။\tသို့မဟုတ် အရှင်မြတ်သည် သင်တို့အား ရေဘေးသို့ ဒုတိယအကြိမ်ပို့တော်မူခြင်းမှသော်လည်းကောင်း၊ လေပြင်း မုန်တိုင်းအားဖြင့် သင်တို့အား ကျေးဇူးကန်းသောကြောင့် ရေနစ်မြုပ်စေတော်မူခြင်းမှသော်လည်းကောင်း၊ သင်တို့သည် လုံခြံုသည်ဟု ထင်မှတ်ကြသလော။ ကမ္ဘာမြေကြီးပေါ်တွင် သင်တို့အတွက် အလ္လာဟ်အရှင်မြတ်ကို လက်စားချေသူတစုံတယောက်မျှမရှိသည်ကို သင်တို့တွေ့လိမ့်မည်။"
  17,70,"၇ဝ။\tအကယ်စင်စစ် ငါအရှင်မြတ်သည် အာဒမ်၏ သားမြေးမြစ်တို့အား ဂုဏ်ပြုချီးမြှောက်တော်မူ၏။ ငါသည် ကုန်းလမ်း၊ ရေလမ်းဖြင့် သယ်ယူပို့ဆောင်တော်မူ၏။ သူတို့အား မွန်မြတ်သောအစာအဟာရကို ပေးသနားတော် မူ၏။ သူတို့အား ငါဖန်ဆင်းတော်မူသောအရာဝထ္ထုများအနက် သာလွန်၍ ထူးချွန်စွာနှစ်ခြိုက်တော်မူ၏။"
  17,71,"၇၁။\tငါသည် လူအပေါင်းတို့ကို မိမိတို့စာရင်းအသီးသီးနှင့်တကွ ဆင့်ခေါ်တော်မူသောနေ့တော်ကြီး၌ အကြင်သူတို့သည် မိမိ၏ စာရင်းစာအုပ်ကို လက်ျာလက်ထဲသို့ ထည့်ပေးခြင်းခံရ၏။ ထိုသူတို့သည် မိမိတို့၏ စာအုပ်ကို ဖတ်ရှု ကြလတ့ံ။ သူတို့ကို အဏုမြူခန့်မျှမတရားပြုတော်မူမည်မဟုတ်ချေ။"
  17,72,"၇၂။\tအကြင်သူသည် ဤဘဝ၌ မျက်စိကန်းအ့ံ၊ ထိုသူသည် နောင်ဘဝ၌လည်း မျက်ကန်းဖြစ်လတ့ံ။ တရားလမ်း ကြောင်းမှ ဝေးသည်ထက် ဝေးလတ့ံ။"
  17,73,"၇၃။\tမိုဟမ္မဒ်၊ သင်သည် ငါထုတ်ပြန်ချပေးသနားတော်မူသောကုရ်အာန်ကျမ်းတော်မြတ်နှင့်ဆန့်ကျင်သောတရားကို ဖန်တီးစိမ့်သောငှာ ထိုကျမ်းတော်မြတ်ကို သွေဖယ်ဖို့ရာ မိစ္ဆာမိုက်တို့သည် သင့်အား ဖျားယောင်းသွေးဆောင်ရန် အထူးကြိုးစားအားထု်ကြ၏။ သို့မှသာ သူတို့သည် သင့်အား မိတ်ဆွေအဖြစ်ဖြင့် လက်ခ့လတ့ံ။"
  17,74,၇၄။ အကယ်၍ ငါသည် သင့်အား အထူးတည်ကြည်ခိုင်မြဲစေတော်မမူခဲ့လျှင် သင်သည် သူတို့ဘက်သို့ အနည်းငယ် ယိမ်းယိုင်ခဲ့လိမ့်မည်။
  17,75,"၇၅။\tထိုအခါငါအရှင်မြတ်သည် သင့်အား ဤဘဝ၌ အပြစ်ဒဏ်တော်ကြီးနှစ်ထပ်တပ်ရိုက်တော်မူမည်။ နောင်ဘဝ ၌လည်း အပြစ်ဒဏ်နှစ်ထပ်ခတ်မည်။ ယင်းကဲ့သို့အပြစ်ဒဏ်ပေးတော်မူသောအခါ ငါမှ သင့်အား ကယ်ဆယ်ကူညီ မည့်သူကို သင်မတွေ့ချေ။"