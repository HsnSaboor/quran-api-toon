quran[20]{c,v,t}:
  50,16,"၁၆။\tငါသည် လူသားကို မုချဧကန်ဖန်ဆင်းတော်မူ၏၊ လူသားက မိမိဝိညာဉ်အား တီးတိုးပြောဆိုသည်ကို ငါအကုန် အစင်သိမြင်တော်မူ၏၊ လူသားသည် ၎င်း၏ လည်ချောင်းနီးကပ်သည်ထက် ငါသည် သူနှင့်နီးကပ်တော်မူ၏။"
  50,17,"၁၇။\tလူသား၏ လင်္ကျာလက်ဝဲ၌ ကောင်းကင်တမန်တစ်ပါးစီ သူ့ကို စောင့်ရှောက်လျက်ရှိ၏။"
  50,18,"၁၈။\tလူသားအကြင်စကားကို ပြောအ့ံ၊ ထိုစကားကို မှတ်ထားရန် ကောင်းကင်တမန်တော်သည် သူနှင့်အတူတကွ ရှိ၏။"
  50,19,"၁၉။\tလူသားသည် အသက်ထွက်ခြင်းဘေးဒုက္ခနှင့် ပြင်းပြနာကျယ်စွာတွေ့ကြံုရမည်သာတည်း၊ ထိုအခါ သူ့အား ဤသို့ပြောအ့ံ၊ ဤအရေးကား သင်ရှောင်လေ့ရှိသောသေဘေးပင်တည်း။"
  50,20,"၂ဝ။\tထို့အပြင်တံပိုးကို ပြင်းစွာမှုတ်၏၊ ထိုနေ့သည် ခြိမ်းခြောက်ထားတော်မူသောနေ့တော်ကြီးဖြစ်၏။"
  50,21,"၂၁။\tထိုအခါဝိညာဉ်တိုင်းသည် ပြန်ရှင်လာရ၏၊ ဝိညာဉ်နှင့်အတူတကွ ၎င်းကို မောင်းနှင်လာသောကောင်းကင်တမန် တော်တစ်ဦး သက်သေခံမည့်ကောင်းကင်တမန်တော်တစ်ဦးပါလာကြ၏။"
  50,22,"၂၂။\tထိုအခါမကောင်းမှုကျူးလွန်သူအား ဤသို့မိန့်တော်မူလတ့ံ၊ နင်သည် ဤနေ့တော်ကြီးကို ဂရုမစိုက်ခဲ့ချေ၊ ယခုမူကား နင်၏မျက်စိကို ဖုံးအုပ်ထားသောအမြှေးကို ငါခွာပစ်တော်မူပြီ၊ ထို့ကြောင့် ယနေ့နင်၏ မျက်စိသည် စူးရှထင်ရှားစွာမြင်နိုင်၏။"
  50,23,၂၃။ ထို့အပြင် ဒုစရိုက်ကောင်၏ ကိုယ်စောင့်တမန်တော်က ပြောသည်မှာ ဤသည်ကား သင်ပြုသမျှတို့ကို မှတ်သားထားသည့် သက်သေခံစာရင်းစာအုပ်ကြီး ဖြစ်၏။
  50,24,"၂၄။\tထိုအခါအလ္လာဟ်အရှင်မြတ်မိန့်တော်မူသည်မှာ အေ-ကောင်းကင်တမန်တော်နှစ်ဦး၊ သင်တို့သည် ငရဲထဲသို့ ထောင်ထားခြားနားသော ကျေးဇူးကန်းသူကို ပစ်ချကြလော့။"
  50,25,"၂၅။\tဤသူယုတ်မာသည် ကောင်းမှုကို တားမြစ်ကန့်ကွက်၏၊ မကောင်းမှုကို ကျူးလွန်၏၊ တရားမှန်ကို ယုံမှားသံသယ ရှိ၏။"
  50,26,"၂၆။\tထို့အပြင် ဤသူမိုက်သည် အလ္လာဟ်အရှင်မြတ်နှင့်တကွ အခြားဘုရားတုကို တွဲဖက်ခဝပ်ကိုးကွယ်၏၊ သင်တို့ နှစ်ဦးသည် ဤသူမိုက်အား အလွန်ပြင်းပြကြောက်မက်ဖွယ်သောအပြစ်ဒဏ်တော်ထဲသို့ ဆွဲငင်ပစ်ချကြလော့။"
  50,27,"၂၇။\tထိုအခါ ဤသူယုတ်မာ၏ အဖော်က တင်လျှောက်သည်မှာ အို-အကျွနု်ပ်တို့၏ အသက်သခင်ကျေးဇူးရှင်၊ အကျွနု်ပ်သည် သူ့အား ထောင်ထားခြားနားရန် သွေးမဆောင်ခဲ့ပါ၊ သို့သော်သူသည် မိမိအလိုအလျောက် လမ်းမှားတွင် ခရီးကျွံနေခဲ့ပါ၏။"
  50,28,"၂၈။\tအလ္လာဟ်အရှင်မြတ်က နင်တို့ကို ငါသည် အချိန်မီသတိပေးစကားတော်ကို ပေးတော်မူခဲ့လေပြီ၊ ထို့ကြောင့် ငါ့မျက်မှောက်ဝယ် တစ်ဦးကို တစ်ဦးအပြစ်တင်ပြောဆိုငြင်းခုံမှုကို မပြုလုပ်ကြတော့လင့်။"
  50,29,"၂၉။\tငါ ချမှတ်တော်မူသောစီရင်ချက်တော်ကို ပြောင်းလဲ၍ မရနိုင်ချေ၊ ငါသည် မိမိ၏ ကျေးကျွန်များကို မတရား နှိပ်စက်တော်မမူချေ။"
  50,30,"၃ဝ။\tငါသည် အဝီစငရဲကို အေ-ငရဲ၊ နင့်ကို ပြည့်အောင် ဖြည့်ပြီလောဟု မေးတော်မူ၍ ငရဲက အို-အရှင်မြတ်၊ အကျွန်ုထံသို့ လာဖို့ရာရှိပါသေးသလောဟု ပြန်လျှောက်သောနေ့၌။"
  50,31,"၃၁။\tဒုစရိုက်မကောင်းမှုများကို ရှောင်ခဲ့သူတို့အဖို့အရာ နိဗ္ဗာန်ဥယျာဉ်တော်ကို ချဉ်းကပ်ပေးတော်မူ၍ နိဗ္ဗာန်မဝေးသော နေ့၌။"
  50,32,"၃၂။\tထို့အပြင် ထိုသူမြတ်တို့အား မိန့်တော်မူသည်မှာ သင်တို့အား ကတိထားခဲ့တော်မူသောနိဗ္ဗာန်ဥယျာဉ်တော်သည် ဤမွေ့လျော်စံစားရာဌာနဖြစ်၏၊ ဤဥယျာဉ်တော်သည် တရားသံဝေဂရ၍ တရားတော်ကို အရေးစိုက်သူတို့အဖို့ ဖြစ်၏။"
  50,33,"၃၃။\tထိုသူမွန်တို့သည် မဟာဂရုဏာတော်သခင်အား တိတ်တဆိတ်လျှို့ဝှက်စွာကြောက်ရွံ့ရိုသေ၍ နောင်တသံဝေဂ ကြီးစွာနှင့် လာသူများဖြစ်ကြ၏။"
  50,34,"၃၄။\tအို-သူတော်ကောင်းတို့၊ သင်တို့သည် ချမ်းအေးသာယာစွာ နိဗ္ဗာန်ရွှေဘုံတွင်းသို့ ဝင်ကြလော့၊ ဤနေ့တော်ကြီး ကား မသေမပျောက်ရသောနေ့ဖြစ်၏။"
  50,35,"၃၅။\tဤနိဗ္ဗာန်ရွှေဘုံ၌ သူတို့လိုရာာအလုံးစုံကို ရရှိကြ၏၊ ထိုထက်ပိုမိုများပြားသောဆုလာဘ်တော်များသည် ငါ့အထံ တော်၌ ရှိကြ၏။"