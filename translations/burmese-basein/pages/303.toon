quran[14]{c,v,t}:
  18,84,"၈၄။\tမှတ်သားကြလော့၊ ငါအရှင်သည် ထိုမင်းအား ကမ္ဘာမြေပေါ်ဝယ် တန်ခိုးအရှိန်ကြီးမားစေတော်မူ၏။ အထူးထူး သောအရာသို့ လမ်းတခုကို ပေးသနားတော်မူ၏။"
  18,85,"၈၅။\tထိုဇူလ်ကရ်နိုင်မင်းသည် လမ်းတခုကို လိုက်လျှောက်သွားလေ၏။"
  18,86,"၈၆။\tထိုမင်းသည် နေဝင်ရာအရပ်သို့ ရောက်၏။ နေသည် ရွှံ့နစ်အိုင်တခုတွင်း ဝင်သွားသည်ကို သူမြင်ရ၏။ထိုရွှ့ံ အိုင်၏ အနီးအပါး၌ လူတသင်းကို တွေ့မြင်ရ၏။ ငါအရှင်မြတ်က အို-ဇွတ်ကရ်နိုင်၊ သင်သည် သူတို့အား အပြစ်ပေးခြင်းကိုသော်လည်းကောင်း၊ သနားကြင်နာခြင်းကိုသော်လည်းကောင်း၊ ပြုလုပ်လော့ဟု ဗျာဒိတ်ချ တော်မူ၏။"
  18,87,"၈၇။\tသူက မတရားမှုကို ပြုကျင့်သူအား အကျွနု်ပ်အပြစ်ခတ်ပါမည်၊ ထို့နောက်ထိုသူသည် သူ၏ ကျေးဇူးတော်သခင် ထံ ပြန်ယူခဲ့ခြင်းခံရပါမည်၊ အရှင်မြတ်သည် ထိုသူအား ကြီးမားသောအပြစ်ဒဏ်ခတ်နှိပ်တော်မူပါမည်ဟု တင်လျှောက်၏။"
  18,88,"၈၈။\tသို့သော် ယုံကြည်၍ မှန်ကန်မှုကို ပြကျင့်သောမှာမူကား သူ၏ ဆုလာဘ်သည် မွန်မြတ်လတ့ံ။ ငါအရှင်မြတ်သည် သူ့အား နာခံဆောင်ရွက်လွယ်သောဗျာဒိတ်တော်ကို ပေးတော်မူလတ့ံ။"
  18,89,"၈၉။\tထို့နောက် သူသည် လမ်းတခုကို လျှောက်သွား၏။"
  18,90,"၉၀။\tထိုအခါ သူသည် နေထွက်ရာအရပ်သို့ ရောက်ရှိ၏။ နေသည် လူတသင်းအပေါ်တွင် ထွက်နေသည်ကို သူ တွေ့မြင်ရ၏။ ထိုလူများအား နေ၏ အပူရှိန်မှ အကာအကွယ်ခိုလှုံရာကို ငါအရှင်မြတ်ပေးတော်မမူချေ။"
  18,91,"၉၁။\tထိုမင်း၏ အကြောင်းမှာ ယင်းသို့တည်း။ ငါအရှင်မြတ်သည် သူ၏ အကြောင်းကို အကြွင်းမဲ့သိမြင်တော်မူ၏။"
  18,92,"၉၂။\tထို့နောက်ထိုမင်းသည် တခုသောလမ်းကို လျှောက်လိုက်၏။"
  18,93,"၉၃။\tထိုအခါ သူသည် တောင်နှစ်ခုစပ်ကြားသို့ ရောက်ရှိ၏။ သူသည် ထိုတောင်နှစ်လုံးနှင့် ခရီးမကွာလှသောအရပ် တွင် လူတသင်းကို တွေ့ပြန်၏။ ထိုသူတို့သည် စကားတခွန်းတပါဒမျှနားမလည်ချေ။"
  18,94,"၉၄။\tသူတို့က အို-ဇုလ်ကရ်နိုင်မင်း၊ ဟာဂျူးမာဂျူးခေါ် အသင်းသားတို့သည် မုချဧကန်ဤအရပ်ဒေသကို ဖျက်ဆီး နေကြပါ၏။ ထို့ကြောင့်မင်းကြီးသည် အကျွနု်ပ်တို့နှင့် သူတို့စပ်ကြားတွင် တံတိုင်းကြီးတခုကို စီမံပြုလုပ်ပေးပါ။ အကျွနု်ပ်တို့သည် မင်းကြီးအား လက်အောက်ခံကြေးလက်ဆောင်ပေးရပါမည်လောဟု ပြောကြ၏။"
  18,95,"၉၅။\tသူက အကျွနု်ပ်၏ ကျေးဇူးတော်သခင်သည် အကျွနု်ပ်အား ပေးသနားတော်မူသောကျေးဇူးတော်သည် သင်တို့၏ လက်ဆောင်ထက်သာလွန်ကောင်းမွန်၏။ သင်တို့သည် အကျွနု်ပ်အား လူအားဖြင့် ကူညီကြလော့။ အကျွနု်ပ် သည် သင်တို့နှင့်သူတို့အလယ်ကြားတွင် တံတိုင်းကြီးတခုတည်ဆောက်မည်။"
  18,96,"၉၆။\tသင်တို့သည် သံတုံး၊သံပြား၊သံစရသမျှကို ယူခဲ့ကြလော့ဟု ပြန်ပြော၏။ သူသည် တောင်နှစ်ခုစပ်ကြားရှိနေရာကို ဖို့ပြီးသောအခါ သူက သင်တို့၏ မီးမွှေးဖိုများကို ထိုးကြလော့ဟု ဆို၏။ ဖိုထိုး၍ သံတိုသံစများသည် မီးခဲ အတိဖြစ်သောအခါ သူက သင်တို့၌ရှိသောကြေးနီများကို အရည်ကြို၍ ဆက်သကြလော့။ ထိုကြေးနီရည်ကို မီးခဲအတိဖြစ်နေသောသံတုံးသံစများအပေါ် သွန်းလောင်းမည်ဟု ဆို၏။"
  18,97,"၉၇။\tထိုအခါဟာဂျူးမာဂျူးခေါ်အသင်းသားတို့သည် ထိုတံတိုင်းကြီးပေါ်သို့ မတက်စွမ်းနိုင်ချေ။ ဖောက်လည်း ဖောက်ထွင်းနိုင်စွမ်းမရှိချေ။"