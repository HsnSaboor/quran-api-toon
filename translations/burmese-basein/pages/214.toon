quran[11]{c,v,t}:
  10,43,"၄၃။\tသူတို့အနက် သင့်ဘက်ကို ကြည့်သူလည်းရှိ၏။ သို့သော်သူတို့သည် မမြင်နိုင်သော်လည်း သင်သည် မျက်ကန်း သူတို့ကို လမ်းပြစွမ်းနိုင်သလော။"
  10,44,"၄၄။\tမှတ်သားကြလော့၊ အလ္လာဟ်အရှင်မြတ်သည် လူသားအပေါင်းတို့ကို စိုးစဉ်းမျှမတရားစီရင်တော်မမူချေ။ သို့သော် လူသားတို့သည် မိမိကိုယ်ကို မိမိတို့ပြစ်မှားကြ၏။"
  10,45,"၄၅။\tအရှင်မြတ်သည် သူတို့အားလုံးကို အတူတကွစုဆောင်းထားတော်မူသောနေ့တော်ကြီး၌ သူတို့သည် တစ်နာရီ မျှသာနေထိုင်ကြသည်ဟု ထင်မှတ်ကြမည်။ အချင်းချင်းတယောက်ကို တယောက်က မှတ်မိကြမည်၊ အလ္လာဟ် အရှင်မြတ်ကို မျက်ဝါးထင်ထင်ဖူးမြင်ရမည်ကို မယုံကြည်၊ လမ်းပြခြင်းမခံရသူတို့သည်ကား မုချဧကန်ပျက်စီး ဆုံးရှုံးရမည်သာတည်း။"
  10,46,"၄၆။\tအို-မိုဟမ္မဒ်၊ ငါသည် သူတို့အား ကတိထားတော်မူသောအရာအချို့ကို သင့်အား မြင်စေတော်မူသည်ဖြစ်စေ၊ မြင်စေတော်မူသည်ဖြစ်စေ၊ မြင်စေတော်မမူသည်ဖြစ်စေ သူတို့သည် ငါ့အထံတော်သို့ ပြန်လာရမည်သာတည်း၊ ထို့အပြင်အလ္လာဟ်အရှင်မြတ်သည် သူတို့ကျင့်ဆောင်သမျှအပေါင်းတို့ကို အသိသက်သေဖြစ်တော်မူ၏။"
  10,47,"၄၇။\tလူမျိုးတုုိင်း၌ပင် တမန်တော်တစ်ပါးစီရှိကြ၏။ တရားစီရင်တော်မူသောနေ့တော်ကြီး၌ သူတို့၏ တမန်တော်သည် လာသောအခါ သူတို့စပ်ကြားရှိအမှုသည် ဖြောင့်မတ်မှန်ကန်စွာစီရင်ဆုံးဖြတ်ခံရမည်။ သူတို့သည် မတရားပြုခြင်း ခံရမည်မဟုတ်ချေ။"
  10,48,"၄၈။\tထို့အပြင်သူတို့က သင်တို့သည် သစ္စာဝါဒီများဖြစ်ကြလျှင် သင်တို့ပြောဆိုသောကတိတော်သည် မည်သည့်အခါ အတည်ပြုခြင်းခံရမည်နည်းဟု မေးကြ၏။"
  10,49,"၄၉။\tဟောကြားလော့၊ အလ္လာဟ်အရှင်မြတ်အလိုတော်အားဖြင့်မှတပါး၊ အကျွနု်ပ်သည် မိမိကိုယ်ကို တစုံတရာအကျိုး အပြစ်မပေးနိုင်ချေ။ လူမျိုးတိုင်းအတွက် ပြဋ္ဌာန်းထားသောအချိန်ရှိ၏။ သူတို့အတွက် အချိန်ကျရောက်လာသော အခါ သူတို့သည် ထိုအချိန်ကို တနာရီရှေ့တိုးနောက်ဆုတ်မပြုစွမ်းနိုင်ကြချေ။"
  10,50,"၅၀။\tဟောကြားလော့၊ သင်တို့သည် တွေးတောဆင်ခြင်ကြပြီးပြီလော့၊ အရှင်မြတ်၏ အပြစ်ဒဏ်တော်သည် ညဉ့်ဝင် တိုက်ခြင်းအားဖြင့်ဖြစ်စေ၊ အလုပ်ရှုပ်သောနေ့၌ဖြစ်စေ၊ ဆိုက်ရောက်လာသောအခါ ထိုအပြစ်ဒဏ်တော်မှ မည်သည့်အပိုင်းကို အပြစ်ရှိသူများမြန်မြန်ကျရောက်စေလိုသနည်း။"
  10,51,"၅၁။\tအပြစ်ဒဏ်တော်ဆိုက်ရောက်လာမှသာလျှင် သင်တို့သည် ယုံကြည်ကြမည်လော၊ မည်သို့နည်း၊ ယခုယုံကြည်ကြ လော့၊ ယခုတိုင်အောင်သင်တို့သည် မိစ္ဆာအယူဝါဒအားဖြင့် အပြစ်ဒဏ်တော်မြန်မြန်ဆိုက်ရောက်လာအောင် ပြုကျင့်နေကြ၏။"
  10,52,"၅၂။\tထိုအခါမတရားပြုသူတို့အားလုံးထံသို့ သင်တို့သည် ထာဝရငရဲကို မြည်းစမ်းကြလော့။ သင်တို့ဆည်းပူးခဲ့သော အကုသိုလ်မှတပါး အခြားအမှုကို လက်စားချေသလောဟု ဗျာဒိတ်တော်လာလိမ့်မည်။"
  10,53,"၅၃။\tသူတို့သည် သင့်အား ထိုအကြောင်းအရာကို မှန်ကန်ပါ၏လောဟု မေးမြန်းကြသည်။ ဟောကြားလော့၊ မှန် ကန်၏။ ငါ၏ ကျေးဇူးတော်သခင်အားဖြင့် ထိုအရာသည် အမှန်ပင်မှန်ကန်၏။ သင်တို့သည် မလွတ်နိုင်ကြပေ။"