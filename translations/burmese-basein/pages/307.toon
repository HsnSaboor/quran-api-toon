quran[13]{c,v,t}:
  19,26,"၂၆။\tထို့ကြောင့်အစာစားလော့။ ရေသောက်လော့။ နှစ်သိမ့်အားတက်လာလော့။ အကယ်၍သင်သည် လူသားတဦး တယောက်ကို တွေ့လျှင် သူ့အား ပြောလော့။ မှတ်သားပါ၊ အကျွနု်ပ်သည် မဟာဂရုဏာတော်ရှင်အား ဥပုသ်တည်ဆောက်ပါမည်ဟု သစ္စာပြုပြီးပြီ၊ ယနေ့အကျွနု်ပ် လူသားနှင့်စကားမပြောရချေ။"
  19,27,"၂၇။\tသားဖွားပြီးသောအခါ သူမသည် မိမိ၏ သားငယ်ကို မိမိသားချင်းတို့ထံသို့ ချီဆောင်လာ၏။ သူတို့က အို-မရယမ်၊ သင်သည် အလွန်အ့ံအားသင့်ဖွယ်ကို ယူဆောင်လာချေပြီ။"
  19,28,"၂၈။\tအို-ဟာရွန်၏ နှမ၊ သင်၏ ဖခင်သည် သူယုတ်မာမဟုတ်ချေ၊ သင်၏ မိခင်လည်း ပြည့်တန်ဆာမ မဟုတ်ချေ ဟု ကဲ့ရဲ့ကြ၏။"
  19,29,"၂၉။\tထိုအခါသူမသည် မိမိသားကို လက်ညှိုးထိုးပြ၏။ သူတို့က ပုခက်ထဲရှိ ကလေးနှင့် အကျွနု်ပ်တို့အဘယ်သို့ စကားပြောနိုင်အ့ံနည်းဟု ဆိုကြကုန်၏။"
  19,30,"၃ဝ။\tထိုအခါသူငယ်က မှတ်သားကြလော့။ အကျွနု်ပ်သည် အလ္လာဟ်အရှင်မြတ်၏ ကျေးတော်မျိုးကျွန်တော်မျိုးဖြစ်၏။ အရှင်မြတ်သည် အကျွနု်ပ်အား ကျမ်းတော်ကို ချပေးသနားတော်မူ၏။ အကျွနု်ပ်ကို တမန်တော်ရာထူးနှင့် ချီးမြှင့်တော်မူပြီ။"
  19,31,"၃၁။\tအရှင်မြတ်သည် အကျွနု်ပ်မည်သည့်နေရာရှိရှိ ရှိသောနေရာတွင် အကျွနု်ပ်အား ကောင်းကြီးပေးတော်မူ၏။ အကျွနု်ပ်အသက်ရှင်နေစဉ်ကာလပတ်လုံး ဆွလတ်ဝတ်ပြုစုရန်နှင့် အလှုဒါနပေးရန် အကျွနု်ပ်အား ဆင့်ဆိုတော် မူ၏။"
  19,32,"၃၂။\tအကျွန်ုပ်အား မိမိမွေးသမိခင်၏ ဝတ်ကို ကျေကုန်စေတော်မူ၏။ ဂုဏ်မောက်စေတော်မမူချေ။ ကောင်းကြီးမင်္ဂလာ ကင်းမဲ့စေတော်မမူချေ။"
  19,33,"၃၃။\tမွေးဖွားသောနေ့၌လည်းကောင်း၊ သေပျောက်ရသောနေ့၌လည်းကောင်း၊ ရှင်ပြန်ထမြောက်ရသောနေ့တော်ကြီး ၌ အကျွနု်ပ်အပေါ်သို့ အေးချမ်းသာယာခြင်းမင်္ဂလာတော်ကြီးသက်ရောက်ပါစေသော်ဝ်ဟု ပြောဆို၏။"
  19,34,"၃၄။\tမရယမ်၏ သားတော်အီစာသည် ယင်းသို့ဖြစ်၏။ ဤပြောပြချက်သည် သူတို့ယုံမှားသံသယရှိသောအမှန်တရား ဖြစ်၏။"
  19,35,"၃၅။\tအလ္လာဟ်အရှင်မြတ်၌ သားရတနာရှိသည်ဆိုခြင်းသည် အရှင်မြတ်၏ ဂုဏ်တော်နှင့်မသင့်မြတ်ချေ။ အရှင်မြတ် သည် ချို့တဲ့ခြင်းမဲ့တော်မူ၏။ အရှင်မြတ်သည် တစုံတခုသောအရာကို ဖန်ဆင်းလိုတော်မူသောအခါ ထိုအရာ အား ဖြစ်စေဟုသာ မိန့်တော်မူ၏။ ထိုအရာသည် ချက်ခြင်းဖြစ်လာရ၏။"
  19,36,"၃၆။\tထို့အပြင်မှတ်သားကြလော့၊ အလ္လာဟ်အရှင်မြတ်သည် အကျွနု်ပ်၏ အရှင်သခင်နှင့် သင်တို့၏ အရှင်သခင် ဖြစ်တော်မူ၏။ ထို့ကြောင့်အရှင်မြတ်ကို ခဝပ်ကိုးကွယ်ကြလော့။ ဤသည်သာလျှင် လမ်းမှန်ဖြစ်၏။"
  19,37,"၃၇။\tသူတို့အထဲ၌ ဂိုဏ်းအသင်းများကွဲပြားခြားနားကြ၏။ အလွန်ကြောက်မက်ဖွယ်သောနေ့တော်ကြီး၏ အစည်းအဝေး ကို မယုံကြည်သူတို့သည် ပျက်စီးရမည်သာတည်း။"
  19,38,"၃၈။\tငါအရှင်မြတ်ထံတော်သို့ ဝင်ရသောနေ့တော်ကြီး၌ သူတို့ကို ကြည့်လော့၊ နားထောင်လော့၊ သို့သော်လည်း မကောင်းမှုကျူးလွန်သူတို့သည် ယနေ့မူကား ထင်ရှားစွာမှားယွင်းနေကြ၏။"