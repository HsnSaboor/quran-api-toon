quran[27]{c,v,t}:
  55,68,"၆၈။\tဤဥယျာဉ်တော်များ၌ စွန်ပလွံသီး၊ သလဲသီးစသည့်သစ်သီးသစ်ဥအမျိုးမျိုးရှိ၏။"
  55,69,"၆၉။\tသင်တို့သည် သင်တို့၏အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"
  55,70,"၇ဝ။\tဤဥယျာဉ်တော်များ၌ အဆင်းရူပ လှပတင့်တယ် ချစ်ခင်ဖွယ်ကောင်းသောနတ်ကညာများရှိ၏။"
  55,71,"၇၁။\tသင်တို့သည် သင်တို့၏အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"
  55,72,"၇၂။\tထိုနတ်ကညာများသည် သန့်ရှင်းဖြူစင်၍ တဲအဆောင်များတွင် စံစားနေကြ၏။"
  55,73,"၇၃။\tသင်တို့သည် သင်တို့၏အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"
  55,74,"၇၄။\tထိုနတ်ကညာများမှာ လူယောက်ျား ဂျင်ယောက်ျားမထိသေးသောကညာအစစ်ဖြစ်ကြ၏။"
  55,75,"၇၅။\tသင်တို့သည် သင်တို့၏အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"
  55,76,"၇၆။\tထိုနတ်ကညာများသည် မှီအုံးအစိမ်းနှင့် လှပသောကော်ဇောများအပေါ်တွင် လှဲလျောင်းလျက် စံစားနေကြ၏။"
  55,77,"၇၇။\tသင်တို့သည် သင်တို့၏အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"
  55,78,"၇၈။\tအို-တမန်တော်၊ သင်၏ အရှင်သခင်သည် အနန္တတန်ခိုးတော်ရှင် ကျော်ဇော်ထင်ရှားသောအရှင်၏ နာမတော် သည် မင်္ဂလာအဖြာဖြာနှင့် ပြည့်စုံလှ၏။"
  56,1,"၁။\tအဖြစ်အပျက်တော်ကြီးဆိုက်ရောက်လာသောအခါ။"
  56,2,"၂။\tအဖြစ်အပျက်တော်ကြီးကျရောက်လာမည်ကို မငြင်းနိုင်ချေ။"
  56,3,"၃။\tထိုအခါ အချို့သူတို့သည် အရှက်တကွဲနှိမ့်ချခြင်းကို ခံကြရမည်၊ အချို့မူကား ချီးမြှောက်ခြင်းကို ခံကြရမည်။"
  56,4,"၄။\tကမ္ဘာမြေကြီးသည် မငြိမ်မသက်ငလျင်ကြီးတုန်လှုပ်သောအခါ။"
  56,5,"၅။\tတောင်ကြီးတောင်ငယ်အသွယ်သွယ်တို့သည် မြမှုန့်အတိဖြစ်အောင် အကြိတ်ခံရသောအခါ။"
  56,6,"၆။\tတောင်များသည် လေတွင် လွင့်ပါသွားသောဖုတ်ဖြစ်သောအခါ။"
  56,7,"၇။\tထိုအခါသင်တို့အားလုံးသည် သုံးမျိုးသုံးစားဖြစ်ကြလိမ့်မည်။"
  56,8,"၈။\tပထမအမျိုးအစားမှာ လက်ယာဘက်တော်တွင် နေရသောအမျိုးအစား၊ ထိုလက်ယာဘက်တော်သားတို့သည် အဘယ်သို့ဖြစ်ကြသနည်း။"
  56,9,"၉။\tဒုတိယအမျိုးအစားမှာ လက်ဝဲဘက်တော်တွင် နေရသောအမျိုးအစား၊ ထိုလက်ဝဲဘက်တော်သားတို့သည် အဘယ်သို့ ဖြစ်ကြသနည်း။"
  56,10,"၁ဝ။\tတတိယအမျိုးအစားမှာ အခြားသူတို့ထက် ရှေ့သို့သာလွန်တက်ရသောအမျိုးအစား၊ ရှေ့ဆုံးတွင် နေရသောအမျိုး အစား။"
  56,11,"၁၁။\tဤရှေ့ဆုံးတွင် နေရသူများကို အလ္လာဟ်အရှင်မြတ်အထံတော်သို့ နီးကပ်စွာယူဆောင်လာခဲ့လိမ့်မည်။"
  56,12,"၁၂။\tဤသူမြတ်တို့သည် အလွန်မွေ့ပျော်သာယာသောနိဗ္ဗာန်ဥယျာဉ်ဘုံတွင် ပျော်စံနေထိုင်ကြရလိမ့်မည်။"
  56,13,"၁၃။\tဤဥယျာဉ်ဗိမာန်တွင် ရှေးလူဟောင်းအများအပြားရှိကြလိမ့်မည်။"
  56,14,"၁၄။\tနောက်လူအနည်းအပါးသာ ရှိလိမ့်မည်။"
  56,15,"၁၅။\tဤသူမွန်တို့သည် အတန်းအတန်းစီထားသောပလ္လင်များပေါ်တွင်။"
  56,16,"၁၆။\tမျက်နှာချင်းဆိုင်၍ လဲလျောင်းနေကြလိမ့်မည်။"