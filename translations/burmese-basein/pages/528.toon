quran[24]{c,v,t}:
  53,45,"၄၅။\tထို့အပြင်အရှင်မြတ်သည် ဖိုမလင်မယားစုံတွဲကို ဖန်ဆင်းတော်မူကြောင်းလည်းဖြစ်၏။"
  53,46,"၄၆။\tယင်းလင်မယားစုံတွဲကို ကကလရေကြည်မှ ဖန်ဆင်းတော်မူ၏၊ ထိုရေကြသည် အဘထံမှ ထွက်၍ အမိသားအိမ် တွင်းသို့ သက်ဝင်ရ၏။"
  53,47,"၄၇။\tထို့အပြင်အှင်မြတ်သည် ဒုတိယအကြိမ်ဖန်ဆင်းဦးမည်ဟု ဗျာဒိတ်ပေးတော်မူကြောင်းလည်းဖြစ်၏။"
  53,48,"၄၈။\tထို့အပြင်အရှင်မြတ်သည် ပေါများကြွယ်ဝခြင်းနှင့် ရောင့်ရဲတင်းတိမ်ခြင်းကို ပေးသနားတော်မူသောအရှင်ဖြစ်တော် မူကြောင်းလည်းဖြစ်၏။"
  53,49,"၄၉။\tထို့အပြင်အရှင်မြတ်သည် ဆီရီရတ်(စ်)ခေါ် ကြယ်နက္ခတ်တာရာတို့၏ အရှင်သခင်ဖြစ်တော်မူကြောင်းလည်းဖြစ်၏။"
  53,50,"၅ဝ။\tထို့အပြင်အရှင်မြတ်သည် ရှေးလူဟောင်းအားဒ်လူမျိုးကို ကွပ်မျက်ဖျက်ဆီးတော်မူကြောင်းလည်းဖြစ်၏။"
  53,51,"၅၁။\tထို့အပြင်အရှင်မြတ်သည် စမုဒ်လူမျိုးကိုလည်း ချမ်းသာမပေး၊ ဖျက်ဆီးတော်မူကြောင်းလည်းဖြစ်၏။"
  53,52,"၅၂။\tထို့အပြင်ရှေးလွန်လေပြီးသောကာလတွင် တမန်တော်နူဟို၏ လူတို့သည် လွန်စွာဆိုးယုတ်မတရားကျင့်၍ ထောင်ထားခြားနားခြင်းကြောင့် ပျက်စီးဆုံးရှုံးရကြောင်းလည်းဖြစ်၏။"
  53,53,"၅၃။\tထို့အပြင်အရှင်မြတ်သည် မူတာဖီကာမြို့နယ် နယ်မြေတဝှမ်းကို ဖျက်ဆီးတော်မူကြောင်းလည်းဖြစ်၏။"
  53,54,"၅၄။\tယင်းသို့ဖျက်ဆီးတော်မူခြင်းကြောင့် ထိုမြို့နယ်သည် ပပျောက်သွားလေ၏။"
  53,55,"၅၅။\tသို့ရှိရာ အို-လူသား၊ သင်သည် မိမိ၏ အရှင်သခင်၏ အနန္တကောင်းကြီးမင်္ဂလာတော်များအနက် မည်သည့် မင်္ဂလာတော်ကို ငြင်းပယ်မည်နည်း။"
  53,56,"၅၆။\tဤတမန်တော်သည် သင်လူသားတို့အား သွန်သင်ဆုံးမသတိပေးရန် ပွင့်လာသောရှေးတမန်တော်အဆက်ဆက် တွင် တစ်ဦးဖြစ်၏။"
  53,57,"၅၇။\tသင်တို့အား ခြိမ်းခြောက်ထားသောအချိန်နာရီတော်ကြီးသည် နီးကပ်လာပြီ။"
  53,58,"၅၈။\tအလ္လာဟ်အရှင်မြတ်မှတပါး မည်သူမျှထိုအချိန်နာရီတော်ကြီးကို ဖော်ပြနိုင်သည်မဟုတ်ချေ။"
  53,59,"၅၉။\tသို့ဖြစ်၍ အို-လူသားအပေါင်းတို့၊ သင်တို့သည် ဤဗျာဒိတ်တော်ကို အ့ံသြကြသလော။"
  53,60,"၆ဝ။\tသင်တို့သည် မငိုကြွေးပဲလျက် ရယ်ရွှင်မြူးတူးကြသလော။"
  53,61,"၆၁။\tသင်တို့သည် ပျော်ရွှင်မြူးတူးလျက် နေကြမည်လော။"
  53,62,"၆၂။\tယင်းသို့မပြုလုပ်ပဲ အလ္လာဟ်အရှင်မြတ်၏ ရှေ့မှောက်တော်၌ ဦးညွှတ်ချကြလော့၊ အရှင်မြတ်အား ခဝပ်ကိုးကွယ် ကြလော့။"
  54,1,"၁။\tအချိန်နာရီတော်ကြီးသည် နီးကပ်လာပြီ၊ လလည်း နှစ်စိတ်နှစ်ဖြာကွဲခဲ့လေပြီ။"
  54,2,"၂။\tထို့အပြင် မယုံကြည်သူတို့သည် နိမိတ်လက္ခဏာတော်တစ်ပါးပါးကို မြင်ရသောအခါ ကျောခိုင်းသွားကြ၏၊ ဤအရာကား အလွန်ထက်မြက်သောမျက်လှည့်အတတ်ပေတည်းဟု ဆိုကြ၏။"
  54,3,"၃။\tထိုသူတို့သည် တရားတော်ကို ငြင်းဆန်ကြ၏၊ မိမိတို့၏ ကိလေသာတဏှာဆွဲငင်ရာသို့ တကောက်ကောက် လိုက်ကြ၏၊ သို့သော် အမှုအခင်းတိုင်းသည် အဆုံးအဖြတ်ခံရမည်သာတည်း။"
  54,4,"၄။\tထို့အပြင်သူတို့ထံသို့ သတင်းစကားအမှန်အကန်ကျရောက်လာပြီ၊ ထိုသတင်းသည် သူတို့အား မကောင်းမှုမှ တားဆီးအပ်၏။"
  54,5,"၅။\tထိုသတင်းစကားသည် နက်နဲသောပညာအလင်းရောင်ဖြစ်၏၊ သို့သော်သတိပေးဆုံးမစကားများသည် သူတို့ အပေါ်တွင် အချည်းနှီးဖြစ်၏။"
  54,6,"၆။\tထို့ကြောင့် အို-တမန်တော်၊ ဆင့်ခေါ်ရသောကောင်းကင်တမန်တော်သည် လူသားတို့အား အလွန်နာကျင်ဖွယ် သောအရာထဲသို့ ခေါ်ငင်သောနေ့တော်ကြီး၌ သင်သည် ထိုသူမိုက်တို့ထံမှ ထွက်ခွာသွားလော့။"