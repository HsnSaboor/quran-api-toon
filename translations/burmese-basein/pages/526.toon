quran[26]{c,v,t}:
  53,1,"၁။\tအို-ကြားနာရသူအပေါင်းတို့၊ ဝင်သောကြယ်ကို ဆင်ခြင်အောက်မေ့လျက် ငါ၏ တန်ခိုးတော်ဂုဏ်တော်ကို သတိရကြလော့။"
  53,2,"၂။\tသင်တို့၏ အဆွေတော်သည် အယူလွဲသူမဟုတ်၊ အလိမ်ခံရသူလည်းမဟုတ်။"
  53,3,"၃။\tသူသည် မိမိစိတ်ထင်ရာကို ပြောဆိုသူလည်းမဟုတ်။"
  53,4,"၄။\tသူသည် မိမိစိတ်နှလုံးတွင် ထင်ရှားစေတော်မူသောဗျာဒိတ်တော်ကိုသာလျှင် ဟောကြား၏။"
  53,5,"၅။\tထိုဗျာဒိတ်တော်သည် သူ့အား တန်ခိုးစွမ်းအားနှင့်ပြည့်စုံသောကောင်းကင်တမန်တော်တစ်ပါး သင်ကြားပေး၏။"
  53,6,"၆။\tထိုကောင်းကင်တမန်သည် ခွန်အားဗလကြီး၍ မြင်လောက်အောင် ထင်ရှားစွာဖြစ်ပေါ်လာ၏။"
  53,7,"၇။\tထိုအခါ ထိုကောင်းကင်တမန်သည် မြင့်လှစွာသောကောင်းကင်အခြေ၌ တည့်မတ်စွာရပ်တန့်၏။"
  53,8,"၈။\tထို့နောက်ချဉ်းကပ်လာပြီးလျှင် အောက်သို့ သက်ဆင်းလာ၏။"
  53,9,"၉။\tထိုအခါ တမန်တော်မိုဟမ္မဒ်နှင့် ကောင်းကင်တမန်သည် လေးတာနှစ်ပြန်ခန့်မျှသာကွာ၏၊ သို့မဟုတ် ထို့ထက် နီးကပ်၍ လာ၏။"
  53,10,"၁ဝ။\tထို့အပြင် အရှင်မြတ်သည် မိမိ၏ကျေးကျွန်တော်အား မိမိထုတ်ပြန်တော်မူသောဗျာဒိတ်တော်များကို ချပေးတော် မူ၏။"
  53,11,"၁၁။\tတမန်တော်၏ စိတ်နှလုံးသည် ၎င်းတွေ့မြင်ရသည်တို့ကို မှားယွင်းစွာတွေ့မြင်ရသည်မဟုတ်ချေ။"
  53,12,၁၂။ သို့ပါလျက် သင်တို့သည် တမန်တော်တွေ့မြင်ရသည်တို့ကို ငြင်းခုံကြရမည်လော။
  53,13,"၁၃။\tထို့အပြင် တမန်တော်သည် ထိုကောင်းကင်တမန်တော်ကို နောက်ထပ်တဖန်အမှန်အကန်မြင်ရ၏။"
  53,14,"၁၄။\tအလွန်ဝေးကွာသောဆီးပင်ပျိုအနီး၌ ယင်းသို့တွေ့မြင်ရ၏။"
  53,15,"၁၅။\tထိုဆီးပင်ပျို၏ အပါးတွင် နိဗ္ဗာန်ဗိမာန်ရှိ၏။"
  53,16,"၁၆။\tထိုဆီးပင်ပျိုကို ဖုံးအုပ်သောအရာများက ဖုံးအုပ်သောအခါ။"
  53,17,"၁၇။\tတမန်တော်၏ မျက်စိအိန္ဒြေသည် တောင်မြောက်လေးပါးတိမ်းငဲ့၍လည်း မကြည့်၊ ရှေ့သို့ ကျူးလွန်၍လည်း မကြည့်ချေ။"
  53,18,"၁၈။\tထိုအခါ တမန်တော်သည် မိမိအရှင်သခင်၏ ခမ်းနားကြီးကျယ်အ့ံဖွယ်သောတန်ခိုးနိမိတ်လက္ခဏာတော်များ အနက် လက္ခဏာတော်တစ်ပါးကို မျက်ဝါးထင်ထင်မုချဧကန်မြင်ရ၏။"
  53,19,"၁၉။\tဟယ်-မိစ္ဆာမိုက်တို့၊ သင်တို့လာဘ်နှင့် အွတ်ဇာဟုခေါ်သောဘုရားတို့အကြောင်းကို စဉ်းစားဆင်ခြင်ပြီးပြီလော။"
  53,20,"၂ဝ။\tထို့အပြင် မနတ်ခေါ်တတိယမြောက်ဘုရားတုအကြောင်းကိုလည်း စဉ်းစားဆင်ခြင်ပြီးပြီလော။"
  53,21,"၂၁။\tသားယောက်ျားတို့သည် သင်တို့အဖို့ သမီးမိန်းမတို့သည် အရှင်မြတ်အဖို့ ဖြစ်သလော။"
  53,22,"၂၂။\tယင်းကဲ့သို့ ဝေခြမ်းခြင်းသည် မုချဧကန်မတရားချေ။"
  53,23,"၂၃။\tဟယ်-မယုံကြည်သူတို့၊ ထိုဘုရားတုတို့၏ အမည်များမှာ သင်တို့နှင့် သင်တို့၏မိဘဘိုးဘွားတို့ပေးသောအမည် များသာတည်း၊ အလ္လာဟ်အရှင်မြတ်သည် ထို့အတူဘုရားတို့ကို အသိအမှတ်ပြုတော်မူကြောင်း ဗျာဒိတ်ပေးတော် မမူချေ၊ စင်စစ်အားဖြင့် ဤအယူမှားသူတို့သည် မိမိတို့ထင်မိထင်ရာယမ်းဆတွေးတောရာနှင့် မိမိအလိုရှိရာ တို့ကိုသာ ခဝပ်ကိုးကွယ်ကြ၏၊ ယခုမူကား သူတို့၏အရှင်သခင်ထံတော်မှ သူတို့ထံသို့ လမ်းညွှန်တော်ကျရောက် လာပြီ။"
  53,24,"၂၄။\tသို့မဟုတ် လူသားသည် မိ်မိတပ်မက်မောသောအရာကို ရရှိမည်လော။"
  53,25,"၂၅။\tသို့သော်အလ္လာဟ်အရှင်မြတ်သည် ဤဘဝ၊ နောင်ဘဝနှစ်ဘဝစလုံးကို စိုးပိုင်တော်မူ၏။"
  53,26,"၂၆။\tအထက်ကောင်းကင်ဘုံ၌ များစွာသောကောင်းကင်တမန်တို့ရှိကြ၏၊ သူတို့သည် ဝေနေယျသတ္တဝါအပေါင်းကို ငရဲမှ ကယ်နှုတ်ရန် တောင်းပြန်ကြ၏၊ ဤတောင်းပန်ခြင်းသည် တစ်စုံတစ်ရာအကျိုးပေးမည်မဟုတ်၊ သို့သော် အကြင်သူအား အလ္လာဟ်အရှင်မြတ်အလိုတော်ရှိ၍ တောင်းပန်ကယ်နှုတ်ခွင့်ကို ပေးသနားတော်မူအ့ံ၊ ထိုသူ၏ တောင်းပန်ကယ်နှုတ်ခြင်းကို လက်ခံတော်မူ၏။"