quran[13]{c,v,t}:
  18,98,"၉၈။\tထိုအခါဇွလ်ကရ်နိုင်မင်းက အချင်းတို့၊ ဤတံတိုင်းကြီးသည် အကျွနု်ပ်၏ အရှင်သခင်အထံတော်မှ ကောင်းကြီး မင်္ဂလာတော်တပါးဖြစ်၏။ သို့သော်အကျွနု်ပ်၏ ကျေးဇူးတော်သခင်၏ ကတိဗျာဒိတ်တော်ပြည့်စုံသောအချိန်ကာလ ရောက်လာသောအခါ အရှင်မြတ်သည် ဤတံတိုင်းကြီးကို ချိုးဖဲ့ဖြိုဖျက်တော်မူလိမ့်မည်။ အကြောင်းမူကား အကျွနု်ပ်၏ ကျေးဇူးတော်သခင်၏ ကတိဗျာဒိတ်တော်သည် မှန်ကန်၏ဟု ပြောပြ၏။"
  18,99,"၉၉။\tထိုနေ့တော်ကြီး၌ ငါအရှင်မြတ်သည် လူသားအချို့တို့အား အချို့သောလူသားတို့အပေါ်တွင် လှိုင်းလိမ့်သကဲ့သို့ တိုးဝှေ့စေတော်မူမည်။ တံပိုးကိုလည်း မှုတ်စေတော်မူမည်။ ထိုအခါငါသည် လူသားအပေါင်းတို့ကို အတူတကွ စုဝေးစေတော်မူမည်။"
  18,100,"၁ဝဝ။\tထိုနေ့တော်ကြီး၌ ငါသည် မယုံကြည်သူတို့အား အဝီစိငရဲကို မျက်ဝါးထင်ထင်မြင်စေတော်မူမည်။"
  18,101,"၁ဝ၁။\tထိုမိစ္ဆာမိုက်တို့သည် ငါ၏ သတိပေးကျမ်းတော်မှ သူတို့မျက်စိကို ပိတ်ထားခြင်းခံရကြ၏။ သူတို့သည် တရား ဒေသနာတော်ကို ကြားပြင်းကပ်ကြ၏။"
  18,102,"၁ဝ၂။\tငါအရှင်မြတ်မှတပါး ငါ၏ ကျေးကျွန်တို့ကို ကာကွယ်စောင့်ရှောက်သည့်အဆွေခင်ပွန်းများအဖြစ်ဖြင့် ရွေးချယ် ရယူနိုင်သည်ဟု မိစ္ဆာမိုက်တို့က ထင်မှတ်ကြသလော၊ မှတ်သားကြလော့။ ငါသည် မယုံကြည်သူတို့အား ဧည့်ခံဖို့ရာ ငရဲကို အသင့်စီရင်ထားတော်မူ၏။"
  18,103,"၁ဝ၃။\tအို-တမန်တော်၊ ဟောကြားလော့၊ ဟယ်-အချင်းတို့၊ အဘယ်သူတို့သည် မိမိတို့ပြုကျင့်မှုများကြောင့် ဆုံးရှုံးသူ အကြီးဆုံးများဖြစ်ကြမည်ကို အကျွနု်ပ်ပြောပြရမည်လော။"
  18,104,"၁ဝ၄။\tမိမိ၏ ကြိုးပမ်းမှုသည် ဤလောကီဘဝ၌ လမ်းမှားသွားငြားသော်လည်း မိမိတို့သည် ကောင်းမှုကို ပွားများ နေသည်ဟု ထင်မှတ်သူများ။း"
  18,105,"၁ဝ၅။\tမိမိတို့၏ ကျေးဇူးတော်သခင်၏ နှုတ်ကပတ်တော်များနှင့် အရှင်မြတ်အား မျက်ဝါးထင်ထင်ဖူးမြင်ရမည်ကိုလည်း မယုံကြည်သူများ၊ ထိုသူတို့၏ ပြုကျင့်မှုများသည် အကျိုးမရှိ၊ အချည်းနှီးသာဖြစ်၏။ ရှင်ပြန်ထမြောက်ရသော နေ့တော်ကြီး၌ ငါသည် ထိုသူတို့ကို အရေးစိုက်တော်မူမည်မဟုတ်ချေ။"
  18,106,"၁ဝ၆။\tထိုအရာသည် သူတို့၏ ဆုလာဘ်ဖြစ်၏။ ငရဲအကြောင်းမူကား သူတို့သည် မယုံကြည်ကြ၊ ငါ၏ နှုတ်ကပတ်တော် များနှင့် ငါ၏ တမန်တော်များကို ပျက်ရယ်ပြောင်လှောင်ကြ၏။"
  18,107,"၁ဝ၇။\tမှတ်သားကြလော့၊ အကြင်သူတို့သည် ယုံကြည်မှုရှိ၍ သုစရိုက်မှုများကို ပြုကြ။ ထိုသူတို့ကို ဧည့်ခံဖို့အတွက် နိဗ္ဗာန်ဥယျာဉ်တော်များရှိကြ၏။"
  18,108,"၁ဝ၈။\tသူတို့သည် နိဗ္ဗာန်ဘုံ၌ စံမြန်းနေကြရလတ့ံ။ နိဗ္ဗာန်မှ ထွက်သွားလိုသေသာဆန္ဒလုံးဝမရှိချေ။"
  18,109,"၁၀၉။\tအို-တမန်တော်၊ ဟောကြားလော့။ ဟယ်-အချင်းတို့၊ အကျွနု်ပ်၏ ကျေးဇူးတော်သခင်၏ စကားတော်များကို ရေးသားရန် သမုဒ္ဒရာပင်လယ်ရေသည် အကယ်၍ မှင်ဖြစ်လာအ့ံ၊ ထိုစကားတော်များကို ရေးသား၍ အဆုံး မသတ်မီ ထိုသမုဒ္ဒရာရေသည် မုချဧကန်ခန်းခြောက်ရာ၏။ ၎င်းကဲ့သို့အခြားသမုဒ္ဒရာရေရှိသော်လည်း ထိုရေသည် လုံလောက်မည်မဟုတ်ချေ။"
  18,110,"၁၁၀။\tအို-တမန်တော်၊ ဟောကြားလော့၊ ဟယ်-အချင်းတို့၊ အကျွနု်ပ်သည် သင်တို့ကဲ့သို့ သေမျိုးသာဖြစ်၏။ အကျွနု်ပ် ၏ ကျေးဇူးတော်သခင်က သင်၏ အရှင်သခင်သည် တဆူတည်းသောအလ္လာဟ်အရှင်မြတ်ဖြစ်တော်မူ၏ဟု ဗျာဒိတ်ပေးတော်မူ၏။ အကြင်သူသည် မိမိ၏ ကျေးဇူးတော်သခင်အား ဖူးမြင်ဖို့ရာ မျှော်လင့်အ့ံ။ ထိုသူသည် ကောင်းမှုကို ပွားများရမည်။ သူ၏ ကျေးဇူးတော်သခင်နှင့်တွဲဖက်၍ ဘုရားတုဘုရားယောင်များတစုံတခုကို မကိုးကွယ်ရချေ။"