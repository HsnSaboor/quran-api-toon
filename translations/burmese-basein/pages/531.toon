quran[22]{c,v,t}:
  54,50,"၅ဝ။\tထို့အပြင် ငါ၏အမိန့်ဗျာဒိတ်တော်သည် တစ်ချက်လွှတ်အမိန့်တော်ဖြစ်၏၊ မျက်စိတမှိတ်လျှပ်တပြက်တွင် ဖြစ် ပေါ်လာ၏။"
  54,51,"၅၁။\tအို-မိစ္ဆာမိုက်တို့၊ ငါသည် နင်တို့ကဲ့သို့သောအယူလွဲသူတို့ကို အမှန်အကန်အထက်ထက်ကပင် ဖျက်ဆီးတော် မူလေပြီ၊ သို့ဖြစ်၍ နင်တို့အနက် တရားသံဝေဂရရှိသူတစ်စုံတစ်ယောက်ရှိသလော။"
  54,52,"၅၂။\tလူသားအပေါင်းတို့ပြုကျင့်သမျှအားလုံးကို ကြီးငယ်မဟူရေးတင်မှတ်သားပြီးဖြစ်၏။"
  54,53,"၅၃။\tထိုစာအုပ်တော်ကြီးတွင် ပြုကျင့်သမျှအားလုံးကို ကြီးငယ်မဟူရေးတင်မှတ်သားပြီးဖြစ်၏။"
  54,54,"၅၄။\tမှတ်သားကြလော့၊ တရားသဖြင့် ကျင့်သောသူတော်စင်သူတော်မြတ်တို့သည် ဥယျာဉ်တော်များ၊ မြစ်ချောင်းများ အလယ်တွင် စံစားနေထိုင်ကြရလတ့ံ။"
  54,55,"၅၅။\tထိုသူမြတ်တို့သည် အနန္တတန်ခိုးရှိသောဘုရင်မင်းမြတ်အထံတော်၌ မျက်နှာကောင်းစွာရသောသူတို့ဖြစ်ကြ၏။"
  55,1,"၁။\tမဟာကရုဏာတော်ရှင်သည်။"
  55,2,"၂။\tကျမ်းမြတ်ကုရ်အာန်ကို ထုတ်ပြန်ကြေငြာတော်မူ၏။"
  55,3,"၃။\tအရှင်မြတ်သည် လူသားကို ဖန်ဆင်းတော်မူ၏။"
  55,4,"၄။\tအရှင်မြတ်သည် လူသားကို စကားပြောခြင်းအတတ်ကို သင်ကြားပေးတော်မူ၏။"
  55,5,"၅။\tအရှင်မြတ်သည် နေနှင့်လကို အချိန်မှန်ကန်စေတော်မူ၏။"
  55,6,"၆။\tကြယ်နက္ခတ်တာရာနှင့် မြက်သစ်ပင်အားလုံးတို့သည် အရှင်မြတ်အား ဦးညွှတ်ကြ၏။"
  55,7,"၇။\tအရှင်မြတ်သည် မိုးကောင်းကင်ကို မြင့်စွာဖန်ဆင်းတော်မူ၏၊ အတိုင်းအထွာစည်းချိန်ကိုလည်း ဖန်ဆင်းတော်မူ၏။"
  55,8,"၈။\tယင်းသို့ဖန်ဆင်းတော်မူသည်မှာ သင်တို့သည် အတိုင်းမှန် စည်းချိန်မှန်ကို မကျူးကျော်စေဖို့ရာဖြစ်၏။"
  55,9,"၉။\tသို့သော်သင်တို့သည် အလေးတင်းတောင်းစည်းချိန်လျှာများကို ကြပ်ကြပ်မှန်ကန်စေကြလော့၊ အလေးအတိုင်း အထွာမခိုးကြလင့်။"
  55,10,"၁ဝ။\tမဟာကရုဏာတော်ရှင်သည် ဝေနေယျသတ္တဝါအပေါင်းတို့အဖို့ရာ မဟာပထဝီမြေကြီးကို ကျယ်ဝန်းပြန့်ပြူးစွာ ခင်းထားတော်မူ၏။"
  55,11,"၁၁။\tမြေပေါ်တွင် အသီးနှင့် အဖူးရှိသောစွန်ပလွံစသည်များရှိ၏။"
  55,12,"၁၂။\tကောက်ပဲသီးနှံနှင့် မွှေးကြိုင်ပျံ့သင်းသောပန်းပင်နွယ်ပင်များလည်းရှိ၏။"
  55,13,"၁၃။\tသို့ဖြစ်၍ အို-ကြားနာရသူအပေါင်းတို့၊ သင်တို့၏ အရှင်သခင်၏ ကျေးဇူးတော်များအနက် မည်သည်ကို သင်တို့ငြင်းပယ်ကြသနည်း။"
  55,14,"၁၄။\tအရှင်မြတ်သည် လူသားကို အိုးထိန်း၏ မြေစေးကဲ့သို့ ရွှံ့မြေစေးမှ ဖန်ဆင်းတော်မူ၏။"
  55,15,"၁၅။\tဂျင်နတ်သားကို မီးခိုးမရှိသောမီးမှ ဖန်ဆင်းတော်မူ၏။"
  55,16,"၁၆။\tသင်တို့သည် သင်တို့၏ အရှင်သခင်ကျေးဇူးရှင်များအနက် မည်သည်ကို ငြင်းပယ်ကြသနည်း။"