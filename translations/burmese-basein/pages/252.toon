quran[10]{c,v,t}:
  13,19,"၁၉။\tအကြင်သူသည် သင်၏ အရှင်သခင်အထံတော်မှ သင့်အား ချပေးသနားတော်မူသောကျမ်းတော်သည် တရားစစ် တရားမှန်ဟု သိနားလည်အ့ံ။ ထိုသူသည် မျက်စိကန်းသူနှင့်ထပ်တူထပ်မျှဖြစ်သလော။ သို့သော်အသိအလိမ္မာ ဉာာဏ်ပညာရှိသူတို့သာလျှင် ဂရုစိုက်ကြ၏။"
  13,20,"၂ဝ။\tဤလူတို့သည် အလ္လာဟ်အရှင်မြတ်နှင့်ထားသောဂတိသစ္စာကို စောင့်ကြ၏။ ဂတိမဖျက်ကြချေ။"
  13,21,"၂၁။\tဤလူတို့သည် အလ္လာဟ်အရှင်မြတ်က အတူတကွပေါင်းထားရမည်ဟု ပညတ်တော်မူသည့်အရာများကို အတူ တကွစည်းရုံးထားကြ၏။ သူတို့သည် မိမိတို့၏ အရှင်သခင်အား ကြောက်ရွံ့ရိုကျိုးကြ၏။ ပူဆွေးဒုက္ခပေးမည့် စစ်ကြောစီရင်တောမူခြင်းကို အထူးထိတ်လန့်ကြ၏။"
  13,22,"၂၂။\tဤလူတို့သည် မိမိတို့၏ အရှင်သခင်၏ မျက်နှာတော်ကို ဖူးမြင်ဖို့ရာ ကြိုးစားအားထုတ်ကြ၏။ ဆွလတ်ဝတ်ကို မှန်မှန်ပြုကြ၏။ ငါအရှင်မြတ်ချပေးသနားတော်မူသောစည်းစိမ်ဥစ္စာများမှ တိတ်တဆိတ်သော်လည်းကောင်း၊ ထင်ရှားစွာသော်လည်းကောင်း၊ သုံးစွဲကြ၏။ မကောင်းမှုကို ကောင်းမှုဖြင့် အောင်ကြ၏။ သူတို့၏ အကျိုးဆက် သည် နိဗ္ဗာန်ဘုံဗိမာန်ဖြစ်မည်။"
  13,23,"၂၃။\tဤလူတို့သည် မိမိတို့၏ မိဘဘိုးဘွား၊ သားမယားတို့အနက် ကုသိုလ်ကောင်းမှုပွားများသူတို့နှင့်တကွ သုခ ဥယျာဉ်တော်ကြီးများသို့ ဝင်ကြရမည်။ ကောင်းကင်တမန်တော်တို့သည် သူတို့ထံသို့ တံခါးပေါက်တိုင်းမှ ဝင်ရောက်လာကြမည်။"
  13,24,"၂၄။\tထိုကောင်းကင်တမန်တော်တို့က သင်တို့သည် ကြိုးစားအားထုတ်ခဲ့သောကြောင့် သင်တို့အပေါ်သို့ အေးချမ်း သာယာခြင်းသက်ရောက်ပါစေသော်ဝ်။ နိဗ္ဗာန်ဘုံနန်းသည် အလွန်မြင့်မြတ်သာယာချေ၏ဟု နှုတ်ဆက်စကား ဆိုကြ၏။"
  13,25,"၂၅။\tသို့သော်အကြင်သူတို့သည် အလ္လာဟ်အရှင်မြတ်နှင့် ကတိသစ္စာပြုပြီးမှ မိမိကတိသစ္စာကို ဖောက်ကြ၏။ အလ္လာဟ် အရှင်မြတ်က အတူတကွစုရုံးပေါင်းသင်းထားရမည်ဟု ဗျာဒိတ်ပေးတော်မူသောအရာများကို တကွဲတပြားဖြစ်စေ ကြ၏။ ကမ္ဘာမြေပေါ်၌ ဒုစရိုက်မကောင်းမှုပွားများကြ၏။ ထိုသူတို့အဖို့ ကျိန်ဆဲခြင်းရှိ၏။ သူတို့အဖို့ မကောင်း သောဗိမာန်ရှိ၏။"
  13,26,"၂၆။\tအလ္လာဟ်အရှင်မြတ်သည် စည်းစိမ်ဥစ္စာကို ကျယ်ဝန်းစေတော်မူလိုသောသူအဖို့ ကျယ်ဝန်းစေတော်မူ၏။ ရှားပါး ကျပ်တည်းစေတော်မူလိုသောသူအဖို့ ရှားပါးကျပ်တည်းစေတော်မူ၏။ သူတို့သည် လောကီစည်းစိမ်၌ မက်မော ပျော်ရွှင်ကြ၏။ သို့သော်နောင်တမလွန်ဘဝနှင့်နှိုင်းယှဉ်လျှင် ဤမျက်မှောက်ဘဝသည် ခေတ္တခဏအချိန်မျှသာ ဖြစ်၏။"
  13,27,"၂၇။\tမယုံကြည်သူတို့က ရှင်မိုဟမ္မဒ်ထံသို့ သူ၏ အရှင်သခင်အထံတော်မှ သက်သေသာဓကတော်တပါးသို့ ချပေး သနားတော်မူပါလျှင် တော်လေစွဟု ဆိုကြ၏။ တမန်တော်ဟောကြားလော့။ အလ္လာဟ်အရှင်မြတ်သည် အလို တော်ရှိသူတို့ကို လမ်းမှန်လိုက်ရောက်စေတော်မူ၏။ အရှင်မြတ်အထံတော်သို့ မျက်နှာမူသူတို့ကို လမ်းညွှန်တော် မူ၏။"
  13,28,"၂၈။\tထိုသို့မျက်နှာမူသူတို့သည် ယုံကြည်ကြ၏။ သူတို့၏ စိတ်နှလုံးတို့သည် အလ္လာဟ်အရှင်မြတ်အား အောက်မေ့ တသခြင်း၌ ငြိမ်းချမ်းသာယာမှုကို တွေ့ကြ၏။"