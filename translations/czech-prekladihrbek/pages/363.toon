quran[11]{c,v,t}:
  25,33,"A neuvedou ti nevěřící podobenství žádné, aniž bychom ti k němu přinesli odpověď pravdivou a výklad nejlepší"
  25,34,"Ti, kteří shromážděni budou s tvářemi k peklu obrácenými, ti místa nejhorší mít budou a nejdále z cesty sejdou"
  25,35,A dali jsme již kdysi Mojžíšovi Písmo a učinili jsme bratra jeho Áróna poradcem jemu
  25,36,"a řekli jsme: \"Odeberte se oba k lidu, jenž znamení Naše za lživá pokládá!\" A vyhubili jsme je do samých základů"
  25,37,"A podobně jsme lid Noemův, jenž prohlásil posly za lháře, utopili a pro lidi jsme je znamením učinili; a připravili jsme pro nespravedlivé muka bolestná"
  25,38,"a rovněž pro ´Ádovce Thamúdovce, obyvatele ar-Rassu a četná pokolení, jež mezi nimi byla"
  25,39,A všem těmto jsme podobenství uváděli a všechny jsme zahladili až do úplného zničení
  25,40,"A procházeli nevěřící kolem města, jež bylo zaplaveno deštěm zhoubným. Což nebyli s to je vidět? Ba věru, a přece nedoufají ve vzkříšení"
  25,41,"A když tě vidí, jen posměšky si z tebe tropí a říkají: \"Je tohle ten, jehož Bůh jako posla vypravil"
  25,42,"Vždyť by nás byl málem odvedl od božstev našich, kdybychom nebyli v uctívání jich vytrvalí!\" Však záhy se dozví, až trest spatří, kdo více se z cesty správné odchýlil"
  25,43,"Myslíš, že tomu, kdo si vzal jako své božstvo vášeň svou, jsi dozorcem"