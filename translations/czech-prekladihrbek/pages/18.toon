quran[7]{c,v,t}:
  2,113,"Říkají židé: \"Křesťané nemají v ničem pravdu!\" a křesťané zase tvrdí: \"Židé nemají v ničem pravdu!\" a přitom přec ti i oni čtou Písmo. A hovoří ti, kdož nic nevědí, podobně jako oni. V den zmrtvýchvstání však Bůh rozsoudí mezi nimi to, oč se hádali"
  2,114,"Kdo je nespravedlivější než ten, jenž zabraňuje, aby se v modlitebnách Božích vzývalo jméno Jeho, a snaží se o jejich zničení? Patřilo by se, aby do nich vstupovali naplněni bázní; hanba jim bude patřit na tomto světě a v životě budoucím je trest strašný očekává"
  2,115,"Bohu náleží východ i západ, a ať se obrátíte kamkoliv, všude je tvář Boží. A Bůh věru je všezahrnující, vševědoucí"
  2,116,"A říkají: \"Bůh vzal si dítě!\" Při slávě Jeho, není tomu tak! Jemu náleží vše, co na nebesích i zemi je, a všichni se před ním pokorně sklánějí"
  2,117,"On stvořitelem je nebes a země, a když rozhodne věc nějakou, pak řekne toliko \"Staniž se!\" a stane se"
  2,118,"Říkají ti, kdož nic nevědí: \"Proč pak s námi Bůh nepromluví anebo proč k nám nepřijde se znamením?\" A hovořili ti, kdož byli před nimi, jazykem podobným a i srdce jejich jsou si podobna. A My ukázali jsme znamení jasná lidu, jenž je pevně přesvědčen"
  2,119,"Seslali jsme tě s pravdou jako hlasatele zvěsti radostné i jako varovatele, však nebudeš zodpovědný za ty, kdož pekla obyvateli budou"