quran[10]{c,v,t}:
  24,11,"Věru ti, kdož přišli s pomluvou, jsou jen malou skupinou mezi vámi, však nepokládejte to za něco zlého pro vás. Nikoliv, je to pro vás dobré. Každému muži z nich se dostane toho, co zaslouží si podle hříchu, zatímco ten, kdo z nich vzal na sebe jeho větší část, obdrží trest nesmírný"
  24,12,"Proč, když to věřící muži a věřící ženy uslyšeli, nemyslili o tom v duších svých příznivě a proč nezvolali: \"Toto je pomluva zjevná"
  24,13,"Proč nepřivedli o tom čtyři svědky? A protože nepřivedli svědky, jsou před Bohem lháři"
  24,14,"A kdyby nebylo laskavosti Boží vůči vám a milosrdenství Jeho na tomto i onom světě, byli byste bývali věru postiženi za to, čemu jste se tak horlivě věnovali, trestem nesmírným"
  24,15,"když roznášeli jste to jazyky svými a když hovořili jste ústy svými něco, o čem neměli jste žádné vědění. A považovali jste to za nicotné, zatímco u Boha je to nesmírné"
  24,16,"Pročpak jste, když jste to slyšeli, neřekli: \"Není pro nás vhodné, abychom o tom hovořili. Sláva Tobě, vždyť to pomluva je nesmírná"
  24,17,"Bůh vás varuje, abyste něco podobného již nikdy neopakovali, jste-li věřící"
  24,18,A Bůh vám objasňuje znamení Svá a Bůh vševědoucí je i moudrý
  24,19,"Těm, kdož si přejí, aby se rozšířila nestoudnost mezi věřícími, těm dostane se trestu bolestného na tomto i na onom světě; a Bůh dobře zná, zatímco vy neznáte"
  24,20,"A kdyby nebylo laskavosti Boží vůči vám a milosrdenství Jeho a toho, že Bůh je shovívavý, slitovný"