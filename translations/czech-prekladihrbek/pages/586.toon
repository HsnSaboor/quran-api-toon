quran[29]{c,v,t}:
  81,1,Až slunce bude svinuto
  81,2,až hvězdy pohasnou
  81,3,až hory se z místa pohnou
  81,4,až březí velbloudice bude zanedbána
  81,5,a divoká zvířata shromážděna
  81,6,až moře se povaří
  81,7,a duše až se spáří
  81,8,až zaživa pohřbená bude tázána
  81,9,pro jakou vinu byla utracena
  81,10,až svitky budou rozvinuty
  81,11,a nebe bude staženo
  81,12,a peklo rozpáleno
  81,13,a zahrada rajská přiblížena
  81,14,"tehdy duše každá, co vykonala, pozná"
  81,15,"Hle, přísahám při planetách zpět se vracejících"
  81,16,spěchajících a mizejících
  81,17,"při noci, když v temno se halí"
  81,18,"při jitru, když dechu nabírá"
  81,19,že toto věru slova jsou posla vznešeného
  81,20,silou vládnoucího u Pána trůnu mohutného
  81,21,poslušnost nalézajícího a spolehlivého
  81,22,Váš druh není džiny posedlý blázen
  81,23,a vskutku jej viděl na obzoru jasném
  81,24,a není skoupý o nepoznatelném
  81,25,A nejsou to slova satana prokletého
  81,26,Kam tedy odcházíte
  81,27,Vždyť toto slouží jen lidstvu k připomenutí
  81,28,"těm z vás, kdo přejí si po stezce přímé jíti"
  81,29,"Však přát si toho nebudete, pokud Bůh, Pán lidstva veškerého, nebude chtíti"