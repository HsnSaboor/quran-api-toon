quran[9]{c,v,t}:
  16,94,"Nečiníte přísahy své s úmyslem je vzájemně porušit, aby vám neuklouzla noha vaše poté, co pevně stála, abyste neokusili zlého za to, že jiné jste z cesty Boží odvraceli, a abyste se trestu nesmírného nedočkali"
  16,95,"Neprodávejte úmluvu Boží za cenu nízkou, vždyť věru to, co u Boha máte, je pro vás lepší - vědoucí jste-li"
  16,96,"Cokoliv nyní u vás je, pomine, však cokoliv u Boha je, věčně zůstane. A My věru odměníme ty, kdož trpěliví byli, podle toho nejlepšího, co vykonali"
  16,97,"Kdokoliv zbožné skutky koná, ať muž či žena, a je věřící, toho vzkřísíme k životu překrásnému a věru je odměníme odměnou podle toho nejlepšího, co učinili"
  16,98,"Když Korán přednášíš, hledej u Boha útočiště před satanem prokletým"
  16,99,"jenž věru nemá pravomoc žádnou nad těmi, kdož uvěřili a spoléhají na Pána svého"
  16,100,"nýbrž má moc jen nad těmi, kdo za ochránce si jej vzali a kdo modloslužebníky jsou zásluhou jeho"
  16,101,"A když zaměníme jeden verš veršem jiným - a Bůh nejlépe zná to, co sesílá - říkají: \"Ty si to vymýšlíš!\" Však většina z nich nic neví"
  16,102,"Odpověz: \"Duch svatý je přinesl dolů od Pána tvého s pravdou, aby utvrdilo ve víře ty, kdož uvěřili, a aby bylo vedením i zvěstí radostnou pro ty, kdož odevzdali se do vůle Boží"