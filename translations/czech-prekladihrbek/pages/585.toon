quran[42]{c,v,t}:
  80,1,Zakabonil se a odvrátil
  80,2,že slepec se na něho obrátil
  80,3,Co můžeš vědět? Snad on chtěl se očistit
  80,4,"či připomenutí vyslechnout, a prospěšné mu to mohlo být"
  80,5,Však pokud o boháče jde
  80,6,o něho ty se zajímáš
  80,7,"a že neočišťuje se, nic nedbáš"
  80,8,"O toho však, kdo spěchá k tobě pln snahy"
  80,9,a jat z Boha obavami
  80,10,o toho ty zájem nemáš
  80,11,Tak ne! Vždyť toto je připomenutí
  80,12,"a kdokoliv chce, nechť na ně si vzpomene"
  80,13,psané na svitcích úctyhodných
  80,14,povznesených a očištěných
  80,15,rukama písařů
  80,16,"vznešených, neposkvrněných"
  80,17,"Nechť zhyne ten člověk! Ach, jak je nevděčný"
  80,18,Z čeho jej Pán jeho stvořil
  80,19,Z kapky semene jej stvořil a osud jeho určil
  80,20,a pak cestu mu ulehčil
  80,21,potom zemřít jej nechá a do hrobu ho vložit dá
  80,22,"a posléze, až zachce se mu, z mrtvých vstát mu dá"
  80,23,"Však pozor! Člověk ještě nesplnil, co Pán jeho mu poručil"
  80,24,Nechť člověk pohlédne na svou potravu
  80,25,"a na to, jak spustili jsme vody záplavu"
  80,26,a jak v zemi jsme dali puknout trhlinám
  80,27,a z nich vyrůst obilovinám
  80,28,vinné révě a travinám
  80,29,olivovníku a datlovým palmám
  80,30,hustým zahradám
  80,31,ovoci i pastvinám
  80,32,v užitek vašim stádům i vám
  80,33,A až nastane třesk ohlušující
  80,34,v ten den prchne člověk od bratra svého
  80,35,matky své i otce svého
  80,36,družky své i synů svých
  80,37,neboť každý člověk v ten den bude mít práci sám se sebou jen
  80,38,V ten den budou tváře zjasněné
  80,39,rozesmáté a veselé
  80,40,v ten den budou i tváře jak prach šedivé
  80,41,a chmurou pokryté
  80,42,"to věru budou nevěřící, ti hříšníci"