quran[11]{c,v,t}:
  18,5,"A nemají o tom oni ani otcové jejich žádného vědění; jak hrozné je slovo, jež z jejich úst vychází, a nic jiného než lež oni nemluví"
  18,6,"Chceš se snad zahubit smutkem jda ve stopách jejich, jestliže tomuto příběhu neuvěří"
  18,7,"To, co na zemi jest, učinili jsme okrasou její, abychom vyzkoušeli, kdo z nich v konání svém je nejlepší"
  18,8,"A věru uděláme ze všeho toho, co na ní je, výšinu rostlinstva zbavenou"
  18,9,"Domníváš se, že lidé jeskyně a ar-Raqímu byli zázrakem jedním z Našich znamení"
  18,10,"A hle, mladíci se do jeskyně uchýlili a pravili: \"Pane náš, daruj nám od Sebe milosrdenství a připrav nám pro věc naši správné vedení"
  18,11,A zakryli jsme uši jejich v jeskyni té během roků mnohých
  18,12,"potom jsme je vzkřísili, abychom poznali, která z obou stran lépe odhadne délku pobytu jejich"
  18,13,"My vyprávíme ti příběh jejich pravdivě; vždyť mladíci to byli, kteří v Pána svého uvěřili, a jejich vedení po cestě správné jsme upevnili"
  18,14,"A srdce jejich jsme posílili, když vstali a řekli: \"Náš Pán je Pánem nebes a země a nikdy nebudeme vzývat božstvo jiné kromě Něho, jinak bychom lež nehoráznou hovořili"
  18,15,"Tento náš lid si vzal místo Něho božstva různá, aniž o nich přinesl jasné zmocnění! A kdo je nespravedlivější než ten, kdo proti Bohu lži si vymýšlí"