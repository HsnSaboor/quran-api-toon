quran[12]{c,v,t}:
  16,15,"A On rozhodil po zemi hory pevně zakotvené, aby se s vámi nekymácela; a také řeky a cesty - snad budete tím správně vedeni"
  16,16,"a ukazovatele, a podle hvězd jsou též vedeni"
  16,17,"Což je ten, jenž tvoří, roven tomu, kdo netvoři? Což se nevzpamatujete"
  16,18,"Kdybyste chtěli spočítat všechnu laskavost Boží, nikdy ji nespočtete - a Bůh věru odpouštějící je i slitovný"
  16,19,"A Bůh nejlépe zná, co skrýváte i co najevo dáváte"
  16,20,"Ti však, jež oni místo Boha uctívají, nic nestvořili, ale sami byli stvořeni"
  16,21,"a mrtví jsou, bez života, a nevědí ani, kdy budou vzkříšeni"
  16,22,"Božstvem vaším budiž Bůh jediný! Ti, kdož nevěří v život posmrtný, mají srdce plno odmítání a jsou hrdopyšní"
  16,23,"A není pochyby, že Bůh dobře ví, co skrývají i co najevo dávají, a On věru nemiluje lidi domýšlivé"
  16,24,"A když jsou otázáni: \"Co tedy seslal Pán váš?\", odpovídají: \"Povídačky starých"
  16,25,"Nechť tedy nesou plně svá břemena v den zmrtvýchvstání a část břemene těch, kdož z cesty je nevědomky svedli! Jak hnusné je to, čím se obtížili"
  16,26,"Také ti, kdož před nimi byli, úklady osnovali, však Bůh zničil budovu jejich v samých základech. A zřítila se na ně střecha shora a dopadl na ně trest z místa, odkud to netušili"