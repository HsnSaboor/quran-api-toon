quran[9]{c,v,t}:
  17,50,"Odpověz: \"I kdybyste byli kamenem nebo železem"
  17,51,"či jakýmkoliv stvořením, jehož vzkříšení se zdá nemožné hrudím vašim!\" A řeknou: \"A kdo nás k životu navrátí?\" Odpověz: \"Ten, jenž stvořil vás poprvé.\" A budou nad tebou hlavami potřásat a zeptají se: \"A kdy to bude?\" Odpověz jim: \"Možná že je to už blízko"
  17,52,"V ten den, kdy On vás zavolá a vy odpovíte voláním chvály Jeho, usoudíte, že zůstali jste v hrobech svých jen maličko"
  17,53,"Řekni služebníkům Mým, aby hovořili jen to, co nejlepší je. A satan věru rozsévá mezi vámi rozkol, vždyť satan člověku je zjevným nepřítelem"
  17,54,"Pán váš zná vás nejlépe, a zachce-li se Mu, smiluje se nad vámi, a bude-li chtít, potrestá vás. A neposlali jsme tě, abys byl nad nimi dozorcem"
  17,55,"Pán tvůj zná nejlépe ty, kdož na nebesích jsou i na zemi. A věru jsme posly některé nad druhými vyznamenali a Davidovi jsme žaltář dali"
  17,56,"Rci: \"Jen si vzývejte ty, jež jste si vedle Něho vymyslili! Ti mocí žádnou nevládnou, aby od vás neštěstí odvrátili či je změnili"
  17,57,"Ti, které vzývají, sami prostředek hledají, jak co nejvíce se přiblížit k Pánu svému, v milost Jeho doufajíce a trestu Jeho se obávajíce, neboť Pána tvého trest je věru obav hodný"
  17,58,"A nebylo města bezbožného, jež bychom nebyli zahubili či trestem strašným nepotrestali přede dnem zmrtvýchvstání; a takto je to napsáno v Knize původní"