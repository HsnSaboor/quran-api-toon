quran[11]{c,v,t}:
  17,39,"A toto je část toho, co vnukl ti Pán tvůj z moudrosti Své. A nedávej vedle Boha božstvo jiné, bys nebyl do pekla uvržen, potupen a zatracen"
  17,40,"Což Pán váš přednostně vás syny vyznamenal, zatímco sám pro sebe si z andělů dcery vzal? Vy věru hovoříte slova nehorázná"
  17,41,"A vysvětlili jsme to v Koránu tomto, aby se upamatovali, avšak to jen rozmnožilo odpor jejich"
  17,42,"Rci: \"Kdyby byla vedle Něho ještě božstva jiná, jak říkají, věru by usilovala najít k Pánu trůnu cestu"
  17,43,"Sláva Jemu - a oč vznešenější je On než to, co o něm říkají, povýšením velikým"
  17,44,"A pěje slávu Jeho sedm nebes a země i vše, co na nich je. A není věci, jež by chválu Jeho neslavila, avšak vy nevěřící slavení jejich nechápete. On věru mírný je i odpouštějící"
  17,45,"Když přednášíš Korán, spouštíme mezi tebe a ty, kdož nevěří v život budoucí, závěs zahalující"
  17,46,"a na srdce jejich clony klademe, takže jej nechápou, a hluchotu do jejich uší: A když se v Koránu zmiňuješ o Pána svého jedinosti, zády se obracejí s nechutí"
  17,47,"My dobře víme, jakým způsobem naslouchají, když k tobě uši natahují a když tajně rozmlouvají a když nespravedliví říkají: \"Vy následujete jen člověka očarovaného"
  17,48,"Pohleď jen, jaká podobenství o tobě uvádějí, jak bloudí a nalézt cestu nemohou"
  17,49,"a říkají: \"Až staneme se kostmi a prachem, budeme vzkříšeni nějakým novým stvořením"