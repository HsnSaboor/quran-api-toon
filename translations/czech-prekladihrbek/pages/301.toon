quran[13]{c,v,t}:
  18,62,"A když oba ono místo minuli, pravil Mojžíš svému sluhovi: \"Přines nám oběd náš, věru nás únava z této naší cesty potkala"
  18,63,"Odpověděl: \"Což nevidíš, že když jsme se u skály ukrývali, zapomněl jsem na tu rybu? A jedině satan způsobil, že na ni jsem zapomněl, a nedal mi vzpomenout si na ni a ona na cestu svou v moři se zázračně vydala"
  18,64,"I řekl Mojžíš: \"To právě je to, co hledáme.\" A oba se obrátili a po stopách svých se navrátili"
  18,65,"A nalezli jednoho ze služebníků Našich, jehož jsme milosrdenstvím Svým obdařili a jehož jsme vědění z Nás vycházejícímu naučili"
  18,66,"a Mojžíš mu řekl: \"Smím tě následovat, abys mne naučil něčemu ze správného vedení, o němž jsi byl poučen"
  18,67,"Odpověděl: \"Ty trpělivost se mnou mít nebudeš schopen"
  18,68,"a jak bys také mohl mít trpělivost v tom, co je mimo rozsah vědění tvého"
  18,69,"Avšak Mojžíš řekl: \"Bude-li Bůh chtít, shledáš mě trpělivým a já neoslyším rozkazu žádného"
  18,70,"Chceš-li mne následovat, tedy se mne neptej na nic, pokud já sám tě nevybídnu svou zmínkou"
  18,71,"A pokračovali dále, a když pak na lodi pluli, služebník Náš ji provrtal. I otázal se Mojžíš: \"Provrtals ji, abys utopil ty, kdož na ní cestují? Tys věru učinil věc nevídanou"
  18,72,"Odvětil: \"Neřekl jsem ti, že nebudeš schopen mít trpělivost se mnou"
  18,73,"I řekl Mojžíš: \"Nekárej mne za to, že zapomněl jsem, a neukládej mi ve věci mé zkoušku těžkou"
  18,74,"A pokračovali dále, až potkali chlapce nějakého; i zabil jej a Mojžíš zvolal: \"Zdaž zabils duši nevinnou, aniž právo pomsty jsi měl? Tys věru spáchal věc ohavnou"