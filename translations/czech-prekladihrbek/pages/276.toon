quran[8]{c,v,t}:
  16,80,"Bůh učinil vám vaše domy obydlím a opatřil vám z kůží dobytka stany, jež lehce přenášíte v den, kdy zdviháte se k odchodu, i v den, kdy se usazujete, a dal vám v jejich vlně, srsti i kožišině vybavení a dočasné užívání"
  16,81,"A z toho, co stvořil, opatřil vám Bůh stín a dal vám v horách útočiště a dal vám oděvy, jež chrání vás před horkem, a dal vám oděvy, jež chrání vás před zraněním. A takto vůči vám dovršil Své dobrodiní - snad budete do vůle Jeho odevzdáni"
  16,82,"Jestliže se oni zády k tobě obrátí, pak úkolem tvým je pouze zřetelné oznámení"
  16,83,"Ačkoliv znají dobrodiní Boží, přece je popírají a většina z nich jsou nevděčníci"
  16,84,"V den, kdy vzkřísíme z každého národa svědka, nebude dovoleno promluvit těm, kdož nevěřící byli, a nebude jim dáno odpuštění"
  16,85,"a tehdy spatří ti, kdož byli nespravedliví, trest svůj a nebude jim v něm ulehčeno a nebude jim povolen odklad žádný"
  16,86,"A až ti, kdož přidružovali, uvidí ty, jež k Bohu přidružovali, zvolají: \"Pane náš, toto jsou ti, které jsme k Tobě přidružovali a místo Tebe jsme vzývali!\" A vmetou jim tito v tvář slova: \"Vy věru jste lháři"
  16,87,"A tehdy se vydají nevěřící na milost Bohu a ztratí se od nich to, co si lživě vymyslili"