quran[8]{c,v,t}:
  6,28,"Ba ne, odkryje se jim jen to, co dříve skrývali. A byť i byli navráceni, opět by se obrátili k tomu, co bylo jim zakázáno - vždyť jsou to vskutku lháři"
  6,29,"a řekli by: \"Není nic než náš život pozemský a my nebudeme vzkříšeni"
  6,30,"Kéž bys je mohl vidět, až budou před Pána svého postaveni a ten jim řekne: \"Zdaž toto pravda není?\" I odvětí: \"Ó ano, při Pánu našem!\" A řekne Pán: \"Ochutnejte tedy trest za to, že jste nevěřící byli"
  6,31,"Ztraceni jsou ti, kdož setkání s Bohem za lež prohlašovali. A až na ně znenadání Hodina udeří, zvolají: \"Běda nám za to, že jsme o ni nedbali!\" A ponesou na bedrech svých břemena svá - a jak hnusné je břímě jejich"
  6,32,"Život pozemský není leč hra a zábava, však příbytek v životě budoucím je lepší pro ty, kdož jsou bohabojní. Což nikdy to nepochopíte"
  6,33,"My dobře víme, že zarmucuje tě to, co oni říkají. Ale oni neprohlašují za lháře jen tebe, nespravedliví popírají i znamení Boží"
  6,34,"Již před tebou byli jiní poslové za lháře prohlašováni, však trpělivě snášeli obvinění ze lži i příkoří, dokud k nim nepřišla vítězná pomoc Naše. Není nikoho, kdo by mohl změnit slovo Boží! A dostalo se ti již ze zvěsti o vyslancích Božích"
  6,35,"Zajisté na tebe těžce doléhá jejich vzdalování! Kdybys mohl, jistě by sis přál vykopat jámu v zemi nebo postavit žebřík do nebe, abys jim mohl přinést znamení. Kdyby Bůh chtěl, shromáždil by je jistě všechny na cestě správné, nebuď tedy jedním z pošetilých"