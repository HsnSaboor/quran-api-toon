quran[5]{c,v,t}:
  2,84,"A hle, uzavřeli jsme s vámi úmluvu řkouce: \"Nebudete prolévat krev vlastní a nebudete se vzájemně vyhánět z příbytků svých!\" A vy jste to potom potvrdili a dosvědčili"
  2,85,"A pak jste se stali těmi, kdo se mezi sebou zabíjejí, a vyhnali jste část lidu svého z obydlí jejich, pomáhajíce si vzájemně proti nim hříchem a bezprávím. A když k vám přijdou jako zajatci, vykupujete je a je vám zakázáno je vyhánět. Zdaž věříte v jednu část Písma, zatímco druhou popíráte? Jaká bude odměna těch z vás, kteří si takto počínají, ne-li hanba v životě pozemském; a v den zmrtvýchvstání budou uvrženi do muk nejhorších. A není Bohu lhostejné, co činíte"
  2,86,"A to jsou ti, kdož koupili život pozemský za život budoucí; těm nebude trest ulehčen a nebude jim pomoženo"
  2,87,"A již kdysi jsme dali Mojžíšovi Písmo a po něm jsme i jiné posly vyslali; a dali jsme Ježíšovi, synu Marie, důkazy jasné a podpořili jsme jej Duchem svatým. A kdykoliv přišel k vám posel s něčím, co duše vaše si nepřály, zpyšněli jste: jedny jste prohlásili za lháře a druhé jste zabili"
  2,88,"I pravili: \"Neobřezána jsou srdce naše!\" Však nikoliv! Proklel je Bůh za nevíru jejich; jak málo oni věří"