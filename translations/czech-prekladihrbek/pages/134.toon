quran[7]{c,v,t}:
  6,53,"A takto jsme je zkoušeli jedny druhými, aby řekli: \"Zdaž tito jsou ti z nás, jimž Bůh milost uštědřil?\" Což Bůh nezná nejlépe ty, kdož jsou vděčni"
  6,54,"A když přijdou k tobě ti, kdož v znamení Naše uvěřili, rci: \"Mír s vámi! Pán váš Sobě milosrdenství jako povinnost předepsal; dopustí-li se někdo z vás špatného z nevědomosti, potom však pokání koná a polepší se... vždyť On věru je odpouštějící, slitovný"
  6,55,"A takto My činíme znamení srozumitelnými, aby se stala zjevnou cesta provinilých"
  6,56,"Rci: \"Bylo mi zakázáno uctívat ty, které vedle Boha vzýváte.\" A rci dále: \"Nebudu nikdy následovat vaše učení scestná, neboť zbloudil bych a nepatřil bych k těm, kdož správně jsou vedeni"
  6,57,"Rci: \"Opírám se o důkazy jasné od Pána svého, zatímco vy to prohlašujete za lež. Není v moci mé to, co chcete uspíšit, vždyť rozhodnutí jen Bohu náleží: On podle pravdy rozhoduje a On nejlepší je z rozhodčích"
  6,58,"Rci: \"Kdybych měl moc nad tím, co chcete uspíšit, byla by věru již rozhodnuta věc mezi mnou a vámi - a Bůh nejlépe zná nespravedlivé"
  6,59,"On klíče má k nepoznatelnému a zná je toliko On; On nejlépe ví, co na souši je i na moři, a nespadne list žádný, aniž by On o něm nevěděl, a není zrnka v temnotách země ani stébla zeleného či uschlého, jež zaznamenáno by nebylo v Knize zjevné"