quran[7]{c,v,t}:
  33,16,"Rci: \"Nic vám neprospěje útěk váš; jestliže utíkáte před smrtí přirozenou či před zabitím, beztak budete užívat světa jen nepatrně"
  33,17,"A řekni jim dále: \"Kdo je ten, jenž ochrání vás před Bohem, bude-li On si pro vás přáti zlé anebo bude-li si přáti pro vás milosrdenství?\" A nenaleznou vedle Boha ochránce ani pomocníka žádného"
  33,18,"A Bůh zná dobře ty z vás, kdož druhým brání, i ty, kdož říkají bratřím svým: \"Pojďte sem k nám!\" a přitom ukazují jen malou statečnost"
  33,19,"jsouce skoupí vůči vám. A když přiblíží se strach, vidíš je, jak se na tebe dívají očima v sloup obrácenýma jako ten, jenž již smrtí je omámen. Však jakmile strach odejde, bičují vás jazyky ostrými z lakoty po nejlepší kořisti. Tihle lidé vůbec nevěří a Bůh učiní marnými skutky jejich, a to je pro Boha nadmíru snadné"
  33,20,"A domnívali se, že spojenci neodejdou; a jestliže spojenci přijdou, tu nejraději by se uchýlili do pouště mezi Araby kočovné a dotazovali se jich na zprávy o vás. A kdyby byli mezi vámi, bojovali by jen málo"
  33,21,"A věru máte nyní v poslu Božím příklad překrásný pro každého, kdo doufá v Boha a v den poslední a kdo Boha hojně vzpomíná"
  33,22,"Když pak věřící spatřili spojence, zvolali: \"Tohle je to, co slíbil nám Bůh a posel Jeho a vskutku měli Bůh i posel Jeho pravdu!\" A vše to posílilo jen víru a oddanost jejich"