quran[7]{c,v,t}:
  28,22,"A když pak se vydal směrem k Madjanu, hovořil: \"Snad mne Pán můj povede cestou přímou"
  28,23,"Když dospěl k napajedlu v zemi Madjan, nalezl u něho skupinu lidí stáda napájející a nalezl vedle nich dvě ženy, jež držely se stranou; i zeptal se jich: \"Co je s vámi?\" Odpověděly: \"Nemůžeme napojit, dokud neodejdou tihle pastýři, a otec náš je stařec věku vysokého"
  28,24,"I napojil Mojžíš pro ně stádo jejich, potom se uchýlil do stínu a pravil: \"Pane můj, jsem potřebný toho dobrodiní, které mi sešleš"
  28,25,"A přišla k němu jedna z těch žen, kráčejíc stydlivě, a řekla: \"Otec můj tě zve, aby mzdou tě odměnil za to, žes pro nás napojil stádo.\" Když Mojžíš k němu přišel a vyprávěl mu příběh svůj, řekl tento: \"Neboj se, vždyť ses zachránil před lidem nespravedlivým"
  28,26,"Jedna z žen řekla: \"Otče můj, najmi jej jako pastýře, neboť nemůžeš najmout lepšího než tohoto muže silného a spolehlivého"
  28,27,"A pravil: \"Přeji si, aby ses oženil s jednou z těchto dvou dcer mých s tím, že budeš u mne sloužit za mzdu po osm let. A chceš-li dokončit deset let, záleží jen na tobě. Nechci ti to nikterak ztížit a shledáš - bude-li Bůh chtít - že jsem z bezúhonných"
  28,28,"I řekl Mojžíš: \"Dohodnuto je mezi mnou a tebou. A ať se rozhodnu pro kteroukoliv z těchto dvou lhůt, nechť na mne není činěn žádný nátlak. A Bůh je ručitelem toho, co říkáme"