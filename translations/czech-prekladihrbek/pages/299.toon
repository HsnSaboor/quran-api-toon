quran[8]{c,v,t}:
  18,46,"Majetek a synové jsou života pozemského ozdobou, však zbožné skutky, jež trvalé hodnoty jsou, u Pána tvého lepší odměnu i naději míti budou"
  18,47,"v den, kdy horám dáme kráčet a kdy uvidíš zemi jak rovinu srovnanou; a tehdy shromáždíme duše všechny, aniž opomineme z nich jedinou"
  18,48,"A předvedeni před Pána tvého v řadách budou. \"Teď přišli jste k Nám tak, jak jsme vás poprvé stvořili; a přece jste tvrdili, že neustanovíme pro vás lhůtu žádnou"
  18,49,"A předložena bude Kniha každého a uvidíš provinilé v obavách z toho, co v ní je obsaženo. A řeknou:,, Běda nám, co je to za knihu, že ani malé, ani velké skutky zaznamenat neopominula?\" A naleznou před sebou vše, co dělali, a neošidí Pán tvůj z nich jediného"
  18,50,"A hle, pravili jsme andělům: \"Padněte na zem před Adamem!\" A padli na zem všichni kromě Iblíse, jenž mezi džiny patřil a rozkazu Pána svého se zprotivil. Zdaž vezmete si jej a potomky jeho jako ochránce místo Mne, ačkoliv vašimi jsou nepřáteli? Jak špatná to bude výměna pro nespravedlivé"
  18,51,"Já neučinil jsem je svědky stvoření nebes a země ani jejich vlastního stvoření; a nevzal jsem si ty, kdož k bludu navádějí, za pomocníky Své"
  18,52,"V den, kdy Bůh řekne:,, Zavolejte ty, jež pokládali jste za společníky Mé!\", budou je vzývat, však vyslyšeni nebudou, neboť mezi nimi umístíme propast zániku"
  18,53,"a provinilí spatří oheň pekelný a usoudí, že doň budou svrženi a nenaleznou z něho úniku"