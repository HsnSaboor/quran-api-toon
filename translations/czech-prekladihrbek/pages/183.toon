quran[7]{c,v,t}:
  8,46,"Poslouchejte Boha a posla Jeho a nehádejte se, abyste neztratili odvahu a neodvrátil se od vás vítr příznivý! Buďte trpěliví, neboť Bůh stojí na straně trpělivých"
  8,47,"Nebuďte jako ti, kdož vyrazili ze svých obydlí domýšlivě a stavějíce se na odiv lidem, aby odvraceli jiné od cesty Boží - však Bůh objímá ve vědění svém vše, co dělají"
  8,48,"A hle, satan jim zkrášlil skutky jejich a řekl: \"Dnes není mezi lidmi nikoho, kdo by vás porazil, a já jsem spojencem vaším!\" Když však obě vojska se octla na dohled, tu dal se na ústup a zvolal: \"Já nejsem za vás odpovědný, neboť já věru vidím to, co vy nevidíte. Bojím se Boha, neboť Bůh strašný je ve svém trestání"
  8,49,"A hle, řekli pokrytci a ti, jichž srdce jsou nemocná: \"Tyto lidi oklamalo náboženství jejich!\" Ale ten, kdo se spoléhá na Boha - vždyť Bůh mocný je i moudrý"
  8,50,"Kéž bys mohl vidět, až andělé odvolají ty, kdož byli nevěřící, a budou je bít po tvářích a po zádech volajíce: \"Okuste nyní trestu spalujícího"
  8,51,"za to, co ruce vaše dříve prováděly! Bůh však neukřivdí služebníkům Svým"
  8,52,"Osud jejich bude jako osud rodu Faraónova a těch, kdož byli před nimi: neuvěřili ve znamení Boží a Bůh je uchvátil za hříchy jejich, vždyť Bůh je silný a strašný ve svém trestání"