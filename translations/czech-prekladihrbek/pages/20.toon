quran[8]{c,v,t}:
  2,127,"Když pak Abraham a Ismael kladli základy chrámu, zvolali: \"Pane náš, přijmi jej od nás, vždyť Tys věru slyšící, vševědoucí"
  2,128,"Pane náš, učiň, ať jsme do vůle Tvé odevzdáni, a učiň z potomků našich obec Tobě oddanou; ukaž nám obřady naše a vyslyš pokání naše, vždyť Tys věru odpouštějící, slitovný"
  2,129,"Pane náš, vyšli mezi obyvatele města tohoto posla ze středu jejich, aby jim sděloval znamení Tvá, naučil je Písmu a vědění a očistil je, vždyť Tys věru mocný i moudrý"
  2,130,"A kdo jiný může mít odpor vůči náboženství Abrahamovu než ten, kdo v duši své je pošetilý? My vyvolili jsme si Abrahama již na tomto světě a na onom světě on věru je mezi bezúhonnými"
  2,131,"A hle, když Pán jeho mu pravil: \"Odevzdej se do vůle Mé!\", odvětil: \"Odevzdávám se do vůle Pána lidstva veškerého"
  2,132,"A odkázal víru tuto Abraham synům svým, a také Jakub pravil: \"Synové moji, Bůh pro vás věru vyvolil náboženství, a proto nesmíte zemřít, aniž se do vůle Jeho odevzdáte"
  2,133,"Byli jste svědky toho, když smrt přišla k Jakubovi a když se otázal synů svých: \"Co budete uctívat po smrti mé?\" Odvětili: \"Budeme uctívat Boha tvého a Boha předků tvých, Abrahama, Ismaela a Izáka, jako Boha jediného a do vůle Jeho budeme odevzdáni"
  2,134,"Obec tato již zmizela; jí dostane se toho, co si vysloužila, a i vám patří to, co jste si vysloužili. A nebudete tázáni na to, co oni dělali"