quran[11]{c,v,t}:
  18,35,"Pak do zahrady své vstoupil a sám sobě ukřivdil říkaje: \"Že někdy toto zanikne, si nemyslím"
  18,36,"a nedomnívám se, že kdy dostaví se Hodina; a věru i kdybych navrácen byl k Pánu svému, něco lepšího než toto naleznu tam výměnou"
  18,37,"I pravil mu druh jeho v rozhovoru: \"Chceš být nevděčný vůči tomu, jenž stvořil tě z prachu, pak z kapky semene a nakonec tě obdařil lidskou podobou"
  18,38,"Však já hovořím: On je Bůh, Pán můj, a já k Pánu svému nepřidružuji nikoho"
  18,39,"Kéž bys byl, když do zahrady své jsi vstoupil, pronesl: Nechť stane se, co Bůh chce, a není moci kromě u Boha! A vidíš-li mne majetkem a dětmi chudšího"
  18,40,"možná, že mne Bůh obdaří lepším, než tvá je zahrada. A možná že postihne ji z nebes pohromou, takže stane se jednou zrána zemí pustou"
  18,41,či voda její v hlubinách země zmizí a tobě se nezdaří nalézt novou
  18,42,"A stalo se tak a plody jeho byly zničeny a jal se majitel lomit rukama nad tím, co vynaložil na ni a že od základů je zpustošena nyní, a volal: \"Kéž bych byl nikoho k Pánu svému nepřidružoval"
  18,43,"A neměl čeleď žádnou, jež by mu pomohla kromě Boha, a nedočkal se pomoci"
  18,44,A tady přísluší ochrana jen Bohu skutečnému; a On nejlepší je v odměňování a k nejlepšímu vede konci
  18,45,"A uveď jim podobenství o životě pozemském: podobá se vodě, již sesíláme z nebe a s níž se mísí rostlinstvo země a pak stane se suchou travinou, již větry rozvanou. A Bůh všemocný je nad věcí každou"