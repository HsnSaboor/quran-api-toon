quran[3]{c,v,t}:
  2,246,"Cožpak jsi neviděl velmože z dítek Izraele, když po Mojžíšově smrti pravili jednomu z proroků svých: \"Ustanov mezi námi krále, abychom mohli bojovat na stezce Boží!\" I odvětil: \"Možná, že až vám bude předepsáno bojovat, vy bojovat nebudete!\" Odpověděli: \"A proč bychom neměli bojovat na stezce Boží, když jsme byli vyhnáni ze sídel svých i od synů svých?\" Avšak když jim bylo předepsáno bojovat, obrátili se zády s výjimkou několika málo z nich. A Bůh dobře zná nespravedlivé"
  2,247,"A řekl jim prorok jejich: \"Bůh vám posílá Saula (Talút) jako krále.\" Pravili: \"Jak by nám tento mohl vládnout, když my máme větší nárok na vládu než on, jenž nemá dostatek majetku?\" Odvětil: \"Bůh jej pro vás vyvolil a obohatil jej ve vědění i v síle tělesné. Bůh dává vládu Svou tomu, komu chce, a Bůh je nesmírný, vševědoucí"
  2,248,"I pravil jim prorok jejich: \"Věru znamením vlády jeho bude to, že přijde k vám schránka úmluvy, v níž je bezpečí od Pána vašeho a ostatky toho, co zanechala rodina Mojžíšova a rodina Árónova, a ponesou ji andělé. A bude to pro vás věru znamení, jste-li věřící"