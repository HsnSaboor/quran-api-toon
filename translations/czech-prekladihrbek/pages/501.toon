quran[10]{c,v,t}:
  45,23,"Co soudíš o tom, jenž učinil si božstvem svým svou vášeň a jemuž Bůh dal vědomě zbloudit a zapečetil sluch i srdce jeho a zastřel zrak jeho rouškou? Kdo povede jej kromě Boha správnou cestou? Což se nevzpamatují"
  45,24,"Říkají: \"Neexistuje leč tento náš život pozemský, zemřeme a žijeme a pouze čas nás zahubí!\" Však o tom, co říkají, žádných vědomostí nemají a jenom se tak dohadují"
  45,25,"A když jsou jim sdělována Naše znamení jasná, nemají jiného důkazu, než že říkají: \"Přiveďte tedy předky naše, jste-li pravdomluvní"
  45,26,"Odpověz: \"Bůh život vám dává a pak i smrt; a posléze vás shromáždí pro den zmrtvýchvstání, o němž pochybnosti není, však většina z lidí to neví"
  45,27,"Bohu náleží království nebes a země; a v den, kdy Hodina udeří, v ten den ztrátu utrpí ti, kdož pravdu popírali"
  45,28,"A uvidíš národy všechny klečet a každý národ ke své knize bude povolán se slovy: \"Dnes dostanete odměnu svou za to, co jste konali"
  45,29,"Tato Naše kniha hovoří proti vám pravdivě a zaznamenávali jsme do ní vše, co jste dělali"
  45,30,"Pokud se týká těch, kdož uvěřili a zbožné skutky konali, ty uvede Pán jejich do milosrdenství Svého - a to úspěch je zřetelný"
  45,31,"A pokud se týká těch, kdož nevěřili, těm bude řečeno: \"Což nebyla vám znamení Naše sdělena? Však byli jste pyšní a byli jste lid hříšný"
  45,32,"A když bylo vám řečeno: \"Slib Boží je skutečností a věru o Hodině pochyby není!\" pak jste odpovídali: \"Nevíme, co je to Hodina, máme jen domněnky své a nejsme o ní nikterak přesvědčeni"