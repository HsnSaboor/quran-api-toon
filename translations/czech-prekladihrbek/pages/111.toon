quran[6]{c,v,t}:
  5,18,"Židé a křesťané říkají: \"My synové jsme Boží a miláčci Jeho.\" Rci: \"Proč vás tedy trestá za vaše hříchy? Nikoliv, vy jste obyčejní smrtelníci, jedni z těch, které On stvořil. On odpouští, komu chce, a trestá také, koho chce. Bohu náleží království na nebesích i na zemi i vše, co je mezi nimi - a u Něho cíl je konečný"
  5,19,"Vlastníci Písma! Nyní přišel k vám náš posel, aby vám podal jasný výklad - v přestávce mezi posly - a abyste nemohli říci: \"Nepřišel k nám žádný hlasatel ani varovatel.\" Však nyní k vám již přišel i hlasatel i varovatel! A Bůh je každé věci mocný"
  5,20,"A hle, pravil Mojžíš lidu svému: \"Lide můj, pomněte dobrodiní Božího vůči vám, když mezi vámi učinil proroky a vás učinil vládci a dal vám to, co nedal nikomu z lidstva veškerého"
  5,21,"Lide můj! Vstupte do svaté země, kterou vám Bůh zaslíbil, a neobracejte kroky své, abyste se neobrátili v ty, kdož ztrátu utrpí"
  5,22,"A řekli: \"Mojžíši, v té zemi je národ obrů a my do ní nevstoupíme, dokud oni z ní neodejdou. Jestliže však odejdou, my zajisté do ní vstoupíme"
  5,23,"A řekli dva muži bohabojní, jež Bůh zahrnul Svou přízní: \"Vejděte k nim branou! Jestliže tudy vejdete, stanete se vítězi. A na Boha se spoléhejte, jste-li věřící"