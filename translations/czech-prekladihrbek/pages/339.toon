quran[9]{c,v,t}:
  22,56,"V ten den bude náležet vláda Bohu a On bude soudit mezi nimi. A ti, kdož uvěřili a zbožné skutky konali, budou v zahradách slastí"
  22,57,"zatímco ty, kdož neuvěřili a znamení Naše za lež prohlašovali, očekává trest ponižující"
  22,58,"A těm, kdož vystěhovali se na cestě Boží a potom byli zabiti anebo zemřeli, Bůh věru uštědří podíl překrásný, neboť Bůh nejlepší je z uštědřovatelů"
  22,59,"A věru je uvede na místo, jež se jim bude líbit; a Bůh zajisté je vševědoucí, soucitný"
  22,60,"Tak bude! Tomu, kdo potrestá stejným způsobem, jakým byl sám trestán, a potom je mu kvůli tomu ukřivděno, tomu věru Bůh pomůže, vždyť Bůh je promíjející, odpouštějící"
  22,61,"A je to proto, že Bůh dává noci proniknout v den a dni v noc a protože je slyšící, jasnozřivý"
  22,62,"A je to proto, že Bůh je pravda a že to, co je místo Něho vzýváno, je nicotné a Bůh věru je vznešený, veliký"
  22,63,"Což jsi neviděl, jak Bůh seslal z nebes vodu, takže se země zazelenala? Vždyť Bůh je věru rychlý a dobře zpravený"
  22,64,"Jemu náleží vše, co na nebesích je i na zemi, a On je soběstačný, chvályhodný"