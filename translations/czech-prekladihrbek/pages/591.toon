quran[32]{c,v,t}:
  86,1,Při nebi a hvězdě nocí putující
  86,2,"Víš ty vůbec, co je to hvězda nocí putující"
  86,3,Hvězda pronikavě zářící
  86,4,A věru duše každá nad sebou strážce má
  86,5,"Z čeho byl stvořen, nechť člověk posoudí"
  86,6,Stvořen byl z vystříknuté tekutiny
  86,7,jež z místa mezi bedry a žebry proudí
  86,8,Bůh zajisté je schopen k životu jej navrátit
  86,9,"v den, kdy taje budou zkoumány"
  86,10,"a kdy člověk nebude ani sílu, ani pomocníka mít"
  86,11,Při nebi návratů plném
  86,12,při zemi rozpuklin plné
  86,13,Věru že toto je slovo rozhodné
  86,14,a není řečeno jen žertem
  86,15,Tito lidé věru strojí úklad
  86,16,však já rovněž chystám lest
  86,17,Jen poshov nevěřícím a krátký jim popřej odklad
  87,1,Oslavuj jméno Pána svého nejvyššího
  87,2,jenž vše stvořil a vyrovnal
  87,3,každý osud předurčil a usměrnil
  87,4,jenž pastviny k životu vyvolal
  87,5,a potom je v pěnu zčernalou přeměnil
  87,6,Naučíme tě přednášet a nezapomeneš nic z věci té
  87,7,leda co Bůh bude chtít - a On zná zjevné i skryté
  87,8,a ulehčíme ti přístup k věci snadné
  87,9,"Připomínej, vždyť připomenutí je užitečné"
  87,10,"A kdo Boha se bojí, ten na ně si vzpomene"
  87,11,však odvrátí se od něho jen bídník nejhorší
  87,12,jehož spalovat bude oheň největší
  87,13,v něm potom nezemře ani nebude žít
  87,14,"Prospívat naopak bude ten, kdo je očištěn"
  87,15,a jméno Pána svého vzpomíná a modlitbu koná