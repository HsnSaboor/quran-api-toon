quran[10]{c,v,t}:
  24,44,A Bůh působí střídání noci a dne - a věru je v tom poučení pro lid prozíravý
  24,45,"Bůh stvořil každého živočicha z vody; a jsou mezi nimi ti, kteří plazí se po břiše, jiní, kteří chodí po dvou nohou, a další, kteří chodí po čtyřech. Bůh tvoří, co chce, a Bůh věru všemocný je nad věcí každou"
  24,46,"A seslali jsme nyní znamení zřetelná; a Bůh vede, koho chce, ke stezce přímé"
  24,47,"A říkají: \"Uvěřili jsme v Boha a posla Jeho a jsme poslušní!\" Potom se však skupina z nich obrátí zády a takoví nejsou věřící"
  24,48,"A když jsou povoláni před Boha a posla Jeho, aby mezi nimi rozsoudil, hle, skupina z nich se zády obrací"
  24,49,"Kdyby však byli v právu, pak by k němu věru přišli poslušně"
  24,50,"Je v srdcích jejich choroba, či pochybují, anebo snad se bojí, že Bůh a posel Jeho jim ukřivdí? Nikoliv, oni sami sobě křivdu činí"
  24,51,"Vždyť řečí věřících, když zavoláni jsou před Boha a posla Jeho, aby mezi nimi rozsoudil, budiž: \"Slyšeli jsme a uposlechli jsme.\" Takoví budou pak blaženi"
  24,52,"A ti, kdož poslouchají Boha a posla Jeho a obávají se Boha a jsou bohabojní, ti zajisté budou úspěšní"
  24,53,"A přisahali při Bohu přísahou nejsilnější, že nařídíš-li jim, jistě do boje vytáhnou. Rci: \"Nepřísahejte! Poslušnost budiž zvyklostí uznanou, vždyť Bůh dobře zpraven je o všem, co děláte"