quran[8]{c,v,t}:
  28,14,"Když pak Mojžíš dosáhl dospělosti a zralosti, dali jsme mu moudrost a vědění. A takto My odměňujeme ty, kdož dobré konají"
  28,15,"I vešel Mojžíš jednou do města ve chvíli, kdy obyvatelé to nepozorovali, a nalezl v něm dva muže, kteří spolu bojovali; jeden z nich patřil k jeho straně, zatímco druhý byl z jeho nepřátel. A ten, jenž patřil k jeho straně, požádal Mojžíše o pomoc proti nepříteli svému. I udeřil jej Mojžíš a ukončil život jeho; pak zvolal: \"Toto je dílo satanovo, jenž nepřítelem je i svůdcem zjevným"
  28,16,"A pokračoval: \"Pane můj, sám sobě jsem ukřivdil, odpusť mi!\" A odpustil mu, vždyť On věru je odpouštějící, slitovný"
  28,17,"A řekl dále: \"Pane můj, pro dobrodiní, jímž jsi mne zahrnul, nebudu již nikdy hříšníků pomocníkem"
  28,18,"A nazítří se zdržoval ve městě pln strachu a ve střehu. A hle, ten, jemuž včera přispěchal na pomoc, opět na něj volal. I řekl Mojžíš: \"Tys věru zjevným rozkolníkem"
  28,19,"Když pak chtěl napadnout toho, jenž oběma byl nepřítelem, ten zvolal: \"Mojžíši, chceš mne zabít, tak jako jsi zabil včera onoho člověka? Ty zřejmě chceš být jen násilníkem v této zemi a nechceš být vůbec jedním z těch, kdož o nápravu usilují"
  28,20,"Tu přiběhl muž nějaký z druhého konce města a zvolal: \"Mojžíši, rada velmožů se radí o tobě, aby tě zabili. Odejdi, neb já jsem ti rádcem dobrým"
  28,21,"I odešel z města pln strachu a ve střehu a řekl: \"Pane můj, zachraň mne před tímto lidem nespravedlivým"