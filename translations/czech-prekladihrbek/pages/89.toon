quran[9]{c,v,t}:
  4,66,"Kdybychom jim byli přikázali, aby se sami zabíjeli anebo aby odešli z příbytků svých, nebyli by tak - leda s výjimkou několika málo z nich - učinili. Avšak kdyby byli učinili to, k čemu jsme je napomínali, bylo by to bývalo pro ně nejlepší a účinnější pro utvrzení víry jejich"
  4,67,Tehdy bychom jim byli darovali odměnu nesmírnou
  4,68,a byli bychom je uvedli na stezku přímou
  4,69,"Ti, kdož poslouchají Boha a posla, budou spolu s proroky, bezúhonnými, mučedníky a zbožnými, jimž všem Bůh prokázal milost. A jak překrásní to budou společníci"
  4,70,Takové je dobrodiní od Boha přicházející - a Bůh plně dostačuje jako vševědoucí
  4,71,"Vy, kteří věříte! Buďte ostražití a vrhejte se do boje po oddílech anebo se vrhejte hromadně"
  4,72,"A věru vyskytne se mezi vámi i takový, jenž zaváhá; a když na vás dolehne neštěstí, řekne: \"Bůh mi prokázal milost, neboť jsem nebyl spolu s vámi svědkem bojování"
  4,73,"Však dostane-li se vám od Boha dobrodiní, tu jistě řekne, jako by mezi vámi a jím nebyly nikdy žádné přátelské svazky: \"Kéž bych byl býval s vámi a kéž bych byl též dosáhl úspěchu nesmírného"
  4,74,"Nechť tedy bojují na stezce Boží ti, kdož kupují za život pozemský život budoucí! A těm, kdož bojují na stezce Boží a budou zabiti či zvítězí, těm dáme odměnu nesmírnou"