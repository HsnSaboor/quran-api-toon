quran[10]{c,v,t}:
  7,121,"Û (ewan ançkaran aha) gotine: \"Xudayê rastî me bi Xudayê cîhanê bawer kirîye"
  7,122,Ewa Xudayê Mûsa û Harûn e
  7,123,"Fir´ewn (di pisyara swan da aha) gotîye: \"Hê di berya ku min ji bona we ra destûra (bawerîyê)ne dabû, we bi wî bawer kirîye! Bi rastî eva endezeke, ji bo ku hûn merivên welat ji welat derxin, we di bajar da kirîye. Îdî hûnê ji virha bizanin (ka bi serê we da ê çi were)"
  7,124,Bi rastî ezê dest û pê we (çilo çep) bi rast û çep jê bikim û peşê ezê we li serê çiqilan da darda bikim
  7,125,"Ewan (di pisyara Fir´ewn da aha) gotine: \"Bi rastî şixwa emê li bal Xudayê xwe da bizivirin"
  7,126,"Û tu bi xweber jî, ji bo ku gava biryarên Xudayê me hatine bal me, em bi wan bawer dikin, ji me tûl hildî. Xudayê me! Tu li ser me da di hemberê van (aşîtan da) hewdanî vala bike û tu me bi misilmanî bimirîne"
  7,127,"Û desta rûsipîyên ji komalê, Fir´ewn (ji bona wî ra aha) gotine: \"Qey tu dest ji Mûsa û ji komalê wî berdidê; ji bo ku ewan di zemîn da tevdanî derxn û dest ji te û ji Xudayê te berdin?\" (Fir´ewn bi pisyarî aha) gotîye: \"Emê bi rastî (wekî berya naha da dîsa) zarên wanê kurîn bikujin û emê jinên wan bi zindetî para da bihêlin (ji bona ku em ji wan jinan zarên diliqyê xebatkar hildin) û em bi xweber jî (li ser wan da) herçiqokerên bi hêz in"
  7,128,"Mûsa ji bona komalê xwe ra (aha) gotîye: \"Hûn (gelo min! Ji bona hildana van aşîtan) ji Yezdan arîkarî bixwazin û hûn (di hemberê cefa wan da) hew bikin. Bi rastî zemîn ji bona Yezdan ra ne, Yezdan ji bendeyên xwe ji kê ra bivê; ewî dixe mîratxurê zemîn. Û encam bi xweber jî ji bona yezdanpariza ne"
  7,129,"(Komalê Mûsa bi pisyarî ji bona Mûsa ra aha) gotine: \"Ewan (Fir´ewnîyan) hêj berya tu li bal me da ne hatibûyî, cefa didane me û ji piştî ku tu hatîyî jî dîsa cefa didine me.\" (Mûsa ji komalê xwe ra aha) gotîye: \"Goman heye ku Xudayê we, neyarê we teşqele bike û (Xudayê we) we bixe şûnma, di zemîn da, îdî Xudayê we li we meze bike, ka hûn ça xebatê dikin"
  7,130,Û bi sond! Ji bona ku Fir´ewn û hevalên wî evan qencîyên me bîra xwe bînin (ji wan kirinên xwe para da bizivirin) me bi salan ewan birçî kirin û me bi kemasîya rêça genim û berên daran ewan di xelayîyan da girtin