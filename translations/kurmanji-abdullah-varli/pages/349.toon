quran[14]{c,v,t}:
  23,105,"(Gava ewan zarîn dikin, Yezdan ji wan ra aha dibêje): \"Qey hûn ne bûn, gava beretên me ji we ra dihatine xwendinê, îdî we ewan beratan didane derewdêrandinê"
  23,106,"Ewan (dojewîyan aha bersiva Yezdan dane û) gotine: \"Xudayê me! Bi rastî deleqandina me, zor dabû ser me, loma em komalekî (wusa bûn) ji rêya rast derketibûn"
  23,107,"Xudayê me! Tu me ji (dojê) derxe, îdî heke em (ji piştî derketinê) çûne bal rêyên xirab, bi rastî îdî em cewrkar in"
  23,108,"(Yezdan bersiva wan daye, aha) gotîye: \"Hûn di wura da dengê xwe bibirin û bi min ra jî mijûl nebin"
  23,109,"Bi rastî destekî ji bendeyên min hebûn (aha) digotin: \"Xuda me! Bi rastî me bawer kirîye, îdî tu jî me bibaxişîne û tu li me dilovanî bike, loma tu qenctirê dilovanan î"
  23,110,"(Ji ber ku ewan aha lava dikirin) îdî we jî bi wan tirane dikirin, heya (ewan tiraneyên we, bi wan wusa pêş va çû) ewan tiranan ez bi we dame bîrvakirinê, loma hûn tim carî bi wan dikenîyan"
  23,111,"Ji ber vî, min li ser hewa wan, di îro da ewan xelat kirin, loma bî rastî ewan (di îro da) serfiraz in"
  23,112,"(Yezdan ji bona dojeyan aha) dibêje: \"Gelo hûn çend salan di zemîn da mane"
  23,113,"Ewan (dojeyan aha bisyara Yezdan dane) û gotine: \"Em royekî, ya jî danekî ji royê mane. Îdî tu ji wanê, ku hijmarê dikin, pirsa (mayîna me) bike (loma em ketine derdê can ê xwe)"
  23,114,"(Yezdan ji wan ra aha) dibêje: \"Xwezîka we bizanîya, bi rastî hûn hindik mane"
  23,115,"Ma qey we goman dikir, ku me bi rastî hûn beredayî afirandine û hûn bi rastî li bal me da nayêne zivirandinê"
  23,116,"Bi rastî seroke; maf hey Yezdan e, ji pêştirê wî, tu (ilahek babetê perestîyê) tune ne. Xweyê arşa pîroz hey (ewa bi tenê ye)"
  23,117,"Kîjan bi Yezdan ra, ji hinek ilahên mayî ra jî perestî bike, ku qe ji bona xudatîya wan, ji bona wî perestvanî ra tu nîşan jî tune ye, îdî hijmara kirinê wî, li bal xudayî wî ye. Loma bi rastî file felat nabin"
  23,118,"(Muhemmed! Tu aha lavaya baxişandina xwe bike) û bêje: \"Xudayê min! Tu ewê (koma min) bibaxişîne û dilovanî (li wan bike) loma tu qenctirê dilovanan î"