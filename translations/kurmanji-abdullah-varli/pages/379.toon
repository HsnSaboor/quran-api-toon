quran[13]{c,v,t}:
  27,23,"Bi rastî (di wura da) ez rastî jineke wusa hatim, Serokatîya wan dikir û ji hemî tiştan ji bona wê ra hatibû dayînê û ji bona wê ra textegahekî mezin jî hebû"
  27,24,"Ez rastî wan hatim (min dêna xwedayî) ku ewa (jinika) û komalê wê ji pêştirê Yezdan, secdê ji bona rojê ra dibirin: Pelîd ji bona wan ra (eva kirina) wa yên hanê xemilandibû. Îdî (Pelîd bi vê kirina xwe) ewan ji rêya rast dabûne fetilandinê, loma îdî ewan bi xweber jî naêne (rêya rast)"
  27,25,"Ma qey nediba, ku ewan ji bona wî Yezdanê, ku di ezmanan da evê û mijê di zemîn da jî heşînayî û xunav û rewaran derdixe, secdê beherin? Û hûn çi veşerin û hûn çi jî eşkere bikin, hey ewa (Yezdana) pê dizane"
  27,26,"Ewê ji pêştirê wî tu Yezdanê (babetê perestîyê) tune ye, heye! Ewa ye Yezdanê (maf). Ewa (bi xweber jî) xweyê arşa (mana) mezin e"
  27,27,"(Suleyman ji bona koma xwe ra aha) gotîye: \"Em ê mêze bikin, ka gotinê te rast in, ya jî tu ji wan ê derewçîn î"
  27,28,"Tu evê nama min behere li bal wan da bavêje; paşê pişta xwe bide wan, mêze bike, ka îdî ewanê çi (bisyarê) bizivirînin"
  27,29,"(Gava Suleymanê dunikil, name avête bal wan; jinikê ji koma xwe ra aha) gotîye: \"Gelî rîspîyên min! Bi rastî li bal min da nameke rind hatîye avêtinê (ka hûn di mafê wê namê da çi dibêjin)"
  27,30,"Ewa nama ji (merivekî bi nav) Suleyman hatîye û di serê wê namê da eva peyva heye, \"bi navê Yezdanê Dilovan ê Dilovîn"
  27,31,Hûn di hemberê min da serî bilind nekin û hûn bi xwe hisparî werin bal min
  27,32,"(Jinikê ji koma xwe ra aha) gotîye: \"Gelî rîspîyên min! Hûn dizanin, ku heya hûn nêhrewanîya tiştekî nekin, ez bê we qe tu tiştî nakim. Ka hûn di vê bûyera min da rêyekî ji min ra bibînin"
  27,33,"(Rîspîyan bersiva wê aha dane û) gotine: \"Tu dizanî em xweyê hêz û xweyê tirsa zor in (kes di qirînan da di hembere me da nahewin). Ferman ya te ye; îdî tu mêze bike, ka tu ê çi fermanê bidî me (em ê ewê fermanê pêk bînin)"
  27,34,"(Jinikê ji bona wan ra aha) gotîye: \"Bi rastî gava serok bikebine welatekî, ewî welatî kavil dikin: serfirazê wan, sernegûn dikin. Erê! Me ça gotîye wusa dikin"
  27,35,"Ez ê ji bona wan ra hinek pêşkêşan bişînim, îdî em ê mêze bikin, ka ewanê: saîyên me bi çi awayî bizivirînin"