quran[14]{c,v,t,f}:
  20,38,"Pale tulipomfunulia mama yako yaliyofunuliwa,",""
  20,39,"Ya kuwa mtie katika kisanduku, na kisha kitie mtoni, na mto utamfikisha ufukweni. Atamchukua adui yangu naye ni adui yake. Na nimekutilia mapenzi yanayotoka kwangu, na ili ulelewe machoni mwangu.",""
  20,40,"Dada yako alipokwenda na akasema: Je! Niwajulishe mtu wa kuweza kumlea? Basi tukakurejesha kwa mama yako ili macho yake yaburudike, wala asihuzunike. Na ulimuua mtu, nasi tukakuokoa katika dhiki, na tukakujaribu kwa majaribio mengi. Ukakaa miaka kwa watu wa Madyana. Kisha ukaja kama ilivyokadiriwa, ewe Musa!",""
  20,41,"Na nimekuteua kwa ajili ya nafsi yangu.",""
  20,42,"Nenda, wewe na ndugu yako, pamoja na ishara zangu, wala msichoke kunikumbuka.",""
  20,43,"Nendeni kwa Firauni. Hakika yeye amepindukia mipaka.",""
  20,44,"Mwambieni maneno laini, huenda akazingatia au akaogopa.",""
  20,45,"Wakasema: Ewe Mola wetu Mlezi! Hakika sisi tunaogopa asije akapindukia mipaka juu yetu au kufanya jeuri.",""
  20,46,"Akasema: Msiogope! Hakika Mimi ni pamoja nanyi. Nasikia na ninaona.",""
  20,47,"Basi mwendeeni, na mwambieni: Hakika sisi ni Mitume wa Mola wako Mlezi! Basi waache Wana wa Israili watoke nasi, wala usiwaadhibu. Sisi tumekuletea ishara itokayo kwa Mola wako Mlezi. Na amani iwe juu ya atakayefuata uongofu.",""
  20,48,"Hakika tumefunuliwa sisi kwamba hakuna shaka adhabu itampata anayekadhibisha na akapuuza",""
  20,49,"(Firauni) akasema: Basi Mola wenu Mlezi ni nani, ewe Musa?",""
  20,50,"Akasema: Mola wetu Mlezi ni yule aliyekipa kila kitu umbo lake, kisha akakiongoa.",""
  20,51,"Akasema: Nini hali ya karne za kwanza?",""
