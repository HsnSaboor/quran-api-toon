quran[15]{c,v,t,f}:
  15,91,"Ambao waliifanya Qur-ani vipande vipande.",""
  15,92,"Basi ninaapa kwa Mola wako Mlezi! Lazima tutawauliza wote.",""
  15,93,"Kuhusu yale waliyokuwa wakiyatenda.",""
  15,94,"Basi wewe yadhihirishe yale uliyoamrishwa, na jitenge mbali na washirikina.",""
  15,95,"Hakika Sisi tunatosha kukukinga kutokana na wanaofanya stihizai.",""
  15,96,"Ambao wanafanya mungu mwingine kuwa pamoja na Mwenyezi Mungu. Basi watakujajua!",""
  15,97,"Na Sisi tunajua kwa hakika kuwa wewe kifua chako kinaona dhiki kwa hayo wayasemayo.",""
  15,98,"Basi mtakase Mola wako Mlezi kwa kumsifu, na uwe miongoni mwa wanaomsujudia.",""
  15,99,"Na muabudu Mola wako Mlezi mpaka ikufikie Yakini.",""
  16,1,"Amri ya Mwenyezi Mungu itafika tu. Basi msiiharakishe. Ametakasika na ametukuka mbali na hayo wanayomshirikisha nayo.",""
  16,2,"Huwateremsha Malaika na ufunuo kwa amri yake juu ya amtakaye katika waja wake kwamba onyeni kuwa hakuna mungu yeyote isipokuwa Mimi, basi nicheni Mimi.",""
  16,3,"Ameziumba mbingu na ardhi kwa Haki. Ametukuka na hayo wanayomshirikisha nayo.",""
  16,4,"Amemuumba mtu kwa tone la manii. Na tazama, akawa mshindani aliye dhahiri.",""
  16,5,"Na aliwaumba wanyama. Katika hao mna vifaa vya kutia joto, na manufaa mengineyo, na baadhi yao mnawala.",""
  16,6,"Na katika hao mnapata furaha pale mnapowarudisha jioni na mnapowapeleka malishoni asubuhi.",""
