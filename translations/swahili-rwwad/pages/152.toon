quran[11]{c,v,t,f}:
  7,12,"(Mwenyezi Mungu) akasema, ""Ni nini kilichokuzuia kusujudu nilipokuamrisha?"" Akasema, ""Mimi ni bora zaidi kumliko yeye. Uliniumba kwa moto, naye ulimuumba kwa udongo.""",""
  7,13,"Akasema, ""Basi teremka kutoka humo! Haikufalii kufanya kiburi humo. Basi toka! Hakika wewe ni miongoni mwa walio duni.""",""
  7,14,"Akasema, ""Nipe muhula mpaka siku watakapofufuliwa.""",""
  7,15,"Akasema, ""Hakika wewe ni miongoni mwa waliopewa muhula.""",""
  7,16,"Akasema: Kwa kuwa umenipotosha, basi hakika nitawakalia katika Njia yako iliyonyooka.",""
  7,17,"Kisha nitawajia kwa mbele yao na kwa nyuma yao na kuliani kwao kwote na kushotoni kwao kwote. Wala hutawakuta wengi wao ni wenye shukrani.",""
  7,18,"Akasema: Toka humo ilhali umefedheheshwa, umefukuzwa. Hakuna shaka atakayekufuata miongoni mwao, basi nitaijaza Jahannam kwa nyinyi nyote.",""
  7,19,"Na wewe, Adam! Kaa wewe na mkeo Bustanini humo, na kuleni kwayo mpendapo. Wala msiukaribie mti huu, basi mkawa katika madhalimu.",""
  7,20,"Basi Shetani akawatia wasiwasi ili awafichulie tupu zao walizofichwa, na akasema: Hakuwakataza Mola wenu Mlezi mti huu isipokuwa mkaja kuwa Malaika, au mkawa katika wanaoishi milele.",""
  7,21,"Naye akawaapia: Hakika mimi ni miongoni wa wanaowanasihi.",""
  7,22,"Basi akawatumbukiza kwa hadaa. Na walipouonja ule mti, tupu zao zikawafichukia na wakaanza kujibandikia katika majani ya Bustani hiyo. Na Mola wao Mlezi akawaita, ""Je, sikuwakataza mti huo, na kuwaambia ya kwamba hakika Shetani kwenu ni adui wa dhahiri?""",""
