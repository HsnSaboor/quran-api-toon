quran[15]{c,v,t,f}:
  23,60,"Na wale ambao wanatoa kile walichopewa, na hali nyoyo zao zinaogopa kwa kuwa watarejea kwa Mola wao Mlezi.",""
  23,61,"Basi wote hao ndio wanaokimbilia mambo ya heri, na ndio watakaotangulia kuyafikia.",""
  23,62,"Na hatuitwiki nafsi isipokuwa kwa kiasi cha uwezo wake. Na tunacho kitabu kisemacho kweli. Nao hawatadhulumiwa.",""
  23,63,"Lakini nyoyo zao zimefunikwa hazitambui hayo, na wanavyo vitendo vinginevyo wanavyovifanya.",""
  23,64,"Hata tutakapowatia katika adhabu wale waliodekezwa kwa starehe kati yao, hapo ndipo watakapoyayatika.",""
  23,65,"Msiyayatike leo! Hakika nyinyi hamtanusurika kutokana nasi.",""
  23,66,"Hakika zilikuwa Aya zangu mkisomewa, nanyi mkirudi nyuma juu ya visigino vyenu.",""
  23,67,"Na huku mkiitakabari na usiku mkiizungumzia (Qur-ani) kwa dharau.",""
  23,68,"Je, hawakuifikiri kauli, au yamewajia ambayo hayakuwafikia baba zao wa zamani?",""
  23,69,"Au hawakumjua Mtume wao, ndiyo maana wanamkataa?",""
  23,70,"Au wanasema: Ana wazimu? Bali amewajia kwa Haki, na wengi wao wanaichukia Haki.",""
  23,71,"Na lau kuwa Haki ingelifuata matamanio yao, basi zingeliharibika mbingu na ardhi na waliomo ndani yake. Bali tumewaletea ukumbusho wao, nao wanajitenga mbali na ukumbusho wao.",""
  23,72,"Au unawaomba ujira? Lakini ujira wa Mola wako Mlezi ni bora, na Yeye ndiye Mbora wa wanaoruzuku.",""
  23,73,"Na kwa yakini, wewe unawaita kwenye njia iliyonyooka.",""
  23,74,"Na hakika wale wasioiamini Akhera wanajitenga mbali na njia hiyo.",""
