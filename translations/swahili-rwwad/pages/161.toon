quran[6]{c,v,t,f}:
  7,82,"Na halikuwa jibu la kaumu yake isipokuwa walisema, ""Watoeni kutoka katika mji wenu. Maana wao hakika ni watu wanaojitakasa.""",""
  7,83,"Basi tukamwokoa yeye na ahali zake, isipokuwa mkewe, alikuwa miongoni mwa walioangamia.",""
  7,84,"Na tukawanyeshea mvua. Basi tazama jinsi ulivyokuwa mwisho wa wahalifu.",""
  7,85,"Na kwa (watu wa) Madyana tulimtuma ndugu yao Shu'aib. Akasema, ""Enyi kaumu yangu! Muabuduni Mwenyezi Mungu. Hamna mungu yeyote isipokuwa Yeye. Hakika imekwishawajia hoja wazi kutoka kwa Mola wenu Mlezi. Basi timizeni sawasawa vipimo na mizani, wala msiwapunje watu vitu vyao, wala msifanye uharibifu katika ardhi baada ya kutengenea kwake. Hayo ndiyo bora kwenu ikiwa nyinyi ni Waumini.",""
  7,86,"Wala msikae katika kila njia mkitishia, na mkiizuia njia ya Mwenyezi Mungu wale waliomuamini, na mkiitaka ipotoke. Na kumbukeni mlipokuwa wachache, naye akawafanya kuwa wengi. Na tazameni jinsi ulivyokuwa mwisho wa waharibifu.",""
  7,87,"Na kama liko kundi miongoni mwenu lililoamini haya niliyotumwa nayo, na kundi lingine halikuamini, basi subirini mpaka Mwenyezi Mungu ahukumu baina yetu. Naye ndiye Mbora zaidi wa wenye kuhukumu.""",""
