quran[10]{c,v,t,f}:
  14,43,"Watakuwa mbioni, vichwa juu, huku macho yao hayapepesi, na nyoyo zao zitakuwa tupu.",""
  14,44,"Na waonye watu siku itakapowajia adhabu, na wale waliodhulumu waseme, ""Ewe Mola wetu Mlezi! Tuahirishe muda kidogo tuitikie wito wako na tuwafuate Mitume."" Kwani nyinyi hamkuapa zamani kwamba kamwe hamuwezi kuondoka?",""
  14,45,"Na mkakaa katika maskani zile zile za wale waliozidhulumu nafsi zao. Na ikawabainikia jinsi tulivyowatendea. Nasi tukawapigia mifano mingi.",""
  14,46,"Na hakika walifanya vitimbi vyao, na vitimbi vyao hivyo anavijua Mwenyezi Mungu. Na kwa yakini vitimbi vyao hivyo vilikuwa ni vya kuweza kuondosha milima.",""
  14,47,"Basi kamwe usimdhanie Mwenyezi Mungu kuwa ni mwenye kuwavunjia ahadi yake Mitume wake. Hakika Mwenyezi Mungu ni Mwenye Nguvu, Mwenye kulipiza.",""
  14,48,"Siku itakapogeuzwa ardhi iwe ardhi nyingine, na mbingu zote pia. Nao watajitokeza mbele ya Mwenyezi Mungu Mmoja, Mshindi.",""
  14,49,"Na utaona wahalifu siku hiyo wamefungwa pamoja katika minyororo.",""
  14,50,"Nguo zao zitakuwa za lami, na Moto utazigubika nyuso zao.",""
  14,51,"Ili Mwenyezi Mungu ailipe kila nafsi yale iliyoyachuma. Hakika Mwenyezi Mungu ni Mwepesi wa kuhesabu.",""
  14,52,"Huu ni ufikishaji kwa watu, ili waonywe kwao, na wapate kujua kuwa hakika Yeye ni Mungu Mmoja, na wapate kukumbuka wenye akili zilizo sawa.",""
