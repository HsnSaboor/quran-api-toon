quran[12]{c,v,t,f}:
  20,114,"Basi ametukuka Mwenyezi Mungu, Mfalme wa Haki. Wala usiifanyie haraka hii Qur-ani, kabla haujamalizika ufunuo wake. Na sema: Mola wangu Mlezi! Nizidishie elimu.",""
  20,115,"Na hapo zamani tuliagana na Adam, lakini alisahau, wala hatukupata kwake azimio kubwa.",""
  20,116,"Na tulipowaambia Malaika: Msujudieni Adam! Wakasujudu, isipokuwa Iblisi, alikataa.",""
  20,117,"Tukasema: Ewe Adam! Hakika huyu ni adui yako na wa mkeo. Basi asiwatoe katika Bustani hii, mkaingia mashakani.",""
  20,118,"Hakika humo hutakuwa na njaa wala hutakuwa uchi.",""
  20,119,"Na hakika hutapata kiu humo wala hutapata joto.",""
  20,120,"Lakini Shetani alimtia wasiwasi, akamwambia: Ewe Adam! Nikujulishe mti wa kuishi maisha ya milele na ufalme usiokoma?",""
  20,121,"Basi wakaula wote wawili, na uchi wao ukawadhihirikia na wakaanza kujibandika majani ya Bustanini. Na Adam akamuasi Mola wake Mlezi, na akapotea njia.",""
  20,122,"Kisha Mola wake Mlezi akamteua, na akamkubalia toba yake, na akamwongoa.",""
  20,123,"Akasema: Ondokeni humo nyote, hali ya kuwa ni maadui nyinyi kwa nyinyi. Na ukiwafikia uongofu kutoka kwangu basi atakayeufuata uongofu wangu, hatapotea wala hatataabika.",""
  20,124,"Na atakayeupa ukumbusho wangu mgongo, basi kwa yakini atapata maisha yenye dhiki, na Siku ya Kiyama tutamfufua hali ya kuwa ni kipofu.",""
  20,125,"Aseme: Ewe Mola wangu Mlezi! Mbona umenifufua kipofu, nami nilikuwa nikiona vyema?",""
