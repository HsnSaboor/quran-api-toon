quran[15]{c,v,t,f}:
  72,14,"Na hakika wamo katika sisi Waislamu, na wamo kati yetu wanaoacha haki. Basi waliosilimu, hao ndio waliotafuta uongofu.",""
  72,15,"Na ama wanaoacha haki, hao watakuwa kuni za Jahannamu.",""
  72,16,"Na lau kama wangelisimama sawasawa juu ya njia tungeliwanywesha maji kwa wingi.",""
  72,17,"Ili tuwajaribu kwa hayo. Na anayepuuza kumkumbuka Mola wake Mlezi atamsukuma kwenye adhabu ngumu.",""
  72,18,"Na hakika misikiti ni ya Mwenyezi Mungu, basi msimuabudu yeyote pamoja na Mwenyezi Mungu.",""
  72,19,"Na hakika Mja wa Mwenyezi Mungu aliposimama kumwomba, wao walikuwa karibu kumzonga!",""
  72,20,"Sema: Hakika mimi namwomba Mola wangu Mlezi, wala simshirikishi Yeye na yeyote.",""
  72,21,"Sema: Mimi sina mamlaka ya kukudhuruni wala kukuongozeni.",""
  72,22,"Sema: Hakika hapana yeyote awezaye kunilinda na Mwenyezi Mungu, wala sitapata pa kukimbilia isipokuwa kwake Yeye tu.",""
  72,23,"Ila nifikishe Ujumbe utokao kwa Mwenyezi Mungu na risala zake. Na wenye kumuasi Mwenyezi Mungu na Mtume wake, basi hakika hao watapata Moto wa Jahannamu wadumu humo milele.",""
  72,24,"Hata watakapo yaona wanayoahidiwa, ndipo watakapojua ni nani mwenye msaidizi dhaifu, na mchache wa idadi.",""
  72,25,"Sema: Sijui kama yapo karibu hayo mnayoahidiwa, au Mola wangu Mlezi atayawekea muda mrefu.",""
  72,26,"Yeye ndiye Mwenye kujua ya siri, wala hamdhihirishii yeyote ghaibu yake.",""
  72,27,"Isipokuwa Mtume wake aliyemridhia. Naye huyo humwekea walinzi mbele yake na nyuma yake.",""
  72,28,"Ili Yeye ajue kwamba wao wamefikisha ujumbe wa Mola wao Mlezi, na Yeye anayajua vyema yote waliyo nayo, na amedhibiti idadi ya kila kitu.",""
