quran[32]{c,v,t,f}:
  86,1,"Ninaapa kwa mbingu na kinachokuja usiku!",""
  86,2,"Na nini kitakachokujulisha ni nini hicho kinachokuja usiku?",""
  86,3,"Ni Nyota yenye mwanga mkali.",""
  86,4,"Hapana nafsi ila inaye mwangalizi.",""
  86,5,"Hebu na ajitazame mwanadamu ameumbwa kwa kitu gani?",""
  86,6,"Ameumbwa kwa maji yatokayo kwa kuchupa.",""
  86,7,"Yatokayo baina ya mifupa ya mgongo na mbavu.",""
  86,8,"Hakika Yeye ana uweza wa kumrudisha.",""
  86,9,"Siku zitakapodhihirishwa siri.",""
  86,10,"Basi hatakuwa na nguvu wala msaidizi.",""
  86,11,"Ninaapa kwa mbingu yenye marejeo!",""
  86,12,"Na kwa ardhi inayopasuka!",""
  86,13,"Hakika hii ni kauli ya kupambanua.",""
  86,14,"Wala si mzaha.",""
  86,15,"Hakika wao wanapanga mpango.",""
  86,16,"Na Mimi napanga mpango.",""
  86,17,"Basi wape muhula makafiri - wape muhula pole pole.",""
  87,1,"Litakase jina la Mola wako Mlezi aliye juu kabisa.",""
  87,2,"Aliyeumba, na akaweka sawa.",""
  87,3,"Na ambaye amekadiria na akaongoa.",""
  87,4,"Na aliyeotesha malisho.",""
  87,5,"Kisha akayafanya makavu, meusi.",""
  87,6,"Tutakusomesha wala hutasahau.",""
  87,7,"Ila akipenda Mwenyezi Mungu. Hakika Yeye anayajua yaliyo dhahiri na yaliyofichikana.",""
  87,8,"Na tutakusahilishia yawe mepesi.",""
  87,9,"Basi kumbusha, kama makumbusho yanafaa.",""
  87,10,"Atakumbuka mwenye kuogopa.",""
  87,11,"Na atajitenga mbali nayo mpotovu.",""
  87,12,"Ambaye atauingia Moto mkubwa.",""
  87,13,"Tena humo hatakufa wala hawi hai.",""
  87,14,"Hakika amekwisha fanikiwa aliyejitakasa.",""
  87,15,"Na akakumbuka jina la Mola wake Mlezi, na akasali.",""
