quran[31]{c,v,t,f}:
  79,16,"Mola wake Mlezi alipomwita katika bonde takatifu la Tuwaa, akamwambia:",""
  79,17,"Nenda kwa Firauni. Hakika yeye amezidi jeuri.",""
  79,18,"Umwambie: Je! Unapenda kujitakasa?",""
  79,19,"Nami nitakuongoza ufike kwa Mola wako Mlezi, upate kumcha.",""
  79,20,"Basi alimwonyesha Ishara kubwa.",""
  79,21,"Lakini alikadhibisha na akaasi.",""
  79,22,"Kisha alirudi nyuma, akaingia kufanya juhudi.",""
  79,23,"Akakusanya watu akanadi.",""
  79,24,"Akasema: Mimi ndiye Mola wenu Mlezi mkuu kabisa.",""
  79,25,"Basi hapo Mwenyezi Mungu akamshika kumuadhibu kwa la mwisho na la mwanzo.",""
  79,26,"Kwa hakika katika haya yapo mazingatio kwa wanaoogopa Mwenyezi Mungu.",""
  79,27,"Je, ni vigumu zaidi kukuumbeni nyinyi au mbingu? Yeye ndiye aliyeijenga!",""
  79,28,"Akainua paa lake, na akaitengeneza vizuri.",""
  79,29,"Na akautia giza usiku wake, na akautokeza mchana wake.",""
  79,30,"Na juu ya hivyo ameitandaza ardhi.",""
  79,31,"Akatoa ndani yake maji yake na malisho yake.",""
  79,32,"Na milima akaisimamisha imara.",""
  79,33,"Kwa manufaa yenu na mifugo yenu.",""
  79,34,"Basi itakapofika hiyo Balaa kubwa,",""
  79,35,"Siku ambayo mtu atakumbuka aliyoyafanya,",""
  79,36,"Na Jahannamu itadhihirishwa kwa mwenye kuona,",""
  79,37,"Basi ama yule aliyezidi ujeuri,",""
  79,38,"Na akakhiari maisha ya dunia,",""
  79,39,"Kwa hakika Jahannamu ndiyo makazi yake!",""
  79,40,"Na ama yule anayeogopa kusimamishwa mbele ya Mola wake Mlezi, na akajizuilia nafsi yake na matamanio,",""
  79,41,"Basi huyo, Bustani ya mbinguni itakuwa ndiyo makazi yake!",""
  79,42,"Wanakuuliza Saa (ya Kiyama) itakuwa lini?",""
  79,43,"Una nini wewe hata uitaje?",""
  79,44,"Kwa Mola wako Mlezi ndio mwisho wake.",""
  79,45,"Kwa hakika wewe ni mwonyaji tu kwa mwenye kuihofu.",""
  79,46,"Ni kama kwamba wao siku watakapoiona (hiyo Saa) hawakukaa ila jioni moja tu, au mchana wake.",""
