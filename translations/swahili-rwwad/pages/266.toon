quran[20]{c,v,t,f}:
  15,71,"Akasema, ""Hawa binti zangu (waoeni)<sup>1</sup>, ikiwa nyinyi ni watendaji.""","[1] Lut'i, amani iwe juu yake, alimaanisha kwamba hawa ni binti zangu miongoni mwa wanawake wenu, basi waoeni hao."
  15,72,"Ninaapa kwa uhai wako! Hakika hao walikuwa katika ulevi wao, wakihangaika ovyo.",""
  15,73,"Basi ukelele ukawatwaa wakipambaukiwa.",""
  15,74,"Kwa hivyo, tukaugeuza mji huo juu chini, na tukawanyeshea mvua ya mawe ya udongo wa kutoka Motoni.",""
  15,75,"Hakika katika hayo zipo ishara kwa wanaotafakari na kuzingatia.",""
  15,76,"Na hakika miji hii ipo kwenye njia wazi inayopitiwa.",""
  15,77,"Hakika katika hayo ipo ishara kwa Waumini.",""
  15,78,"Na hakika watu wa Kichakani walikuwa madhalimu.",""
  15,79,"Kwa hivyo tukawaadhibu. Na hakika miji miwili hii iko kwenye njia iliyo wazi.",""
  15,80,"Na bila ya shaka wakazi wa Hijr waliwakadhibisha Mitume.",""
  15,81,"Na tuliwaletea ishara zetu, nao wakawa wanazipa migongo.",""
  15,82,"Nao walikuwa wakichonga majumba katika milima kwa amani.",""
  15,83,"Basi ukelele ukawatwaa asubuhi.",""
  15,84,"Na hayakuwafaa yale waliyokuwa wakiyachuma.",""
  15,85,"Na hatukuziumba mbingu na ardhi na vilivyo kati yake isipokuwa kwa haki. Na hakika Saa ya Kiyama itafika. Basi samehe msamaha mzuri.",""
  15,86,"Hakika Mola wako Mlezi ndiye Muumbaji, Mwenye kujua zaidi.",""
  15,87,"Na hakika tumekupa (aya) saba zinazosomwa mara kwa mara, na Qur-ani Tukufu.",""
  15,88,"Kamwe usivinyoshee macho yako vitu tulivyowastarehesha kwavyo makundi fulani kati yao, wala usiwahuzunikie. Na wainamishie bawa lako (la huruma) Waumini.",""
  15,89,"Na sema: Hakika mimi ndiye mwonyaji mwenye kubainisha.",""
  15,90,"Kama hivyo tuliwateremshia waliogawa.",""
