quran[13]{c,v,t,f}:
  18,62,"Walipokwishapita, alimwambia kijana wake: Tupe chakula chetu cha mchana. Kwa hakika tumepata machovu kweli kwa hii safari yetu.",""
  18,63,"Akasema (kijana): Unaona! Pale tulipopumzika penye jabali, basi mimi nilimsahau yule samaki. Na hakuna aliyenisahaulisha kumkumbuka isipokuwa Shetani tu. Naye akashika njia yake baharini kwa ajabu.",""
  18,64,"(Musa) akasema: ""Hayo ndiyo tuliyokuwa tunayataka."" Basi wakarudi nyuma kwa kufuata njia waliyojia.",""
  18,65,"Basi wakamkuta mja katika waja wetu tuliyempa rehema kutoka kwetu, na tukamfunza mafunzo yaliyotoka kwetu.",""
  18,66,"Musa akamwambia: Nikufuate ili unifunze katika ule uongofu uliofunzwa wewe?",""
  18,67,"Akasema: Hakika wewe hutaweza kuvumilia kuwa pamoja nami.",""
  18,68,"Na utawezaje kuvumilia yale usiyoyajua vilivyo undani wake?",""
  18,69,"Akasema: In shaa Allah (Mwenyezi Mungu akitaka), utanikuta mvumilivu, wala sitaasi amri yako yoyote.",""
  18,70,"Akasema: Basi ukinifuata, usiniulize kitu mpaka mimi nianze kukutajia.",""
  18,71,"Basi wawili hao wakatoka, hata walipoabiri jahazi (yule mtu), akalitoboa. (Musa) akasema: Unalitoboa ili uwazamishe watu wake? Hakika umefanya jambo baya mno.",""
  18,72,"Akasema: Je, sikusema kwamba wewe hakika hutaweza kuvumilia kuwa pamoja nami?",""
  18,73,"(Musa) akasema: Usinichukulie makosa kwa niliyosahau, wala usinipe uzito kwa jambo langu.",""
  18,74,"Basi wakatoka wawili hao mpaka wakamkuta kijana, akamuua. (Musa) akasema: Ala! Umemuua mtu asiye na kosa, na wala hakuua nafsi yoyote! Ama hakika umefanya jambo baya kabisa!",""
