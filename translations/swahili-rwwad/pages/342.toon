quran[17]{c,v,t,f}:
  23,1,"Hakika wamefaulu Waumini.",""
  23,2,"Ambao ni wanyenyekevu katika Swala zao.",""
  23,3,"Na ambao hujiepusha na mambo ya upuuzi.",""
  23,4,"Na ambao wanatoa Zaka.",""
  23,5,"Na ambao wanazilinda tupu zao.",""
  23,6,"Isipokuwa kwa wake zao au kwa wale iliyowamiliki mikono yao ya kulia. Kwani hao si wenye kulaumiwa.",""
  23,7,"Lakini anayetaka kinyume cha haya, basi hao ndio wavukao mipaka.",""
  23,8,"Na ambao wanazitunza amana zao na maagano yao.",""
  23,9,"Na ambao Swala zao wanazihifadhi.",""
  23,10,"Hao ndio warithi.",""
  23,11,"Ambao watairithi Bustani ya Firdausi, nao watadumu humo.",""
  23,12,"Na kwa yakini tumemuumba mtu kutokana na asili ya udongo.",""
  23,13,"Kisha tukamfanya kuwa tone la mbegu ya uzazi katika mahali patulivu palipo madhubuti.",""
  23,14,"Kisha tukaliumba tone hilo kuwa damu iliyoganda, na tukaiumba damu hiyo kuwa pande la nyama, kisha tukaliumba pande hilo la nyama kuwa mifupa, na mifupa hiyo tukaivisha nyama. Kisha tukamfanya kuwa kiumbe mwingine. Basi Mwenyezi Mungu ni Mwingi wa baraka, Mbora zaidi wa waumbaji.",""
  23,15,"Kisha hakika nyinyi baada ya hayo mtakufa.",""
  23,16,"Kisha hakika nyinyi Siku ya Kiyama mtafufuliwa.",""
  23,17,"Na kwa yakini tumeziumba juu yenu njia saba. Nasi hatukuwa wenye kughafilika na viumbe.",""
