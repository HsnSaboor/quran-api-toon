quran[26]{c,v,t,f}:
  56,51,"Kisha nyinyi, mliopotea, mnaokanusha.",""
  56,52,"Kwa yakini mtakula mti wa Zaqqumu.",""
  56,53,"Na kwa mti huo mtajaza matumbo.",""
  56,54,"Na juu yake mtakunywa maji yanayochemka.",""
  56,55,"Tena mtakunywa kama wanavyokunywa ngamia wenye kiu.",""
  56,56,"Hiyo ndiyo karamu yao ya kuwakaribisha Siku ya Malipo.",""
  56,57,"Sisi tumekuumbeni; basi hamsadiki?",""
  56,58,"Je, mnaiona mbegu ya uzazi mnayoidondokesha?",""
  56,59,"Je, mnaiumba nyinyi, au ni Sisi ndio Waumbaji?",""
  56,60,"Sisi tumekuwekeeni mauti; na wala Sisi hatushindwi.",""
  56,61,"Kuwaleta wengine badala yenu na kukuumbeni nyinyi kwa umbo msilolijua.",""
  56,62,"Na bila ya shaka mlikwisha jua umbo la kwanza, basi kwa nini hamkumbuki?",""
  56,63,"Je, mnaona hivyo mnavyovipanda?",""
  56,64,"Je, ni nyinyi mnayoyaotesha au ni Sisi ndio wenye kuotesha?",""
  56,65,"Tungelitaka, tungeliyafanya yakawa mapepe, mkabaki mnastaajabu.",""
  56,66,"Mkisema: 'Hakika sisi tumegharimika.'",""
  56,67,"Bali sisi tumenyimwa.",""
  56,68,"Je, mnayaona maji mnayoyanywa?",""
  56,69,"Je, ni nyinyi mnaoyateremsha kutoka mawinguni au ni Sisi ndio wenye kuyateremsha?",""
  56,70,"Tungelipenda, tungeliyafanya ya chumvi. Basi mbona hamshukuru?",""
  56,71,"Je, mnauona moto mnaouwasha?",""
  56,72,"Ni nyinyi mliouumba mti wake au Sisi ndio Waumbaji?",""
  56,73,"Sisi tumeufanya uwe ni ukumbusho na manufaa kwa walioko nyikani.",""
  56,74,"Basi litakase jina la Mola wako Mlezi aliye Mkuu.",""
  56,75,"Basi ninaapa kwa maanguko ya nyota.",""
  56,76,"Na hakika bila ya shaka hiki ni kiapo kikubwa, laiti mngelijua!",""
