quran[20]{c,v,t,f}:
  26,20,"(Musa) akasema: Nilitenda hayo hapo nilipokuwa miongoni mwa wale waliopotea.",""
  26,21,"Basi nikawakimbia nilipowahofu, tena Mola wangu Mlezi akanitunukia hukumu, na akanijaalia niwe miongoni mwa Mitume.",""
  26,22,"Na hiyo ndiyo neema ya kunisimbulia, na wewe umewatia utumwani Wana wa Israili?",""
  26,23,"Firauni akasema: Na ni nani huyo Mola Mlezi wa walimwengu wote?",""
  26,24,"Akasema: Ndiye Mola Mlezi wa mbingu na ardhi, na vilivyo baina yake, ikiwa nyinyi ni wenye yakini.",""
  26,25,"(Firauni) akawaambia waliomzunguka: Kwani hamsikilizi?",""
  26,26,"(Musa) akasema: Ndiye Mola wenu Mlezi, na Mola Mlezi wa baba zenu wa kwanza.",""
  26,27,"(Firauni) akasema: Hakika huyu Mtume wenu aliyetumwa kwenu ni mwendawazimu.",""
  26,28,"(Musa) akasema: Ndiye Mola Mlezi wa Mashariki na Magharibi na vilivyo baina yake, ikiwa nyinyi mnatia akilini.",""
  26,29,"(Firauni) akasema: Ukijifanyia mungu mwingine asiyekuwa mimi, basi bila ya shaka nitakufunga gerezani.",""
  26,30,"Akasema: Je, hata kama nitakuletea kitu cha kubainisha wazi?",""
  26,31,"Akasema: Kilete basi, kama wewe ni katika wakweli.",""
  26,32,"Basi akaitupa fimbo yake, mara ikawa nyoka wa kuonekana dhahiri.",""
  26,33,"Na akautoa nje mkono wake, mara ukawa mweupe kwa watazamao.",""
  26,34,"(Firauni) akawaambia waheshimiwa waliomzunguka: Hakika huyu ni mchawi mtaalamu.",""
  26,35,"Anataka kuwatoa katika nchi yenu kwa uchawi wake. Basi mna shauri gani?",""
  26,36,"Wakasema: Mpe muda yeye na kakaye na uwatume mijini wakusanyao watu.",""
  26,37,"Wakuletee kila mchawi bingwa mtaalamu.",""
  26,38,"Basi wakakusanywa wachawi kwa ajili ya miadi ya siku maalumu.",""
  26,39,"Na watu wakaambiwa: Je, mtakusanyika?",""
