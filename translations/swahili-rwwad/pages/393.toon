quran[11]{c,v,t,f}:
  28,60,"Na chochote mlichopewa, ni matumizi ya maisha ya dunia na pambo lake. Na yaliyoko kwa Mwenyezi Mungu ndiyo bora na yatakayobaki zaidi. Basi je, hamfahamu?",""
  28,61,"Je, yule tuliyemuahidi ahadi nzuri, tena naye akayapata, ni kama tuliyemstarehesha kwa starehe za maisha ya duniani, na kisha Siku ya Kiyama akawa miongoni mwa wanaohudhurishwa?",""
  28,62,"Na siku atakapowaita na akasema, ""Wako wapi mliokuwa mkidai kuwa ni washirika wangu?""",""
  28,63,"Watasema wale iliyothibiti juu yao kauli, ""Mola wetu Mlezi! Hawa ndio tuliowapoteza. Tuliwapoteza kama tulivyopotea sisi. Tunajitenga nao mbele yako. Hawakuwa wakituabudu sisi.""",""
  28,64,"Na itasemwa, ""Waiteni hao miungu wa kishirikina wenu!"" Basi watawaita, lakini hawatawaitikia, na wataiona adhabu; laiti wangelikuwa wameongoka!",""
  28,65,"Na siku atakapowaita na akasema, ""Mliwajibu nini Mitume?""",""
  28,66,"Basi zitawapotea habari siku hiyo, nao hawataulizana.",""
  28,67,"Ama mwenye kutubu na akaamini na akatenda mema, huyo atakuwa miongoni mwa wenye kufaulu.",""
  28,68,"Na Mola wako Mlezi huumba na huteua atakavyo. Viumbe hawana hiari. Mwenyezi Mungu ametukuka na ametakasika na hao wanaowashirikisha naye.",""
  28,69,"Na Mola wako Mlezi anayajua viliyoyaficha vifua vyao, na wanayoyaweka hadharani.",""
  28,70,"Naye ni Mwenyezi Mungu ambaye hapana mungu isipokuwa Yeye. Sifa zote njema ni zake Yeye, mwanzo na mwisho. Na hukumu ni yake Yeye. Na kwake Yeye mtarejeshwa.",""
