quran[19]{c,v,t,f}:
  26,1,"Tw'a Siin Miim.<sup>1</sup>","[1] Herufi hizi ""Tw'aa, Sin, Miim"" na herufi nyinginezo za mkato zilizo mwanzoni mwa sura mbalimbali zinaonyesha hali ya ushindi wa Qur-ani. Kwani, washirikina walipewa changamoto kwayo, lakini wakashindwa na hawakuweza kuipinga, ilhali inajumuisha herufi hizi zinazounda lugha ya Kiarabu. Kwa hivyo, kutoweza kwa Waarabu kuleta kitu kama hicho - ingawa walikuwa ndio watu wenye ufasaha zaidi - kunaonyesha kwamba Qur-ani ni ufunuo (wahyi) kutoka kwa Mwenyezi Mungu."
  26,2,"Hizi ni Aya za Kitabu kinachobainisha.",""
  26,3,"Huenda ukaihiliki nafsi yako kwa kuwa hawawi Waumini.",""
  26,4,"Tungependa, tungeliwateremshia kutoka mbinguni Ishara zikashinda zimezinyenyekea shingo zao.",""
  26,5,"Wala hauwafikii ukumbusho mpya kutoka kwa Arrahman (Mwingi wa rehema), isipokuwa wao huupa mgongo.",""
  26,6,"Kwa yakini wamekwishakanusha; kwa hivyo zitakuja wafikia habari za yale waliyokuwa wakiyafanyia stihizai.",""
  26,7,"Je, hawakuiona ardhi, ni mimea mingapi tumeiotesha humo, ya kila namna nzuri?",""
  26,8,"Hakika katika haya zipo Ishara. Lakini wengi wao hawakuwa wenye kuamini.",""
  26,9,"Na hakika Mola wako Mlezi ndiye Yeye Mwenye nguvu, Mwingi wa kurehemu.",""
  26,10,"Na Mola wako Mlezi, alipomwita Musa, akamwambia: Nenda kwa kaumu madhalimu.",""
  26,11,"Kaumu wa Firauni. Kwani hawamchi Mwenyezi Mungu?",""
  26,12,"Akasema: Mola wangu Mlezi, hakika mimi ninachelea kwamba watanikadhibisha.",""
  26,13,"Na kifua changu kina dhiki, na ulimi wangu haukunjuki vyema. Basi mtumie ujumbe Harun.",""
  26,14,"Na wao wana dhambi niliyowafanyia, kwa hivyo ninahofu wanaweza kuniua.",""
  26,15,"Akasema: Sivyo hivyo kabisa! Nendeni na miujiza yetu. Hakika Sisi tu pamoja nanyi, tunasikiliza.",""
  26,16,"Basi nendeni kwa Firauni na mwambieni: Hakika sisi ni Mitume wa Mola Mlezi wa walimwengu wote.",""
  26,17,"Kwamba: Waachilie Wana wa Israili waende pamoja nasi.",""
  26,18,"(Firauni) akasema: Je, sisi hatukukulea wewe utotoni, na ukakaa miongoni mwetu katika umri wako miaka mingi?",""
  26,19,"Na ukatenda kitendo chako ulichotenda, nawe ukawa miongoni mwa wenye kukufuru?",""
