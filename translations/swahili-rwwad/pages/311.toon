quran[19]{c,v,t,f}:
  19,77,"Je, umemwona aliyezikufuru Ishara zetu na akasema: Kwa hakika mimi nitapewa mali na wana!",""
  19,78,"Kwani yeye amepata habari za ghaibu, au amechukua agano kwa Arrahmani (Mwingi wa rehema)?",""
  19,79,"Hasha! Tutaandika anayoyasema, na tutamuongezea sawasawa katika adhabu.",""
  19,80,"Na tutamrithi hayo anayoyasema, na atatujia mtupu peke yake!",""
  19,81,"Na walichukua miungu mingine badala ya Mwenyezi Mungu ili ati iwape nguvu.",""
  19,82,"Sivyo hivyo! Wataikataa hiyo ibada yao, na watakuwa ndio dhidi yao.",""
  19,83,"Kwani huoni ya kwamba tuliwatuma mashetani kwa makafiri wawachochee sawasawa?",""
  19,84,"Basi usiwafanyie haraka. Sisi tunawahesabia idadi ya siku zao.",""
  19,85,"Siku tutakayowakusanya wacha Mungu kuwapeleka kwa Arrahmani (Mwingi wa rehema) kuwa ni wageni wake.",""
  19,86,"Na tukawaswaga wahalifu kwenda katika Jahannamu hali ya kuwa wana kiu.",""
  19,87,"Hawatakuwa na mamlaka ya uombezi isipokuwa yule aliyechukua ahadi kwa Arrahmani (Mwingi wa rehema).",""
  19,88,"Na wao ati walisema kuwa Arrahmani (Mwingi wa rehema) alijifanyia mwana!",""
  19,89,"Hakika mmeleta jambo la kuchusha mno!",""
  19,90,"Zinakaribia mbingu kulipuka kwa hilo, na ardhi kupasuka, na milima kuanguka vipande vipande.",""
  19,91,"Kwa kudai kwao kuwa Arrahmani (Mwingi wa rehema) ana mwana.",""
  19,92,"Wala Arrahmani (Mwingi wa rehema) hafailii kujichukulia mwana.",""
  19,93,"Hakuna yeyote aliyemo mbinguni na ardhini isipokuwa atamjia Arrahmani (Mwingi wa rehema) kuwa ni mja wake.",""
  19,94,"Yeye hakika amewadhibiti na amewahesabu sawasawa.",""
  19,95,"Na kila mmoja wao atamjia Siku ya Kiyama peke yake.",""
