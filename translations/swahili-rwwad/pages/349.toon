quran[14]{c,v,t,f}:
  23,105,"Je, hazikuwa Aya zangu mkisomewa, na nyinyi mkizikanusha?",""
  23,106,"Watasema: Mola wetu Mlezi! Tulizidiwa na uovu wetu na tukawa watu tuliopotea.",""
  23,107,"Mola wetu Mlezi! Tutoe humu Motoni. Na tukirudia tena (ya zamani), basi kweli sisi ni wenye kudhulumu.",""
  23,108,"Atasema Mwenyezi Mungu: Tokomeeni humo, wala msinisemeshe.",""
  23,109,"Bila ya shaka lilikuwapo kundi katika waja wangu likisema: Mola wetu Mlezi! Tumeamini; basi tusamehe na uturehemu, nawe ndiwe Mbora wa wanaorehemu.",""
  23,110,"Lakini nyinyi mliwakejeli hata wakakusahaulisheni kunikumbuka, na mlikuwa mkiwacheka.",""
  23,111,"Hakika Mimi leo nimewalipa kwa vile walivyosubiri. Bila ya shaka hao ndio wenye kufuzu.",""
  23,112,"Atasema: Mlikaa muda gani katika ardhi kwa hisabu ya miaka?",""
  23,113,"Watasema: Tulikaa siku moja au sehemu ya siku. Basi waulize wanaoweka hisabu.",""
  23,114,"Atasema: Nyinyi hamkukaa huko duniani ila kidogo, laiti ingelikuwa mnajua.",""
  23,115,"Je, mlidhani ya kwamba tuliwaumba bure, na ya kwamba nyinyi kwetu hamtarudishwa?",""
  23,116,"Ametukuka Mwenyezi Mungu, Mfalme wa Haki. Hakuna mungu yeyote isipokuwa Yeye, Mola Mlezi wa Kiti cha Enzi Kitukufu.",""
  23,117,"Na anayemuomba - pamoja na Mwenyezi Mungu - mungu mwenginewe, hana ushahidi wa hili; basi bila ya shaka hisabu yake iko kwa Mola wake Mlezi. Kwa hakika makafiri hawafanikiwi.",""
  23,118,"Nawe sema, ""Mola wangu Mlezi, samehe na urehemu nawe ni Mbora wa wanaorehemu.""",""
