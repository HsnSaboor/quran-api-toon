quran[23]{c,v,t,f}:
  26,137,"Haya si chochote isipokuwa ni mtindo wa watu wa tokea zamani.",""
  26,138,"Wala sisi hatutaadhibiwa.",""
  26,139,"Wakamkadhibisha; nasi tukawaangamiza. Hakika bila ya shaka katika haya ipo Ishara. Lakini hawakuwa wengi wao wenye kuamini.",""
  26,140,"Na hakika Mola wako Mlezi ndiye Mwenye nguvu, Mwingi wa kurehemu.",""
  26,141,"Kina Thamud waliwakadhibisha Mitume.",""
  26,142,"Alipowaambia ndugu yao Saleh: Je, hamumchi Mungu?",""
  26,143,"Hakika mimi kwenu ni Mtume muaminifu.",""
  26,144,"Basi mcheni Mwenyezi Mungu, na nitiini.",""
  26,145,"Wala siwaulizi ujira wowote juu yake. Ujira wangu hauko isipokuwa kwa Mola Mlezi wa walimwengu wote.",""
  26,146,"Je, mtaachwa salama salimini katika haya yaliyopo hapa?",""
  26,147,"Katika mabustani, na chemchemi?",""
  26,148,"Na konde na mitende yenye makole yaliyowiva.",""
  26,149,"Na mnachonga milimani majumba kwa ustadi.",""
  26,150,"Basi mcheni Mwenyezi Mungu, na nitiini mimi.",""
  26,151,"Wala msitii amri za waliopitiliza mipaka.",""
  26,152,"Ambao wanafanya uharibifu katika nchi, wala hawatengenezi.",""
  26,153,"Wakasema: Hakika wewe ni miongoni mwa waliorogwa.",""
  26,154,"Wewe si chochote isipokuwa ni mtu kama sisi. Basi leta Ishara ikiwa wewe ni miongoni mwa wakweli.",""
  26,155,"Akasema: Huyu ngamia jike; awe na zamu yake ya kunywa, na nyinyi muwe na zamu yenu ya kunywa katika siku maalumu.",""
  26,156,"Wala msimguse kwa wovu, ikawashika adhabu ya Siku Kubwa.",""
  26,157,"Lakini wakamuua, na wakawa wenye kujuta.",""
  26,158,"Basi ikawapata adhabu. Hakika katika hayo ipo Ishara. Lakini hawakuwa wengi wao wenye kuamini.",""
  26,159,"Na hakika Mola wako Mlezi ndiye Mwenye nguvu, Mwingi wa kurehemu.",""
