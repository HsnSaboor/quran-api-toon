quran[19]{c,v,t,f}:
  38,43,"Na tukampa ahali zake na wengine kama wao pamoja nao, kuwa ni rehema itokayo kwetu, na iwe kumbusho kwa watu wenye akili.",""
  38,44,"Na shika kicha cha vijiti tu mkononi mwako, kisha ndio upigie nacho, wala usivunje kiapo. Hakika tulimkuta mwenye subira, mbora wa waja, kwa hakika alikuwa mwingi wa kutubu.",""
  38,45,"Na wakumbuke waja wetu, Ibrahim na Is-haqa na Yaa'qubu waliokuwa na nguvu na busara.",""
  38,46,"Sisi tumewahusisha wao kwa sifa ya ukumbusho wa Akhera.",""
  38,47,"Na hakika wao kwetu sisi ni wateuliwa walio bora.",""
  38,48,"Na mtaje Ismail na Alyasaa na Dhulkifli, na wote hao ni katika walio bora.",""
  38,49,"Huu ni ukumbusho. Na hakika wacha Mungu wana marudio mazuri.",""
  38,50,"Bustani za milele zitakazofunguliwa milango yao kwa ajili yao.",""
  38,51,"Humo wataegemea matakia, wawe wanaagiza humo matunda mengi na vinywaji.",""
  38,52,"Na pamoja nao wake zao wenye kutuliza macho, hirimu moja.",""
  38,53,"Haya ndiyo mliyoahidiwa kwa Siku ya Hisabu.",""
  38,54,"Hakika hii ndiyo riziki yetu isiyomalizika.",""
  38,55,"Ndiyo hivi! Na hakika wenye kuasi bila ya shaka watapata marudio maovu kabisa;",""
  38,56,"Nayo ni Jahannamu! Wataingia humo. Nacho hicho ni kitanda kiovu mno cha kulalia.",""
  38,57,"Ndiyo hivi! Basi na wayaonje maji ya moto na ya usaha!",""
  38,58,"Na adhabu nyenginezo za namna hii.",""
  38,59,"Hili ndilo kundi litakalo ingia pamoja nanyi. Hapana makaribisho mema kwao. Hakika hao wanaingia Motoni.",""
  38,60,"Waseme: Lakini nyinyi! Hamna mapokezi mazuri! Nyinyi ndio mliotusababishia haya, napo ni pahala paovu kabisa!",""
  38,61,"Waseme: Mola wetu Mlezi aliyetusababishia haya, mzidishie adhabu mara mbili Motoni.",""
