quran[8]{c,v,t,f}:
  29,7,"Na wale walioamini na wakatenda mema, kwa yakini tutawafutia makosa yao, na bila shaka tutawalipa bora ya waliyokuwa wakiyatenda.",""
  29,8,"Na tumemuusia mwanadamu kuwafanyia wema wazazi wake. Na ikiwa watapambana nawe ili unishirikishe Mimi na yale usiyokuwa na elimu nayo, basi usiwatii. Kwangu Mimi ndiyo marejeo yenu, na nitawaambia yale mliyokuwa mkiyatenda.",""
  29,9,"Na wale walioamini na wakatenda mema, bila ya shaka tutawatia miongoni mwa watu wema.",""
  29,10,"Na katika watu yupo yule anayesema, ""Tumemuamini Mwenyezi Mungu."" Lakini anapopewa maudhi kwa sababu ya Mwenyezi Mungu, anayafanya mateso ya watu kama ni adhabu ya Mwenyezi Mungu. Na inapokuja nusura kutoka kwa Mola wako Mlezi, kwa yakini husema, ""Hakika sisi tulikuwa pamoja nanyi."" Kwani Mwenyezi Mungu hayajui zaidi yaliyomo vifuani mwa walimwengu?",""
  29,11,"Na hapana shaka Mwenyezi Mungu atawajua wale walioamini, na atawajua wanafiki.",""
  29,12,"Na wale waliokufuru waliwaambia wale walioamini, ""Fuateni njia yetu, nasi tutayabeba makosa yenu."" Wala wao hawatabeba katika makosa yao chochote kile. Hakika hao ni waongo.",""
  29,13,"Na hapana shaka wataibeba mizigo yao na mizigo mingine pamoja na mizigo yao. Na kwa yakini wataulizwa Siku ya Kiyama juu ya yale waliyokuwa wakiyazua.",""
  29,14,"Na hakika tulimtuma Nuhu kwa watu wake, na akakaa nao miaka elfu kasoro miaka hamsini. Basi tufani ikawachukua, nao ni madhalimu.",""
