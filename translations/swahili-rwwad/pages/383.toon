quran[13]{c,v,t,f}:
  27,64,"Au ni nani anayeuanzisha uumbaji, kisha akaurejesha? Na ni nani anayewaruzuku kutoka mbinguni na kwenye ardhi? Je, yupo mungu pamoja na Mwenyezi Mungu? Sema: Leteni hoja zenu kama nyinyi ni wakweli.",""
  27,65,"Sema: Hapana katika mbingu na ardhi ajuaye ya ghaibu isipokuwa Mwenyezi Mungu. Wala wao hawajui lini watafufuliwa.",""
  27,66,"Kwani huo ujuzi wao umefikilia kuijua Akhera? Bali wao wamo katika shaka nayo tu, bali wao ni vipofu nayo.",""
  27,67,"Na wakasema wale waliokufuru: Je, tutakapokuwa mchanga, sisi na baba zetu, hivyo kweli tutakuja tolewa?",""
  27,68,"Hakika ni haya haya tu tuliahidiwa sisi na baba zetu zamani. Hayakuwa haya isipokuwa ni hadithi za uongo za watu wa kale.",""
  27,69,"Sema: Nendeni katika ardhi, na tazameni ulikuwaje mwisho wa wahalifu.",""
  27,70,"Wala usiwahuzunikie wala usiwe katika dhiki kwa sababu ya hila zao wanazozifanya.",""
  27,71,"Na wanasema: Ahadi hii itatokea lini, ikiwa nyinyi ni wakweli?",""
  27,72,"Sema: Huenda yako karibu kuwafikia sehemu ya yale mnayoyahimiza.",""
  27,73,"Na hakika Mola wako Mlezi ni Mwenye fadhila kwa watu, lakini wengi wao hawashukuru.",""
  27,74,"Na hakika Mola wako Mlezi anayajua yanayoficha vifua vyao na wanayoyaweka hadharani.",""
  27,75,"Na hakuna siri katika mbingu na ardhi isipokuwa imo katika Kitabu kinachobainisha.",""
  27,76,"Hakika Qur-ani hii inawasimulia Wana wa Israili mengi ya yale wanayohitalifiana ndani yake.",""
