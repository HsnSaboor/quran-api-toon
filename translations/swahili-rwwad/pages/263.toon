quran[16]{c,v,t,f}:
  15,16,"Na hakika tumeweka katika mbingu vituo vya sayari, na tumezipamba kwa wenye kuangalia.",""
  15,17,"Na tumezilinda kutokana na kila shetani aliyelaaniwa.",""
  15,18,"Isipokuwa mwenye kusikiliza kwa kuibia, naye hufuatwa na kijinga cha moto kilicho dhahiri.",""
  15,19,"Na ardhi tumeitandaza, na humo tumeweka milima madhubuti, na tumeotesha ndani yake katika kila kitu kwa kiasi chake.",""
  15,20,"Na tumewafanyia humo vitu vya maisha yenu, na ya hao ambao nyinyi sio wenye kuwaruzuku.",""
  15,21,"Na hakuna chochote ila asili yake inatokana na Sisi; wala hatukiteremshi isipokuwa kwa kipimo maalumu.",""
  15,22,"Na tunazipeleka pepo za kupandishia, na tunateremsha kutoka mbinguni maji, kisha tukakunywesheni maji hayo. Wala si nyinyi mnayoyaweka.",""
  15,23,"Na hakika Sisi ndio tunaohuisha na tunaofisha. Na Sisi ndio Warithi.",""
  15,24,"Na hakika tunawajua waliotangulia katika nyinyi, na tunawajua waliobaki nyuma.",""
  15,25,"Na hakika Mola wako Mlezi ndiye atakayewakusanya. Hakika Yeye ni Mwenye hekima, Mwenye kujua mno.",""
  15,26,"Na hakika tulimuumba Mtu kwa udongo unaotoa sauti, unaotokana na matope yaliyotiwa sura.",""
  15,27,"Naye Jini tulimuumba hapo kabla kutokana na moto wa upepo umoto.",""
  15,28,"Na Mola wako Mlezi alipowaambia Malaika: Hakika Mimi nitamuumba mtu kwa udongo unaotoa sauti, unaotokana na matope yaliyotiwa sura.",""
  15,29,"Basi nitakapomtengeneza sawasawa, na nikampulizia katika roho yangu, basi angukeni kumsujudia.",""
  15,30,"Basi Malaika wote pamoja walimsujudia.",""
  15,31,"Isipokuwa Iblisi. Yeye alikataa kuwa pamoja na waliosujudu.",""
