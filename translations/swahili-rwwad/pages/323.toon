quran[14]{c,v,t,f}:
  21,11,"Na ni mingapi katika miji iliyokuwa ikidhulumu tumeiteketeza, na tukawaanzisha baada yao kaumu wengine.",""
  21,12,"Basi walipoihisi adhabu yetu, tazama, wakaanza kuikimbia.",""
  21,13,"Msikimbie! Na rejeeni kwenye yale yale mliyostareheshwa kwayo, na maskani zenu, ili mpate kuulizwa!",""
  21,14,"Wakasema: ""Ole wetu! Hakika sisi tulikuwa madhalimu.""",""
  21,15,"Basi hakikuacha hicho kuwa ndicho kilio chao mpaka tukawafanya kama waliofyekwa, wamezimika.",""
  21,16,"Na hatukuziumba mbingu na ardhi na vilivyo baina ya hivyo kwa mchezo.",""
  21,17,"Kama tungelitaka kufanya pumbao, tungejifanyia Sisi wenyewe, lau kwamba tungelikuwa ni wafanyao hivyo.",""
  21,18,"Bali tunaitupa haki juu ya batili, ikaivunja na mara ikatoweka. Na ole wenu kwa mnayoyazua.",""
  21,19,"Na ni vyake Yeye tu vilivyomo mbinguni na katika ardhi. Na wale walioko kwake hawafanyi kiburi wakaacha kumuabudu, wala hawachoki.",""
  21,20,"Wanamtakasa usiku na mchana, wala hawanyong'onyei.",""
  21,21,"Au wamejifanyia miungu katika ardhi inayofufua?",""
  21,22,"Lau wangelikuwamo humo miungu wengine isipokuwa Mwenyezi Mungu, basi bila ya shaka hizo mbingu na ardhi zingeliharibika. Subhanallah (Ametakasika Mwenyezi Mungu), Bwana wa Kiti cha Enzi mbali na hayo wanayoyazua.",""
  21,23,"Yeye haulizwi kwa ayatendayo, na wao ndio wanaoulizwa kwa wayatendayo.",""
  21,24,"Au wamejifanyia miungu mingine badala yake? Sema: Leteni ushahidi wenu! Haya ni ukumbusho wa hawa walio pamoja nami, na ukumbusho wa walio kabla yangu. Lakini wengi wao hawaijui haki, na kwa hivyo wanapeana mgongo.",""
