quran[8]{c,v,t,f}:
  7,88,"Wakasema waheshimiwa waliotakabari katika kaumu yake, ""Lazima tutakutoa ewe Shu'aib na wale walioamini pamoja nawe katika mji wetu, au lazima mtarejea katika mila yetu."" Akasema, ""Je, hata kama tunachukia?""",""
  7,89,"""Bila ya shaka tutakuwa tumemzulia uongo Mwenyezi Mungu ikiwa tutarudi katika mila yenu baada ya Mwenyezi Mungu kwishatuokoa kutokana nayo. Wala haiwi kwetu sisi kuirejea mila hiyo, isipokuwa akitaka Mwenyezi Mungu, Mola wetu Mlezi. Mola wetu Mlezi umekienea kila kitu kwa elimu. Kwa Mwenyezi Mungu tumetegemea. Mola wetu Mlezi, hukumu baina yetu na kaumu yetu kwa haki, nawe ndiwe Mbora zaidi wa wanaohukumu.""",""
  7,90,"Na wakasema waheshimiwa waliokufuru katika kaumu yake, ""Mkimfuata Shu'aib, basi hakika nyinyi mtahasiri.""",""
  7,91,"Basi tetemeko la ardhi likawachukua, kwa hivyo wakawa katika makazi yao wameanguka kifudifudi.",""
  7,92,"Wale waliomkadhibisha Shu'aib ni kama kwamba hawakuishi humo. Wale waliomkadhibisha Shu'aib walikuwa ndio waliohasiri.",""
  7,93,"Basi akawaachilia mbali na akasema, ""Enyi kaumu yangu! Hakika nimewafikishia jumbe za Mola wangu Mlezi, na nimewanasihi. Basi vipi niwahuzunikie kaumu makafiri?""",""
  7,94,"Na hatukumtuma katika mji wowote Nabii yeyote isipokuwa tuliwachukua wakazi wake kwa umaskini na maradhi ili wanyenyekee.",""
  7,95,"Kisha tukabadilisha pahali pa ubaya kwa wema, mpaka wakazidi, na wakasema, ""Hakika ziliwafikia baba zetu taabu na raha."" Basi tukawachukua kwa ghafla hali ya kuwa hawatambui.",""
