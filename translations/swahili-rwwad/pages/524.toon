quran[17]{c,v,t,f}:
  52,15,"Je, huu ni uchawi, au hamwoni tu?",""
  52,16,"Uingieni, mkistahamili au msistahamili - ni mamoja kwenu. Hakika mnalipwa kwa mliyokuwa mkiyatenda.",""
  52,17,"Hakika wacha Mungu watakuwa katika Mabustani na neema.",""
  52,18,"Wakifurahi kwa yale aliyowapa Mola wao Mlezi. Na Mola wao Mlezi atawalinda kutokana na adhabu ya Motoni.",""
  52,19,"Kuleni na kunyweni kwa raha kabisa kwa sababu ya mliyokuwa mkiyatenda.",""
  52,20,"Watakuwa wameegemea juu ya viti vya enzi vilivyopangwa kwa safu. Na tutawaoza mahurulaini.",""
  52,21,"Na wale walioamini na dhuriya zao wakawafuata kwa Imani, tutawakutanisha nao dhuriya zao, na wala hatutawapunja hata kidogo katika vitendo vyao. Kila mtu lazima atapata alichokichuma.",""
  52,22,"Na tutawapa matunda, na nyama kama watakavyopenda.",""
  52,23,"Watapeana humo bilauri zisizo na vinywaji vya kuleta maneno ya upuuzi wala dhambi.",""
  52,24,"Iwe wanawapitia watumishi wao kama kwamba ni lulu zilizomo katika chaza.",""
  52,25,"Wataelekeana wakiulizana.",""
  52,26,"Waseme: Hakika tulikuwa zamani pamoja na ahali zetu tukiogopa mno.",""
  52,27,"Basi Mwenyezi Mungu akatufanyia hisani na akatulinda mbali adhabu ya upepo wa Moto.",""
  52,28,"Hakika sisi zamani tulikuwa tukimwomba Yeye tu. Hakika Yeye ndiye Mwema Mwingi wa kurehemu.",""
  52,29,"Basi kumbusha! Kwani wewe, kwa neema ya Mola wako Mlezi, si kuhani wala mwendawazimu.",""
  52,30,"Au wanasema: Huyu ni mtunga mashairi, tunamtarajia kupatilizwa na dahari.",""
  52,31,"Sema: Tarajieni, na mimi pia ni pamoja nanyi katika kutarajia.",""
