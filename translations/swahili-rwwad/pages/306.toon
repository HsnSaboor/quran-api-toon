quran[14]{c,v,t,f}:
  19,12,"Ewe Yahya! Kishike Kitabu kwa nguvu! Nasi tulimpa hekima angali mtoto.",""
  19,13,"Na tukampa huruma itokayo kwetu, na utakaso, na akawa mcha Mungu.",""
  19,14,"Na akawa mwema kwa wazazi wake, wala hakuwa jabari muasi.",""
  19,15,"Na salama iwe juu yake siku ya kuzaliwa, na siku ya kufa, na siku ya kufufuliwa.",""
  19,16,"Na mtaje Maryamu katika Kitabu, pale alipojitenga mbali na jamaa zake mahali upande wa mashariki.",""
  19,17,"Na akaweka pazia kujikinga nao. Basi tukamtumia Roho wetu, naye akajifananisha kwake sawa sawa na mtu.",""
  19,18,"(Maryamu) akasema: Hakika mimi ninajikinga kwa Mwingi wa rehema aniepushe nawe, ikiwa wewe ni mcha Mungu.",""
  19,19,"(Malaika huyo) akasema: Hakika mimi ni mtume tu kutoka kwa Mola wako Mlezi ili nikutunuku mwana aliyetakasika.",""
  19,20,"Akasema: Nitampataje mwana ilhali mtu yeyote hajawahi kunigusa, wala sikuwahi kuwa kahaba?",""
  19,21,"(Malaika) akasema: Hivyo ndiyo alivyosema Mola wako Mlezi: Haya ni mepesi kwangu! Na ili tumfanye kuwa ni Ishara kwa watu, na rehema kutoka kwetu, na hilo ni jambo lililokwishahukumiwa.",""
  19,22,"Basi akachukua mimba yake, na akaondoka nayo mpaka mahali pa mbali.",""
  19,23,"Kisha uchungu wa kuzaa ukamlazimu kwenda kwenye shina la mtende; akasema: Laiti ningelikufa kabla ya haya, na nikawa niliyesahaulika kabisa!",""
  19,24,"Kwa hivyo, akamnadi kutokea chini yake: Usihuzunike! Hakika Mola wako Mlezi ameshafanya chini yako kijito kidogo cha maji!",""
  19,25,"Na litikise kwako hilo shina la mtende, utakuangushia tende nzuri zilizo mbivu.",""
