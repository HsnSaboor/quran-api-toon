quran[15]{c,v,t,f}:
  23,90,"Bali tumewaletea Haki, na kwa yakini hao ni waongo.",""
  23,91,"Mwenyezi Mungu hana mwana yeyote, wala hanaye mungu mwingine. Ingekuwa hivyo basi kila mungu angelichukua alivyoumba, na baadhi yao wangeliwashinda wengine. Mwenyezi Mungu ameepukana na sifa wanazomsifu.",""
  23,92,"Yeye ndiye ajuaye siri na dhahiri, na ametukuka juu ya hayo wanayomshirikisha nayo.",""
  23,93,"Sema: Mola wangu Mlezi! Ukinionyesha adhabu waliyoahidiwa.",""
  23,94,"Mola wangu Mlezi! Usinifanye katika hao watu madhalimu.",""
  23,95,"Na hakika Sisi ni waweza wa kukuonyesha tuliyowaahidi.",""
  23,96,"Kinga maovu kwa kutenda yaliyo mema zaidi. Sisi tunayajua vyema wayasemayo.",""
  23,97,"Na sema: Mola wangu Mlezi! Ninajikinga kwako kutokana na wasiwasi wa mashetani.",""
  23,98,"Na ninajikinga kwako, Mola wangu Mlezi, wasinikaribie.",""
  23,99,"Mpaka yanapomfikia mmoja wao mauti, husema: ""Mola wangu Mlezi! Nirudishe.",""
  23,100,"Ili nitende mema sasa badala ya yale niliyoyaacha."" Wapi! Hii ni kauli aisemayo yeye tu. Na nyuma yao kipo kizuizi mpaka siku watakapofufuliwa.",""
  23,101,"Basi litakapopulizwa baragumu, hapo hautakuwapo ujamaa baina yao siku hiyo, wala hawataulizana.",""
  23,102,"Ama wale ambao mizani zao zitakuwa nzito, hao ndio wenye kufanikiwa.",""
  23,103,"Na wale ambao mizani zao zitakuwa nyepesi, hao ndio waliozitia hasarani nafsi zao, na katika Jahannamu watadumu.",""
  23,104,"Moto utababua nyuso zao, nao watakuwa na nyuso zilizo kunjana.",""
