quran[13]{c,v,t,f}:
  43,61,"Na kwa hakika yeye ni alama ya Saa ya Kiyama. Basi usiitilie shaka, na nifuateni. Hii ndiyo Njia Iliyonyooka.",""
  43,62,"Wala asiwazuilie Shetani. Hakika yeye ni adui yenu wa dhahiri.",""
  43,63,"Na alipokuja Isa na ushahidi ulio wazi, alisema: 'Nimewajia na hekima na ili niwaeleze baadhi ya yale mliyokhitalifiana. Basi mcheni Mwenyezi Mungu, na mnitii mimi.",""
  43,64,"Kwa hakika Mwenyezi Mungu ni Mola wangu Mlezi, na ni Mola wenu Mlezi. Basi muabuduni Yeye tu. Hii ndiyo Njia Iliyonyooka.'",""
  43,65,"Lakini makundi kwa makundi yao yalikhitalifiana wao kwa wao. Ole wao waliodhulumu kwa adhabu ya siku chungu.",""
  43,66,"Je, nini wanangojea ila Saa iwajie kwa ghafla na wala wao hawatambui?",""
  43,67,"Siku hiyo marafiki watakuwa ni maadui wao kwa wao, isipokuwa wacha Mungu.",""
  43,68,"Enyi waja wangu! Hamtakuwa na khofu siku hiyo, wala hamtahuzunika.",""
  43,69,"Ambao waliziamini Ishara zangu na walikuwa Waislamu.",""
  43,70,"Ingieni Bustanini, nyinyi na wake zenu; mtafurahishwa humo.",""
  43,71,"Watakuwa wanapitishiwa sahani za dhahabu na vikombe, na vitakuwemo ambavyo nafsi zinavipenda na macho yanavifurahia, na nyinyi mtakaa humo milele.",""
  43,72,"Na hiyo ni Bustani ya mbinguni mliyorithishwa kwa mliyokuwa mkiyafanya.",""
  43,73,"Mnayo humo matunda mengi mtakayoyala.",""
