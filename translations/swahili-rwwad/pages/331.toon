quran[11]{c,v,t,f}:
  21,102,"Hawatausikia mvumo wake, na wao watadumu katika yale ambayo nafsi zao zinayatamani.",""
  21,103,"Hicho Kitisho Kikubwa hakitawahuzunisha. Na Malaika watawapokea (kwa kuwaambia): Hii ndiyo Siku yenu mliyokuwa mkiahidiwa!",""
  21,104,"Siku tutakapozikunja mbingu kama mkunjo wa karatasi za vitabu. Kama tulivyoanza uumbaji wa mwanzo, tutaurudisha tena. Ni ahadi iliyo juu yetu. Hakika Sisi ni watendao.",""
  21,105,"Na hakika tulikwishaandika katika Zaburi baada ya Kumbukumbu, ya kwamba ardhi watairithi waja wangu walio wema.",""
  21,106,"Hakika katika haya yapo mawaidha kwa watu wafanyao ibada.",""
  21,107,"Nasi hatukukutuma ila uwe ni rehema kwa walimwengu wote.",""
  21,108,"Sema: Hakika imefunuliwa kwangu ya kwamba hakika Mungu wenu ni Mungu Mmoja tu. Je, Mmesilimu?",""
  21,109,"Na kama wakigeuka, basi sema: Nimewatangazieni sawa sawa, wala sijui yako karibu au mbali hayo mliyoahidiwa.",""
  21,110,"Hakika Yeye anajua kauli ya dhahiri na anajua myafichayo.",""
  21,111,"Wala sijui pengine huu ni mtihani tu kwenu na starehe mpaka muda kidogo.",""
  21,112,"Sema: Mola wangu Mlezi! Hukumu kwa haki. Na Mola wetu Mlezi ndiye Mwingi wa rehema, aombwaye msaada juu ya mnayoyazua.",""
