quran[11]{c,v,t,f}:
  7,1,"Alif Laam Miim Swaad.<sup>1</sup>","[1] Herufi hizi ""Alif Laam Miim Swaad"" na herufi nyinginezo za mkato zilizo mwanzoni mwa sura mbalimbali zinaonyesha hali ya ushindi wa Qur-ani. Kwani, washirikina walipewa changamoto kwayo, lakini wakashindwa na hawakuweza kuipinga, ilhali inajumuisha herufi hizi zinazounda lugha ya Kiarabu. Kwa hivyo, kutoweza kwa Waarabu kuleta kitu kama hicho - ingawa walikuwa ndio watu wenye ufasaha zaidi - kunaonyesha kwamba Qur-ani ni ufunuo (wahyi) kutoka kwa Mwenyezi Mungu."
  7,2,"Kitabu kilichoteremshwa kwako, basi isiwe dhiki yoyote katika kifua chako kwa sababu yake, ili uonye kwacho, na kiwe ni ukumbusho kwa Waumini.",""
  7,3,"Yafuateni yale yaliyoteremshwa kwenu kutoka kwa Mola wenu Mlezi, wala msifuate marafiki wasaidizi wowote badala yake. Ni machache mnayoyakumbuka.",""
  7,4,"Na ni miji mingapi tuliyoiangamiza, ikaifikia adhabu yetu usiku au walipokuwa wamelala adhuhuri.",""
  7,5,"Basi haukuwa mwito wao wakati ilipowajia adhabu yetu, isipokuwa walisema, ""Hakika sisi tulikuwa madhalimu.""",""
  7,6,"Na hakika tutawauliza wale waliotumiwa Ujumbe, na pia hakika tutawauliza hao Wajumbe.",""
  7,7,"Tena hakika tutawasimulia kwa elimu. Wala Sisi si kwamba hatukuwepo.",""
  7,8,"Na kipimo Siku hiyo kitakuwa kwa haki. Kwa hivyo, yule ambaye vipimo vyake vitakuwa vizito, basi hao ndio waliofaulu.",""
  7,9,"Na yule ambaye vipimo vyake vitakuwa hafifu, basi hao ndio waliozihasirisha nafsi zao kwa sababu ya vile walivyokuwa wakizifanyia Ishara zetu udhalimu.",""
  7,10,"Na hakika tumewaimarisha katika dunia, na tukawajalia humo njia za kupata maisha. Ni kidogo tu mnavyoshukuru.",""
  7,11,"Na hakika tuliwaumba, kisha tukawatia sura, kisha tukawaambia Malaika, ""Msujudieni Adam."" Basi wakasujudu isipokuwa Iblisi, hakuwa miongoni mwa waliosujudu.",""
