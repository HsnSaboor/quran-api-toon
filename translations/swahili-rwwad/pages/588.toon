quran[28]{c,v,t,f}:
  83,7,"Hasha! Hakika maandiko ya wakosefu bila ya shaka yamo katika Sijjin.",""
  83,8,"Unajua nini Sijjin?",""
  83,9,"Kitabu kilichoandikwa.",""
  83,10,"Ole wao siku hiyo kwa wanaokadhibisha!",""
  83,11,"Ambao wanaikadhibisha Siku ya Malipo.",""
  83,12,"Wala haikadhibishi ila kila mwenye kuruka mipaka, mwenye dhambi.",""
  83,13,"Anaposomewa Aya zetu husema: ""Ni visa vya watu wa kale!""",""
  83,14,"Hasha! Bali yametia kutu juu ya nyoyo zao hao waliokuwa wakiyachuma.",""
  83,15,"Hasha! Hakika hao siku hiyo bila ya shaka watazuiliwa mbali na neema za Mola wao Mlezi.",""
  83,16,"Kisha wataingia Motoni!",""
  83,17,"Kisha waambiwe: Haya ndiyo mliyokuwa mkiyakadhibisha.",""
  83,18,"Hasha! Hakika maandiko ya watu wema bila ya shaka yamo katika Illiyyin.",""
  83,19,"Na nini kitakachokujuvya nini Iliyyin?",""
  83,20,"Kitabu kilichoandikwa.",""
  83,21,"Wanakishuhudia waliokaribishwa.",""
  83,22,"Hakika watu wema bila ya shaka watakuwa katika neema.",""
  83,23,"Wakae juu ya viti vya enzi wakiangalia.",""
  83,24,"Utatambua katika nyuso zao mng'aro wa neema,",""
  83,25,"Watanyweshwa kinywaji safi kilichozibwa vyema.",""
  83,26,"Kizibo chake ni miski. Na katika hayo na washindanie wenye kushindana.",""
  83,27,"Na mchanganyiko wake ni Tasniim.",""
  83,28,"Chemchemi watakayoinywa waliokurubishwa.",""
  83,29,"Kwa hakika wale waliokuwa wahalifu walikuwa wakiwacheka walioamini.",""
  83,30,"Na wanapopita karibu yao wakikonyezana.",""
  83,31,"Na wanaporudi kwa watu wao hurudi nao wamefurahi.",""
  83,32,"Na wanapowaona husema: Hakika hawa ndio hasa waliopotea.",""
  83,33,"Na wao hawakutumwa wawe walinzi juu yao.",""
  83,34,"Basi leo walioamini ndio watawacheka makafiri.",""
