quran[20]{c,v,t,f}:
  50,16,"Na hakika tulimuumba mtu, nasi tunayajua yanayomtia wasiwasi katika nafsi yake. Na Sisi tuko karibu naye kuliko mshipa wa shingoni mwake.",""
  50,17,"Wanapopokea wapokeaji wawili, wanaokaa kuliani na kushotoni.",""
  50,18,"Hatamki neno ila karibu yake yupo mwangalizi tayari.",""
  50,19,"Na uchungu wa kutoka roho utamjia kwa haki. Hayo ndiyo uliyokuwa ukiyakimbia.",""
  50,20,"Na litapulizwa baragumu. Hiyo ndiyo Siku ya Miadi.",""
  50,21,"Na kila nafsi itakuja na pamoja nayo mchungaji na shahidi.",""
  50,22,"(Aambiwe): 'Kwa hakika ulikuwa umeghafilika mbali na haya. Basi leo tumekuondolea pazia lako, na kwa hivyo kuona kwako leo ni kukali mno.'",""
  50,23,"Na mwenzake atasema: 'Huyu niliye naye mimi keshatayarishwa.",""
  50,24,"Mtupeni katika Jahanamu kila kafiri mkubwa mkaidi.",""
  50,25,"Akatazaye mno heri, arukaye mipaka, mwenye kutia shaka.",""
  50,26,"Aliyeweka mungu mwingine pamoja na Mwenyezi Mungu. Basi mtupeni katika adhabu kali.'",""
  50,27,"Mwenzake aseme: 'Ewe Mola wetu Mlezi! Sikumpoteza mimi, bali yeye mwenyewe alikuwa katika upotovu wa mbali.'",""
  50,28,"(Mwenyezi Mungu) aseme: 'Msigombane mbele yangu. Tayari niliwaletea mbele onyo langu.",""
  50,29,"Mbele yangu haibadilishwi kauli, wala Mimi siwadhulumu waja wangu.",""
  50,30,"Siku tutakapoiambia Jahanamu: 'Je, umejaa?' Nayo itasema: 'Je, kuna ziada?'",""
  50,31,"Na Bustani ya mbinguni italetwa karibu mno kwa ajili ya wacha Mungu, haitakuwa mbali.",""
  50,32,"Haya ndiyo mnayoahidiwa kwa kila mwenye kurejea mno kwa Mwenyezi Mungu na akajilinda vyema.",""
  50,33,"Mwenye kumwogopa mno Mwingi wa rehema hali kuwa hamwoni, na akaja kwa moyo uliotubia.",""
  50,34,"(Ataambiwa) ingieni humo kwa salama. Hiyo ndiyo siku ya kudumu daima dawamu.",""
  50,35,"Humo watapata wakitakacho, na kwetu yako ya ziada.",""
