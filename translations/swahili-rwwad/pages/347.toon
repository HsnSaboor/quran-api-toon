quran[15]{c,v,t,f}:
  23,75,"Na lau tungeliwarehemu na tukawaondolea shida waliyo nayo, bila ya shaka wangeliendelea katika upotovu wao, vile vile wakitangatanga.",""
  23,76,"Na hakika tuliwatia adhabu kali; lakini hawakuelekea kwa Mola wao Mlezi wala hawakunyenyekea.",""
  23,77,"Mpaka tulipowafungulia mlango wa adhabu, hapo ndipo wakawa wenye kukata tamaa.",""
  23,78,"Na Yeye ndiye aliyewaumbia kusikia na kuona na nyoyo za kufahamu. Ni kuchache mno kushukuru kwenu.",""
  23,79,"Na Yeye ndiye aliyewaeneza katika ardhi, na kwake Yeye mtakusanywa.",""
  23,80,"Na Yeye ndiye anayehuisha na kufisha, na ni yake Yeye mabadiliko ya usiku na mchana. Basi je, hamfahamu?",""
  23,81,"Bali wanasema kama walivyosema watu wa kwanza.",""
  23,82,"Walisema: Je, tukishakufa tukawa udongo na mifupa, ndio tutafufuliwa?",""
  23,83,"Tuliahidiwa haya sisi na baba zetu wa zamani. Hayakuwa haya ila ni visa vya uongo vya watu wa zamani.",""
  23,84,"Sema: Ni ya nani ardhi na vilivyo ndani yake, kama nyinyi mnajua?",""
  23,85,"Watasema: Ni vya Mwenyezi Mungu! Sema: Basi, je, hamkumbuki?",""
  23,86,"Sema: Ni nani Mola Mlezi wa mbingu saba na Mola Mlezi wa Kiti Kikuu cha Enzi.",""
  23,87,"Watasema: Ni vya Mwenyezi Mungu. Sema, Basi, je, hamwogopi?",""
  23,88,"Sema: Ni nani mkononi mwake umo Ufalme wa kila kitu, naye ndiye anayelinda, wala hakilindwi asichotaka, kama mnajua?",""
  23,89,"Watasema, ""Ufalme huo ni wa Mwenyezi Mungu."" Sema: Basi vipi mnadanganyika?",""
