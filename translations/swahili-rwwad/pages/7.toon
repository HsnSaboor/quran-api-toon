quran[11]{c,v,t,f}:
  2,38,"Tukasema: Shukeni nyote kutoka humo; na kama ukikufikieni uongofu utokao kwangu, basi watakaofuata uongofu wangu huo, haitakuwa hofu juu yao wala hawatahuzunika.",""
  2,39,"Na wenye kukufuru na kuzikanusha ishara zetu, hao ndio watu wa Motoni, wao watadumu humo.",""
  2,40,"Enyi Wana wa Israili! Kumbukeni neema yangu niliyokuneemesheni, na timizeni agano langu, na Mimi nitatimiza agano lenu, na niogopeni Mimi tu.<sup>1</sup>","[1] “Enyi Wana wa Israili!” Anayekusudiwa na Israili hapa ni Nabii Yaaqub, amani iwe juu yake."
  2,41,"Na aminini niliyoyateremsha ambayo yanasadikisha mliyo nayo, wala msiwe wa kwanza kuyakataa. Wala msiuze ishara zangu kwa thamani ndogo. Na nicheni Mimi tu.",""
  2,42,"Wala msichanganye haki na batili, na mkaificha haki nanyi mnajua.",""
  2,43,"Na shikeni Sala, na toeni Zaka, na inameni pamoja na wanaoinama.",""
  2,44,"Je, mnawaamrisha watu mema na mnajisahau wenyewe, na hali nyinyi mnasoma Kitabu? Basi je, hamtumii akili?",""
  2,45,"Na tafuteni msaada kwa kusubiri na kwa kusali; na kwa hakika jambo hilo ni gumu isipokuwa kwa wanyenyekevu.",""
  2,46,"Ambao wana yakini kuwa hakika watakutana na Mola wao Mlezi na ya kuwa hakika ni wa kurejea kwake.",""
  2,47,"Enyi Wana wa Israili! Kumbukeni zile neema zangu nilizokuneemesheni, na nikakuboresheni kuliko wote wengineo.",""
  2,48,"Na icheni Siku ambayo mtu hatamfaa mtu kwa lolote, wala hayatakubaliwa kwake maombezi, wala hakitapokewa kikomboleo kwake; wala hawatanusuriwa.<sup>1</sup>","[1] Aya hii imekanusha huko Akhera mambo ambayo wanadamu wamezoea kuyafanya katika dunia hii wanapopatwa na shida."
