quran[15]{c,v,t,f}:
  20,99,"Namna hivi tunakuhadithia katika khabari za yaliyotangulia. Na hakika tumekuletea kutoka kwetu mawaidha ya kukumbukwa.",""
  20,100,"Atakayeyapa mgongo, basi kwa yakini Siku ya Kiyama atabeba mzigo.",""
  20,101,"Wadumu humo. Na ni mzigo muovu kwao kuubeba Siku ya Kiyama!",""
  20,102,"Siku litakapopulizwa barugumu, na tukawakusanya wahalifu Siku hiyo, hali macho yao ni ya buluu.",""
  20,103,"Watanong'onezana wao kwa wao: Hamkukaa ila siku kumi tu.",""
  20,104,"Sisi tunajua zaidi watakayoyasema, atakaposema mbora wao katika mwendo: Nyinyi hamkukaa ila siku moja tu.",""
  20,105,"Na wanakuuliza habari za milima. Waambie: Mola wangu Mlezi ataivurugavuruga.",""
  20,106,"Na ataiacha tambarare, uwanda.",""
  20,107,"Hutaona humo mdidimio wowote wala muinuko.",""
  20,108,"Siku hiyo watamfuata muitaji huyo bila ya yeyote kumkengeuka. Na sauti zote zitamnyenyekea Arrahmani (Mwingi wa rehema). Basi hutasikia ila mnong'ono tu.",""
  20,109,"Siku hiyo uombezi hautafaa kitu, ila kwa atakayeruhusiwa na Arrahmani (Mwingi wa rehema) na akaridhia na maneno yake.",""
  20,110,"Yeye anajua yaliyo mbele yao, na yaliyo nyuma yao. Wala wao hawawezi kumjua Yeye vilivyo.",""
  20,111,"Na zitadhalilika nyuso mbele ya Aliye Hai milele, Msimamia yote milele. Na atakuwa ameharibikiwa mwenye kubeba dhuluma.",""
  20,112,"Na anayetenda katika mema, naye ni Muumini, basi hatahofu kudhulumiwa wala kupunjwa.",""
  20,113,"Na namna hivi tumeiteremsha Qur-ani kwa Kiarabu, na tumekariri humo vitisho ili wapate kuogopa na kujilinda na iwaletee makumbusho.",""
