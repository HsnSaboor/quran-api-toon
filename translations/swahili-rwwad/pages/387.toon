quran[8]{c,v,t,f}:
  28,14,"Na Musa alipofika utu uzima barabara, tulimpa akili na elimu. Na hivi ndivyo tunavyowalipa wazuri.",""
  28,15,"Na akaingia mjini wakati wa kughafilika wenyeji wake, na akakuta humo wanaume wawili wanapigana - mmoja ni katika watu wake, na mwingine katika maadui zake. Kwa hivyo, yule wa kutoka kwa watu wake akamtaka msaada kumpiga adui yake. Kwa hivyo, Musa akampiga ngumi, na akamuua. Akasema, ""Hiki ni katika kitendo cha Shetani. Hakika yeye ni adui, mpotezaji dhahiri.""",""
  28,16,"Akasema, ""Mola wangu Mlezi, hakika mimi nimejidhulumu mwenyewe. Basi nisamehe."" Kwa hivyo, akamsamehe; hakika Yeye ni Mwingi wa kusamehe, Mwingi wa kurehemu.",""
  28,17,"Akasema, ""Mola wangu Mlezi, kwa yale uliyonineemesha, basi mimi sitakuwa kabisa msaidizi wa wahalifu.""",""
  28,18,"Akapambazukiwa mjini asubuhi naye ana hofu, akiangalia huku na huku. Mara yule yule aliyemtaka msaada jana akawa anamuita kwa sauti kubwa amsaidie. Musa akamwambia, ""Hakika wewe ni mgomvi kweli kweli.""",""
  28,19,"Basi alipotaka kumshika kwa nguvu yule aliye adui wao wote wawili, akasema, ""Ewe Musa, unataka kuniua kama ulivyomuuwa mwanamume jana? Wewe hutaki isipokuwa kuwa jabari katika ardhi, wala hutaki kuwa miongoni mwa wale watengenezao mambo.""",""
  28,20,"Na akaja mbio mwanamume mmoja kutoka sehemu ya mbali mno ya mji, akasema, ""Ewe Musa! Hakika, wakubwa wanashauriana juu yako kukuua. Basi toka! Hakika mimi ni katika wanaokupa nasaha.""",""
  28,21,"Basi akatoka humo, naye ana hofu, akiangalia huku na huku. Akasema, ""Mola wangu Mlezi, niokoe kutokana na watu hawa madhalimu.""",""
