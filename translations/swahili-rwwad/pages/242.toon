quran[11]{c,v,t,f}:
  12,53,"Nami sijitoi lawamani. Kwa hakika nafsi ni yenye kuamrisha mno mabaya, isipokuwa kile alichorehemu Mola wangu Mlezi. Hakika Mola wangu Mlezi ni Msamehevu mno, Mwenye kurehemu sana.",""
  12,54,"Basi mfalme akasema, ""Nijieni naye, awe wangu mwenyewe hasa."" Basi alipomsemesha, akasema, ""Hakika wewe leo umekwishakuwa imara kwetu na umeaminika.""",""
  12,55,"Yusuf akasema: Nifanye msimamizi wa hazina za nchi. Kwani hakika mimi ni mlinzi mzuri, mwenye elimu sana.",""
  12,56,"Basi hivyo ndivyo tulivyomuimarisha Yusuf katika ardhi, akawa anakaa humo popote anapotaka. Tunamfikishia rehema zetu tumtakaye, wala hatupotezi malipo ya wafanyao mazuri.",""
  12,57,"Na hakika malipo ya Akhera ni bora zaidi, kwa wale walioamini na wakawa wanamcha Mungu.",""
  12,58,"Wakaja ndugu zake Yusuf, na wakaingia alimokuwa. Yeye akawajua, na wao hawakumjua.",""
  12,59,"Na alipowatengenezea tayari haja yao, alisema: Nileteeni ndugu yenu wa kwa baba yenu. Je, hamuoni ya kwamba mimi hakika ninatimiza kipimo, nami ni mbora wa wanaokaribisha?",""
  12,60,"Na msiponijia naye, basi hamtapata kipimo chochote kwangu, wala msinikaribie.",""
  12,61,"Wakasema: Sisi tutamrai baba yake amwachilie, na bila ya shaka tutafanya hilo.",""
  12,62,"Na Yusuf akawaambia watumishi wake: Tieni bidhaa zao katika mizigo yao, ili wazione watakaporudi kwa watu wao ili wapate kurejea tena.",""
  12,63,"Basi waliporejea kwa baba yao, walisema: Ewe baba yetu! Tumenyimwa chakula zaidi. Basi muachilie ndugu yetu pamoja nasi ili tupate kupimiwa. Nasi hakika tutamlinda.",""
