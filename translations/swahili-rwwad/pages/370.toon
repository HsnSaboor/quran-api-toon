quran[23]{c,v,t,f}:
  26,61,"Na yalipoonana majeshi mawili haya, watu wa Musa wakasema: Hakika sisi bila ya shaka tumekutwa!",""
  26,62,"(Musa) akasema: Hasha! Hakika yu pamoja nami Mola wangu Mlezi. Yeye ataniongoa!",""
  26,63,"Na tulimletea Musa ufunuo tukamwambia: Piga bahari kwa fimbo yako. Basi ikatengana, na kila sehemu ikawa kama mlima mkubwa.",""
  26,64,"Na tukawasongesha hapo karibu wale wengine.",""
  26,65,"Tukawaokoa Musa na wale waliokuwa pamoja naye wote.",""
  26,66,"Kisha tukawazamisha hao wengine.",""
  26,67,"Hakika bila ya shaka katika hayo ipo Ishara; lakini wengi wao si wenye kuamini.",""
  26,68,"Na kwa hakika Mola wako Mlezi ndiye Mwenye nguvu, Mwingi wa kurehemu.",""
  26,69,"Na wasomee habari za Ibrahim.",""
  26,70,"Alipomwambia baba yake na kaumu yake: Mnaabudu nini?",""
  26,71,"Wakasema: Tunaabudu masanamu, daima tunayanyenyekea.",""
  26,72,"Akasema: Je, yanawasikia mnapoyaita?",""
  26,73,"Au yanawafaa, au yanawadhuru?",""
  26,74,"Wakasema: Bali tuliwakuta baba zetu wakifanya hivyo hivyo.",""
  26,75,"Akasema: ""Je, mmewaona hawa mnaowaabudu?",""
  26,76,"Nyinyi na baba zenu wa zamani?",""
  26,77,"Kwani hakika hao ni adui zangu, isipokuwa Mola Mlezi wa walimwengu wote.",""
  26,78,"Ambaye ndiye aliyeniumba, na Yeye ndiye ananiongoa.",""
  26,79,"Na ambaye ndiye ananilisha na kuninywesha.",""
  26,80,"Na ninapougua, ni Yeye ndiye anayeniponesha.",""
  26,81,"Na ambaye atanifisha, na kisha atanihuisha.",""
  26,82,"Na ambaye ndiye ninayemtumai kunisamehe makosa yangu Siku ya Malipo.",""
  26,83,"Mola wangu Mlezi! Nitunukie hukumu na uniunganishe na walio wema.",""
