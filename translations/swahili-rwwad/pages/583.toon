quran[25]{c,v,t,f}:
  78,31,"Hakika wacha Mungu wanastahiki kufuzu.",""
  78,32,"Mabustani na mizabibu.",""
  78,33,"Na wake wazuri waliolingana nao.",""
  78,34,"Na bilauri zilizojaa.",""
  78,35,"Hawatasikia humo upuuzi wala uongo.",""
  78,36,"Malipo kutoka kwa Mola wako Mlezi, kipawa cha kutosha.",""
  78,37,"Mola Mlezi wa mbingu na ardhi na vilivyo baina yake, Arrahman (Mwingi wa rehema); hawamiliki usemi mbele yake!",""
  78,38,"Siku atakaposimama Roho na Malaika kwa safu. Hawatasema ila yule ambaye Mwingi wa rehema atamruhusu, na atasema yaliyo sawa tu.",""
  78,39,"Hiyo ndiyo Siku ya haki. Basi anayetaka, na ashike njia arejee kwa Mola wake Mlezi.",""
  78,40,"Hakika tumekuhadharisheni adhabu iliyo karibu kufika; Siku ambayo mtu ataona yale yaliyotangulizwa na mikono yake; na kafiri atasema: Laiti ningelikuwa udongo!",""
  79,1,"Ninaapa kwa wanaokomoa kwa nguvu.",""
  79,2,"Na kwa wanaotoa kwa upole.",""
  79,3,"Na wanaoogelea sawasawa.",""
  79,4,"Wakishindana mbio kweli kweli.",""
  79,5,"Wakidabiri mambo.",""
  79,6,"Siku kitakapotetemeka cha kutetemeka.",""
  79,7,"Kifuate cha kufuatia.",""
  79,8,"Siku hiyo nyoyo zitapigapiga.",""
  79,9,"Macho yatainama chini.",""
  79,10,"Sasa wanasema: Ati kweli tutarudishwa kwenye hali ya kwanza?",""
  79,11,"Hata tukiwa mifupa iliyobunguliwa?",""
  79,12,"Wanasema: Basi marejeo hayo ni yenye hasara!",""
  79,13,"Kwa hakika hayo ni ukelele mmoja tu.",""
  79,14,"Mara watakuwa kwenye Uwanda wa mkutano!",""
  79,15,"Je! Imekufikia hadithi ya Musa?",""
