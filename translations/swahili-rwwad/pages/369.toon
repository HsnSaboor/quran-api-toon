quran[21]{c,v,t,f}:
  26,40,"Huenda tutawafuata wachawi ikiwa wao ndio watakaoshinda.",""
  26,41,"Basi walipokuja wachawi, wakamwambia Firauni: Je, tutapata ujira ikiwa sisi ndio tutakaoshinda?",""
  26,42,"Akasema: Ndiyo! Na hakika mtakuwa katika watu wa mbele.",""
  26,43,"Musa akawaambia: Tupeni mnavyotaka kutupa.",""
  26,44,"Basi wakatupa kamba zao na fimbo zao, na wakasema: Kwa nguvu za Firauni hakika sisi hapana shaka ni wenye kushinda.",""
  26,45,"Basi Musa akatupa fimbo yake, nayo mara ikavimeza vile walivyovizua.",""
  26,46,"Hapo wachawi hao walipinduka wakasujudu.",""
  26,47,"Wakasema: Tumemuamini Mola Mlezi wa walimwengu wote.",""
  26,48,"Mola Mlezi wa Musa na Harun.",""
  26,49,"(Firauni) akasema: Je, mmemuamini kabla ya kuwaruhusu? Bila ya shaka yeye basi ndiye mkubwa wenu aliyewafunza uchawi. Basi mtakuja jua! Nitakatakata mikono yenu na miguu yenu kwa kutofautisha. Na nitawasulubisha misalabani nyote.",""
  26,50,"Wakasema: Haidhuru, kwani sisi ni wenye kurejea kwa Mola wetu Mlezi.",""
  26,51,"Hakika sisi tunatumai kwamba Mola wetu Mlezi atatusamehe makosa yetu, kwa kuwa tumekuwa wa kwanza wa Waumini.",""
  26,52,"Na tulimuamrisha Musa kwa ufunuo: Nenda na waja wangu wakati wa usiku. Kwa hakika mtafuatwa.",""
  26,53,"Basi Firauni akawatuma mijini wakusanyaji.",""
  26,54,"(Wakieneza): Hakika hawa ni kikundi kidogo.",""
  26,55,"Nao kwa hakika wanatuudhi.",""
  26,56,"Na sisi ni wengi, wenye kuchukua hadhari.",""
  26,57,"Basi tukawatoa katika mabustani na chemchemi.",""
  26,58,"Na mahazina, na vyeo vya heshima,",""
  26,59,"Vivyo hivyo, na tukawarithisha hayo Wana wa Israili.",""
  26,60,"Basi wakawafuata lilipochomoza jua.",""
