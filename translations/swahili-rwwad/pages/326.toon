quran[13]{c,v,t,f}:
  21,45,"Sema: Mimi ninawaonya kwa ufunuo (wahyi). Na viziwi hawasikii wito wanapoonywa.",""
  21,46,"Na wanapoguswa na mpulizo mmoja tu wa adhabu itokayo kwa Mola wako Mlezi, bila ya shaka wao husema: Ole wetu! Hakika tulikuwa wenye kudhulumu.",""
  21,47,"Nasi tutaweka mizani za uadilifu kwa Siku ya Kiyama. Basi nafsi haitadhulumiwa kitu chochote. Hata ikiwa ni uzito wa chembe ya khardali, tutaileta. Nasi tunatosha kuwa wenye kufanya hisabu sawasawa.",""
  21,48,"Na kwa yakini tuliwapa Musa na Harun kipambanuzi, na mwangaza, na makumbusho kwa wacha Mungu,",""
  21,49,"Ambao wanamhofu Mola wao Mlezi faraghani, na wanaiogopa Saa ya Kiyama.",""
  21,50,"Na haya ni makumbusho yaliyobarikiwa, tuliyoyateremsha. Basi je! Mnayakataa?",""
  21,51,"Na hakika tulikwishampa Ibrahim uongofu wake zamani, na tulikuwa tunamjua.",""
  21,52,"Alipomwambia baba yake na watu wake: Ni nini haya masanamu mnayoshughulika kuyaabudu?",""
  21,53,"Wakasema: Tuliwakuta baba zetu wakiyaabudu.",""
  21,54,"Akasema: Bila ya shaka nyinyi na baba zenu mmekuwa katika upotovu ulio dhahiri.",""
  21,55,"Wakasema: Je, umetujia kwa maneno ya kweli au wewe ni katika wachezao tu?",""
  21,56,"Akasema: Bali Mola wenu Mlezi ni Mola Mlezi wa mbingu na ardhi ambaye ndiye aliyeziumba. Na mimi ni katika wenye kuyashuhudia hayo.",""
  21,57,"Na ninaapa kwa Mwenyezi Mungu! Nitayafanyia vitimbi masanamu yenu haya baada ya mkishageuka kwenda zenu.",""
