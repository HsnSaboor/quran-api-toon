quran[13]{c,v,t,f}:
  43,48,"Na hatukuwaonyesha Ishara yoyote ila hiyo ilikuwa kubwa zaidi kuliko nyingineye. Na tukawakamata kwa adhabu ili warejee.",""
  43,49,"Na wakasema: 'Ewe mchawi! Tuombee kwa Mola wako Mlezi kwa ile ahadi aliyokuahidi; hakika sisi tutakuwa wenye kuongoka.'",""
  43,50,"Basi tulipowaondolea adhabu hiyo, mara wakaingia kuvunja ahadi.",""
  43,51,"Na Firauni alitangaza kwa watu wake akisema: 'Enyi watu wangu! Kwani mimi si ninao huu ufalme wa Misri, na hii mito inapita chini yangu. Je, hamwoni?",""
  43,52,"Au mimi si bora kuliko huyu aliye mnyonge, wala hawezi kusema waziwazi?",""
  43,53,"Basi mbona hakuvikwa vikuku vya dhahabu au hawakuja Malaika pamoja naye wakamwandama?'",""
  43,54,"Basi aliwachezea watu wake na wakamtii. Kwa hakika hao walikuwa watu wapotovu.",""
  43,55,"Walipotukasirisha, tuliwapatiliza tukawazamisha wote!",""
  43,56,"Kisha tukawafanya kuwa watangulizi na mfano kwa wa baadaye.",""
  43,57,"Na alipopigiwa mfano Mwana wa Mariamu, watu wako waliupigia ukelele.",""
  43,58,"Wakasema: 'Miungu yetu kwani si bora kuliko huyu?' Hawakukupigia mfano huo ila kwa ubishi tu. Bali hao ni watu wagomvi!",""
  43,59,"Hakuwa yeye (Isa) ila ni Mtumwa tuliyemneemesha na tukamfanya ni mfano kwa Wana wa Israili.",""
  43,60,"Na tungelipenda, tungeliwafanyia miongoni mwenu Malaika katika ardhi wakifuatana.",""
