quran[13]{c,v,t,f}:
  42,32,"Na katika Ishara zake ni vyombo vinavyokwenda na kurejea baharini kama vilima.",""
  42,33,"Akitaka, huutuliza upepo navyo hivyo vyombo husimama tutwe juu ya bahari. Hakika katika hayo zipo Ishara kwa kila mwenye subira kubwa na akashukuru sana.",""
  42,34,"Au huviangamiza hivyo vyombo kwa sababu ya waliyoyatenda hao watu. Naye husamehe mengi.",""
  42,35,"Na ili wajue wanaojadiliana katika Ishara zetu kwamba hawana pahali popote pa kukimbilia.",""
  42,36,"Basi vyote mlivyopewa ni starehe ya maisha ya dunia tu, lakini kilichoko kwa Mwenyezi Mungu ni bora na cha kudumu zaidi kwa ajili ya walioamini na wakawa wanamtegemea Mola wao Mlezi.",""
  42,37,"Na wanaoyaepuka madhambi makubwa na mambo machafu, na wanapokasirika wao husamehe.",""
  42,38,"Na wanaomwitikia Mola wao Mlezi, na wakashika Sala, na mambo yao yakawa ni kwa kushauriana baina yao, na kutokana na tulichowaruzuku wakawa wanatoa.",""
  42,39,"Na ambao wanapofanyiwa jeuri hujitetea.",""
  42,40,"Na malipo ya uovu ni uovu mfano wa huo. Lakini mwenye kusamehe na akasuluhisha, basi huyo malipo yake yapo kwa Mwenyezi Mungu. Hakika Yeye hawapendi wenye kudhulumu.",""
  42,41,"Na wanaojitetea baada ya kudhulumiwa, hao hapana njia ya kuwalaumu.",""
  42,42,"Bali lawama ipo kwa wale wanaowadhulumu watu, na wanafanya jeuri katika ardhi bila ya haki. Hao watapata adhabu iliyo chungu.",""
  42,43,"Na anayekuwa na subira, na akasamehe, hakika hayo ni katika mambo ya kuazimiwa.",""
  42,44,"Na ambaye Mwenyezi Mungu amemwacha kupotea, hana mlinzi baada yake. Na utawaona wenye kudhulumu watakapoiona adhabu wanasema: 'Je! Ipo njia ya kurudi?'",""
