quran[9]{c,v,t,f}:
  11,20,"Hao hawakuwa ni wa kushinda katika ardhi, wala hawana walinzi wowote kando na Mwenyezi Mungu. Watazidishiwa adhabu; kwa kuwa, hawakuwa wakiweza kusikia wala hawakuwa wakiona.",""
  11,21,"Hao ndio waliozihasiri nafsi zao, na yakawapotea yale waliyokuwa wakiyazua.",""
  11,22,"Hakuna shaka kwamba wao katika Akhera ndio waliohasiri zaidi.",""
  11,23,"Hakika, wale walioamini, na wakatenda mema, na wakanyenyekea kwa Mola wao Mlezi, hao ndio watu wa Bustanini, humo watadumu.",""
  11,24,"Mfano wa makundi mawili haya ni kama kipofu na kiziwi, na mwenye kuona na anayesikia. Je, wawili hawa wanakuwa sawa kwa kufananishwa? Basi, je, hamkumbuki?",""
  11,25,"Na hakika, tulimtuma Nuhu kwa kaumu yake, akawaambia, ""Hakika mimi ni mwonyaji aliye wazi kwenu.",""
  11,26,"Ya kwamba msimuabudu isipokuwa Mwenyezi Mungu tu. Hakika mimi ninawahofia adhabu ya siku chungu.""",""
  11,27,"Basi wakasema wakuu waliokufuru katika kaumu yake, ""Hatukuoni wewe isipokuwa ni mtu tu mfano wetu, wala hatukuoni wamekufuata isipokuwa wale wetu walio duni, watu wasiokuwa na maoni. Wala hatuwaoni nyinyi kuwa mna ubora wowote kutushinda sisi. Bali tunawadhania nyinyi kuwa ni waongo.""",""
  11,28,"Akasema, ""Enyi kaumu yangu! Hebu fikirini! Ikiwa mimi ninayo hoja wazi iliyotoka kwa Mola wangu Mlezi, na amenipa rehema kutoka kwake, nayo ikafichwa kwenu. Je, tuwalazimishe kuikubali ilhali nyinyi mnaichukia?",""
