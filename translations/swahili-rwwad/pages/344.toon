quran[15]{c,v,t,f}:
  23,28,"Basi utakapotulia sawasawa wewe na wale walio pamoja nawe humo merikebuni, sema: Alhamdulillahi (Sifa zote njema ni za Mwenyezi Mungu), aliyetuokoa kutoka kwa kaumu madhalimu!",""
  23,29,"Na sema: Mola wangu Mlezi! Niteremshe mteremsho wenye baraka, na Wewe ndiye Mbora wa wateremshaji.""",""
  23,30,"Hakika katika hayo zipo ishara. Na kwa yakini Sisi ni wenye kuwajaribu.",""
  23,31,"Kisha baada yao tukaanzisha kizazi kingine.",""
  23,32,"Kisha tukawatumia Mtume miongoni mwao, kuwaambia: Muabuduni Mwenyezi Mungu! Hamna mungu yeyote asiyekuwa Yeye. Je, hamumchi?",""
  23,33,"Na wakubwa katika kaumu yake, wale waliokufuru na wakakadhibisha mkutano wa Akhera, na tukawastarehesha katika uhai wa dunia hii, walisema: Huyu si chochote isipokuwa ni mtu kama nyinyi. Anakula katika mnavyokula, na anakunywa katika mnavyokunywa.",""
  23,34,"Kwa hivyo, nyinyi mkimtii mtu kama nyinyi, basi hakika mtakuwa hasarani.",""
  23,35,"Hivi anawaahidi ati mtakapokufa na mkawa udongo na mifupa, kuwa hakika mtatolewa?",""
  23,36,"Hayawi! Hayawi hayo mnayoahidiwa.",""
  23,37,"Hapana isipokuwa uhai wetu wa duniani tu, tunakufa na kuishi tu. Wala sisi hatutafufuliwa.",""
  23,38,"Huyu si lolote isipokuwa ni mwanamume anayemzulia Mwenyezi Mungu uongo, wala sisi sio wa kumuamini.",""
  23,39,"Akasema: Mola wangu Mlezi! Ninusuru kwa sababu wananikanusha.",""
  23,40,"(Mwenyezi Mungu) akasema: Baada ya muda mchache watakuwa wenye kujuta.",""
  23,41,"Basi ukawanyakua ukelele kwa haki, na tukawafanya kama takataka zinazoelea juu ya maji. Ikapotelea mbali kaumu ya madhalimu!",""
  23,42,"Kisha tukaleta baada yao vizazi vingine.",""
