quran[13]{c,v,t,f}:
  20,52,"Akasema: Elimu yake iko kwa Mola wangu Mlezi katika Kitabu. Mola wangu Mlezi hapotei wala hasahau.",""
  20,53,"Ambaye amewafanyia ardhi kuwa tandiko, na akawapitishia humo njia, na akawateremshia kutoka mbinguni maji. Na kwa hayo tukatoa namna mbalimbali za mimea.",""
  20,54,"Kuleni, na mchunge wanyama wenu. Hakika katika hayo zipo ishara kwa wenye akili.",""
  20,55,"Tumewaumba kutokana nayo (ardhi), na humo tutawarudisha, na tutawatoa kutoka humo mara nyengine.",""
  20,56,"Na hakika tulimwonyesha ishara zetu zote. Lakini alikadhibisha na akakataa.",""
  20,57,"Akasema: Ewe Musa! Hivyo umetujia kututoa katika nchi yetu kwa uchawi wako?",""
  20,58,"Basi sisi hakika tutakuletea uchawi kama huo. Basi weka miadi baina yetu na wewe, ambayo tusiivunje sisi wala wewe, mahali patakapokuwa sawa.",""
  20,59,"Akasema: Miadi yenu ni siku ya Sikukuu ya mapambo; na watu wakusanywe kabla ya adhuhuri.",""
  20,60,"Basi Firauni akageuka akarudi, na akatengeneza hila yake, kisha akaja.",""
  20,61,"Musa akawaambia: Ole wenu! Msimzulie Mwenyezi Mungu uongo, akaja kuwafutilia mbali kwa adhabu. Na hakika mwenye kuzua lazima ashindwe!",""
  20,62,"Basi wakazozana wenyewe kwa wenyewe kuhusiana na jambo lao hilo, na wakanong'ona kwa siri.",""
  20,63,"Wakasema: Hakika hawa wawili ni wachawi, wanataka kuwatoa katika nchi yenu kwa uchawi wao, na waondoe mila zenu zilizo bora kabisa.",""
  20,64,"Kwa hivyo kusanyeni hila zenu zote, kisha mfike kwa kujipanga safu, na kwa yakini atafuzu kweli kweli leo atakayeshinda.",""
