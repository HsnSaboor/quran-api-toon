quran[25]{c,v,t,f}:
  20,13,"Nami nimekuteua wewe; basi sikiliza yanayofunuliwa.",""
  20,14,"Hakika Mimi ndiye Mwenyezi Mungu. Hakuna mungu isipokuwa Mimi tu. Basi niabudu Mimi, na udumishe Swala kwa ajili ya kunikumbuka Mimi.",""
  20,15,"Hakika Saa itakuja bila ya shaka. Nimekaribia mno kuificha, ili kila nafsi ilipwe kwa iliyoyafanya.",""
  20,16,"Kwa hivyo, kamwe asikuzuilie nayo yule ambaye haiamini na akafuata matamanio yake ukaja kuangamia.",""
  20,17,"Na nini hicho kilichomo mkononi mwako wa kulia, ewe Musa?",""
  20,18,"Akasema: Hii ni fimbo yangu; ninaiegemea na ninawaangushia majani kwayo kondoo na mbuzi wangu. Tena inanifaa kwa matumizi mengine.",""
  20,19,"Akasema: Itupe, ewe Musa!",""
  20,20,"Akaitupa. Mara ikawa nyoka anayekwenda mbio.",""
  20,21,"Akasema: Ikamate, wala usiogope! Tutairudisha hali yake ya kwanza.",""
  20,22,"Na uambatishe mkono wako kwenye ubavu, utatoka mweupe pasipo na madhara yoyote. Hiyo ni ishara nyingine.",""
  20,23,"Ili tukuonyeshe katika ishara zetu kubwa.",""
  20,24,"Nenda kwa Firauni. Hakika yeye amepindukia mipaka.",""
  20,25,"(Musa) akasema: Ewe Mola wangu Mlezi! Nikunjulie kifua changu.",""
  20,26,"Na nirahisishie kazi yangu hii.",""
  20,27,"Na lifungue fundo lililo katika ulimi wangu.",""
  20,28,"Wapate kufahamu maneno yangu.",""
  20,29,"Na nipe msaidizi katika ahali zangu.",""
  20,30,"Harun, kaka yangu.",""
  20,31,"Kwake yeye niongeze nguvu zangu.",""
  20,32,"Na mshirikishe katika jambo langu hili.",""
  20,33,"Ili tukutakase kwa wingi.",""
  20,34,"Na tukutaje kwa wingi.",""
  20,35,"Hakika Wewe unatuona vyema.",""
  20,36,"Akasema: Hakika Umeshapewa maombi yako, ewe Musa!",""
  20,37,"Na hakika tulikwishakufanyia hisani mara nyingine.",""
