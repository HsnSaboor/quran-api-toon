quran[16]{c,v,t,f}:
  50,36,"Na kaumu ngapi tuliziangamiza kabla yao, waliokuwa na nguvu zaidi kuliko hawa! Nao walitanga tanga katika nchi nyingi. Je, walipata pa kukimbilia?",""
  50,37,"Hakika katika hayo upo ukumbusho kwa mwenye moyo au akatega sikio naye yupo anashuhudia.",""
  50,38,"Na bila ya shaka Sisi tumeziumba mbingu na ardhi na vilivyo baina yake katika siku sita; na wala hayakutugusa machovu yoyote.<sup>1</sup>","[1] Aya hii ilishuka ili kuwapinga Mayahudi na Wakristo wanaodai kwamba Mwenyezi Mungu alipumzika katika siku ya saba baada ya kuumba viumbe."
  50,39,"Basi vumilia kwa hayo wasemayo, na mtakase kwa kumsifu Mola wako Mlezi kabla ya kuchomoza jua na kabla ya kuchwa.",""
  50,40,"Na katika usiku pia mtakase, na baada ya kusujudu.",""
  50,41,"Na sikiliza siku atakaponadi mwenye kunadi kutoka mahali karibu.",""
  50,42,"Siku watakaposikia ukelele wa haki. Hiyo ndiyo siku ya kufufuka.",""
  50,43,"Hakika Sisi tunahuisha na tunafisha, na kwetu Sisi ndio marejeo.",""
  50,44,"Siku itapowapasukia ardhi mbio mbio! Mkusanyo huo kwetu ni mwepesi.",""
  50,45,"Sisi tunajua kabisa wayasemayo. Wala wewe si mwenye kuwatawalia kwa ujabari. Basi mkumbushe kwa Qur-ani anayeliogopa onyo.",""
  51,1,"Ninaapa kwa pepo zinazotawanya.",""
  51,2,"Na zinazobeba mizigo.",""
  51,3,"Na zinazokwenda kwa wepesi.",""
  51,4,"Na zinazogawanya kwa amri.",""
  51,5,"Hakika mnayoahidiwa bila ya shaka ni ya ukweli.",""
  51,6,"Na kwa hakika malipo bila ya shaka yatatokea.",""
