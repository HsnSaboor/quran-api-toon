quran[14]{c,v,t,f}:
  18,84,"Hakika Sisi tulimuimarisha katika ardhi na tukampa katika njia za kila kitu.",""
  18,85,"Basi akaifuata njia.",""
  18,86,"Mpaka alipofika machweo ya jua, akaliona linatua katika chemichemi yenye matope meusi. Na pale akawakuta kaumu fulani. Tukasema: Ewe Dhul-Qarnain, ima uwaadhibu au uwafanyie uzuri.",""
  18,87,"Akasema: Ama aliyedhulumu, basi tutamuadhibu kisha atarudishwa kwa Mola wake Mlezi, naye atamuadhibu adhabu mbaya zaidi.",""
  18,88,"Na ama yule mwenye kuamini na akatenda mema, basi huyo ana malipo mazuri, nasi tutamwambia lililo jepesi katika amri yetu.",""
  18,89,"Kisha akaifuata njia.",""
  18,90,"Hata alipofika machomozeo ya jua, akaliona linawachomozea kaumu ambao hatukuwawekea pazia ya kuwakinga kutokana nalo.",""
  18,91,"Vivyo hivyo. Na Sisi tulizijua vilivyo habari zake zote.",""
  18,92,"Kisha akaifuata njia.",""
  18,93,"Hata alipofika katikati ya milima miwili, alikuta nyuma yake kaumu ambao walikaribia kutofahamu neno lolote.",""
  18,94,"Wakasema: Ewe Dhul-Qarnain! Hakika Yaajuju na Maajuju wanafanya uharibifu katika ardhi. Basi je, tukupe ujira ili utie baina yetu na baina yao kizuizi?",""
  18,95,"Akasema: Yale ambayo Mola wangu Mlezi ameniimarisha ndani yake ndiyo bora zaidi. Lakini nisaidieni kwa nguvu. Nitaweka baina yenu na baina yao kizuizi imara.",""
  18,96,"Nileteeni vipande vya chuma. Hata alipoijaza sawasawa nafasi iliyo katikati ya milima miwili hiyo, akasema, ""Pulizeni moto"" mpaka alipokifanya kuwa moto, akasema, ""Nileteeni shaba iliyoyeyuka niimimine juu ya chuma hicho.""",""
  18,97,"Basi hawakuweza kukikwea, wala hawakuweza kukitoboa.",""
