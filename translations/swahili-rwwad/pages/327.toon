quran[15]{c,v,t,f}:
  21,58,"Basi akayavunja vipande vipande, ila kubwa lao, ili wao walirudie.",""
  21,59,"Wakasema: Ni nani aliyeifanyia haya miungu yetu? Hakika yeye ni katika waliodhulumu.",""
  21,60,"Wakasema: Tumemsikia kijana mmoja akiwataja. Anaitwa Ibrahim.",""
  21,61,"Wakasema: Mleteni mbele ya macho ya watu, ili wapate kumshuhudia!",""
  21,62,"Wakasema: Je! Wewe umeifanyia haya miungu yetu, ewe Ibrahim?",""
  21,63,"Akasema: Bali amefanya hayo huyu mkubwa wao. Basi waulizeni ikiwa wanaweza kutamka.",""
  21,64,"Basi wakajirudia, wakasema: Hakika nyinyi mlikuwa madhalimu!",""
  21,65,"Kisha wakarejea kwenye ule ule upotovu wao wakasema: Hakika wewe unajua kwamba hawa hawasemi.",""
  21,66,"Akasema: Basi nyinyi mnawaabudu wasiokuwa Mwenyezi Mungu wasiowafaa kitu wala kuwadhuru?",""
  21,67,"Aibu yenu nyinyi na hivyo mnavyoviabudu badala ya Mwenyezi Mungu! Basi nyinyi hamtii akilini?",""
  21,68,"Wakasema: Mchomeni moto, na muinusuru miungu yenu, ikiwa nyinyi ni watendao jambo!",""
  21,69,"Sisi tukasema: Ewe moto! Kuwa baridi na salama kwa Ibrahim!",""
  21,70,"Wao walimkusudia maovu, lakini Sisi tukawafanya wao ndio waliohasiri zaidi.",""
  21,71,"Na tukamwokoa yeye na Luuti, tukawapeleka kwenye nchi tuliyoibariki kwa ajili ya walimwengu wote.",""
  21,72,"Naye tukampa Is-haq, na Yaaqub kuwa ni ziada. Na wote tukawafanya kuwa watu wema.",""
