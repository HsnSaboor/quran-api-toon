quran[13]{c,v,t,f}:
  35,45,"Na lau kuwa Mwenyezi Mungu angeliwachukulia watu kwa yale waliyoyachuma, basi asingelimuacha juu ya ardhi hata mnyama mmoja. Lakini Yeye anawaachilia mpaka ufike muda maalumu. Na muda wao ukifika, basi hakika Mwenyezi Mungu ni Mwenye kuwaona waja wake barabara.",""
  36,1,"Ya Sin.<sup>1</sup>","[1] Herufi hizi ""Ya, Sin"" na herufi nyinginezo za mkato zilizo mwanzoni mwa sura mbalimbali zinaonyesha hali ya ushindi wa Qur-ani. Kwani, washirikina walipewa changamoto kwayo, lakini wakashindwa na hawakuweza kuipinga, ilhali inajumuisha herufi hizi zinazounda lugha ya Kiarabu. Kwa hivyo, kutoweza kwa Waarabu kuleta kitu kama hicho - ingawa walikuwa ndio watu wenye ufasaha zaidi - kunaonyesha kwamba Qur-ani ni ufunuo (wahyi) kutoka kwa Mwenyezi Mungu."
  36,2,"(Ninaapa) kwa Qur-ani yenye hekima!",""
  36,3,"Hakika wewe ni miongoni mwa waliotumwa.",""
  36,4,"Juu ya njia iliyonyooka.",""
  36,5,"Uteremsho wa Mwenye nguvu, Mwingi wa kurehemu.",""
  36,6,"Ili uwaonye watu ambao baba zao hawakuonywa, basi wao wamekuwa wenye kughafilika.",""
  36,7,"Bila ya shaka kauli imekwisha thibiti juu ya wengi katika wao, kwa hivyo hawaamini.",""
  36,8,"Tumeweka makongwa shingoni mwao, yakawafika videvuni. Kwa hivyo vichwa vyao viko juu tu.",""
  36,9,"Tumeweka kizuizi mbele yao, na kizuizi nyuma yao. Na tumewafunika macho yao, kwa hivyo hawaoni.",""
  36,10,"Ni sawa sawa kwao ukiwaonya au usiwaonye, hawataamini.",""
  36,11,"Hakika wewe unamwonya mwenye kufuata ukumbusho, na akamcha Arrahman (Mwingi wa rehema), kwa ghaibu. Basi mbashirie huyo msamaha na ujira mwema.",""
  36,12,"Hakika Sisi tunawafufua wafu na tunayaandika wanayoyatanguliza, na wanayoyaacha nyuma. Na kila kitu tumekihifadhi katika daftari la asili lenye kubainisha.",""
