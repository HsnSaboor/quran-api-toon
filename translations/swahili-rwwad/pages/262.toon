quran[15]{c,v,t,f}:
  15,1,"Alif Lam Ra.<sup>1</sup> Hizi ni Aya za Kitabu na Qur-ani inayobainisha.","[1] Herufi hizi ""Alif Laam Raa"" na herufi nyinginezo za mkato zilizo mwanzoni mwa sura mbalimbali zinaonyesha hali ya ushindi wa Qur-ani. Kwani, washirikina walipewa changamoto kwayo, lakini wakashindwa na hawakuweza kuipinga, ilhali inajumuisha herufi hizi zinazounda lugha ya Kiarabu. Kwa hivyo, kutoweza kwa Waarabu kuleta kitu kama hicho - ingawa walikuwa ndio watu wenye ufasaha zaidi - kunaonyesha kwamba Qur-ani ni ufunuo (wahyi) kutoka kwa Mwenyezi Mungu."
  15,2,"Huenda ikawa wale waliokufuru wakatamani kwamba wangekuwa Waislamu.",""
  15,3,"Waache wale, na wastarehe, na yawazuge matumaini. Basi watakujajua.",""
  15,4,"Na hatukuuangamiza mji wowote ule isipokuwa ulikuwa na muda wake maalumu ulioandikiwa.",""
  15,5,"Hawawezi umma wowote kuutangulia muda wao, wala kuchelewa.",""
  15,6,"Na walisema, ""Ewe uliyeteremshiwa Ukumbusho! Hakika wewe ni mwendawazimu.",""
  15,7,"Mbona hutuletei Malaika ikiwa wewe ni miongoni mwa wakweli?""",""
  15,8,"Sisi hatuwateremshi Malaika isipokuwa kwa sababu ya haki, na hapo hawatapewa muhula.",""
  15,9,"Hakika Sisi ndio tuliouteremsha Ukumbusho huu, na hakika Sisi ndio tutakaoulinda.",""
  15,10,"Na hakika tulikwishatuma Mitume kabla yako kwa mataifa ya mwanzo.",""
  15,11,"Na hakuwajia Mtume yeyote isipokuwa walikuwa wakimfanyia stihizai.",""
  15,12,"Na kama hivi ndivyo tunavyoyaingiza katika nyoyo za wahalifu.",""
  15,13,"Hawayaamini haya, na ilhali imekwishawapitia desturi ya wa mwanzo.",""
  15,14,"Na lau tungeliwafungulia mlango huko mbinguni, wakawa wanapanda kupitia humo,",""
  15,15,"Basi wangelisema: Hakika macho yetu yameleweshwa tu. Bali sisi wenyewe ni kaumu tuliofanyiwa uchawi.",""
