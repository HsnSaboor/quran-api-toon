quran[20]{c,v,t,f}:
  15,32,"(Mwenyezi Mungu) akasema: Ewe Iblisi! Una nini hata hukuwa pamoja na waliosujudu?",""
  15,33,"Akasema: Haiwi mimi nimsujudie mtu uliyemuumba kutokana na udongo unaotoa sauti, unaotokana na matope yaliyotiwa sura.",""
  15,34,"(Mwenyezi Mungu) akasema: Basi toka humo, kwani hakika wewe umefukuziliwa mbali!",""
  15,35,"Na hakika juu yako ipo laana mpaka Siku ya Malipo.",""
  15,36,"Akasema (Iblisi): Mola wangu Mlezi! Nipe muhula mpaka siku watakapofufuliwa.",""
  15,37,"(Mwenyezi Mungu) akasema: Hakika wewe ni katika waliopewa muhula.",""
  15,38,"Mpaka siku ya wakati maalumu.",""
  15,39,"Akasema: Mola wangu Mlezi! Ilivyokuwa umenipoteza, basi hakika nitawapambia katika dunia na hakika nitawapoteza wote.",""
  15,40,"Isipokuwa waja wako walioteuliwa miongoni mwao.",""
  15,41,"Akasema: Hii ni njia ya kujia kwangu iliyonyooka.",""
  15,42,"Hakika waja wangu, wewe hutakuwa na mamlaka juu yao, isipokuwa wale watakaokufuata miongoni mwa wapotovu.",""
  15,43,"Na hakika Jahannamu ndipo mahali pao walipoahidiwa wote.",""
  15,44,"Ina milango saba; kila mlango ulitengewa sehemu miongoni mwao.",""
  15,45,"Hakika wacha Mungu watakuwa katika Mabustani na chemchemi.",""
  15,46,"(Wataambiwa:) Ingieni humo kwa salama na amani.",""
  15,47,"Na tutaondoa chuki iliyokuwa vifuani mwao, wawe ndugu, juu ya viti vya kifahari huku wameelekeana.",""
  15,48,"Humo hayatawagusa machovu, wala hawatatolewa humo.",""
  15,49,"Wape habari waja wangu ya kwamba Mimi ndiye Mwenye kusamehe zaidi, Mwingi wa kurehemu.",""
  15,50,"Na kwamba adhabu yangu ndiyo adhabu iliyo chungu!",""
  15,51,"Na wape habari za wageni wa Ibrahim.",""
