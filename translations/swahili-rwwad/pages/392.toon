quran[9]{c,v,t,f}:
  28,51,"Na sasa kwa yakini tumewafikishia Neno moja baada ya lingine ili wapate kukumbuka.",""
  28,52,"Wale tuliowapa Kitabu kabla yake wanakiamini hiki.",""
  28,53,"Na wanaposomewa, wanasema, ""Tunaiamini. Hakika hii ndiyo Haki inayotoka kwa Mola wetu Mlezi. Hakika sisi kabla yake tulikuwa ni Waislamu, tulionyenyekea.""",""
  28,54,"Hao watapewa ujira wao mara mbili kwa walivyovumilia, na wakaondoa ubaya kwa wema, na wakatoa katika tulivyowaruzuku.",""
  28,55,"Na wanaposikia upuuzi, hujitenga nao na husema, ""Sisi tuna vitendo vyetu, na nyinyi mna vitendo vyenu. Salamun Alaikum (Amani iwe juu yenu)! Sisi hatutaki kujibizana na wajinga.""",""
  28,56,"Kwa hakika, wewe humwongoi umpendaye. Lakini Mwenyezi Mungu humwongoa amtakaye. Na Yeye ndiye anawajua zaidi waongokao.",""
  28,57,"Na wakasema, ""Tukiufuata uwongofu huu pamoja nawe, tutanyakuliwa kutoka nchi yetu."" Je, kwani Sisi hatukuwaweka imara katika pahala patakatifu, penye amani, ambapo huletewa matunda ya kila aina kuwa ni riziki itokayo kwetu? Lakini wengi wao hawajui.",""
  28,58,"Na miji mingapi iliyojifahirisha katika maisha yao tumeiangamiza! Na hayo maskani yao hayakukaliwa tena baada yao, isipokuwa kwa uchache tu. Na Sisi ndio tumekuwa warithi wao.",""
  28,59,"Na Mola wako Mlezi haangamizi miji mpaka ampeleke Mtume katika miji yake mikuu awasomee Ishara zetu. Wala hatuiangamizi miji mpaka watu wake wawe madhalimu.",""
