quran[7]{c,v,t,f}:
  11,6,"Na hakuna mnyama yoyote katika ardhi isipokuwa riziki yake iko kwa Mwenyezi Mungu. Naye anajua makao yake na mapitio yake. Yote hayo yako katika Kitabu chenye kubainisha.",""
  11,7,"Na Yeye ndiye aliyeziumba mbingu na ardhi katika siku sita. Na Kiti chake cha Enzi kilikuwa juu ya maji, ili awajaribu ni nani kati yenu ndiye mzuri zaidi wa matendo. Na wewe ukisema, ""Hakika nyinyi mtafufuliwa baada ya kufa"" hakika wale waliokufuru watasema, ""Haya si isipokuwa uchawi ulio wazi.""",""
  11,8,"Na hata tukiwacheleweshea adhabu mpaka muda uliokwishahisabiwa, wao hakika watasema, ""Ni nini kinachoizuia?"" Jueni! Siku itakapowajia, basi haitaondolewa kwao. Na yatawazingira yale waliyokuwa wakiyafanyia mzaha.",""
  11,9,"Na tukimwonjesha mtu rehema kutoka kwetu, kisha tukaiondoa kwake, yeye hakika ni mwenye kukata tamaa, mwingi wa kukufuru.",""
  11,10,"Na tukimwonjesha neema baada ya madhara yaliyomgusa, hakika yeye husema, ""Mabaya yamekwishaniondokea."" Hakika yeye ni mwenye kufurahi, mwenye kujifahiri mno.",""
  11,11,"Isipokuwa wale waliosubiri na wakatenda mema. Hao wana maghufira na malipo makubwa.",""
  11,12,"Basi labda utaacha baadhi ya yale yaliyofunuliwa kwako, na kifua chako kikaona dhiki kwa hayo, kwa sababu wanasema, ""Mbona hakuteremshiwa hazina, au Malaika akaja pamoja naye?"" Hakika, wewe ni mwonyaji tu, na Mwenyezi Mungu ndiye Mtegemewa kwa kila kitu.",""
