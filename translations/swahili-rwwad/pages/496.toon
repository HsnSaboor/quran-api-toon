quran[18]{c,v,t,f}:
  44,1,"Ha Mim.<sup>1</sup>","[1] Herufi hizi ""Ha, Mim"" na herufi nyinginezo za mkato zilizo mwanzoni mwa sura mbalimbali zinaonyesha hali ya ushindi wa Qur-ani. Kwani, washirikina walipewa changamoto kwayo, lakini wakashindwa na hawakuweza kuipinga, ilhali inajumuisha herufi hizi zinazounda lugha ya Kiarabu. Kwa hivyo, kutoweza kwa Waarabu kuleta kitu kama hicho - ingawa walikuwa ndio watu wenye ufasaha zaidi - kunaonyesha kwamba Qur-ani ni ufunuo (wahyi) kutoka kwa Mwenyezi Mungu."
  44,2,"Ninaapa kwa Kitabu kinachobainisha.",""
  44,3,"Hakika Sisi tumekiteremsha katika usiku uliobarikiwa. Hakika Sisi ni Waonyaji.",""
  44,4,"Katika usiku huu hubainishwa kila jambo la hekima.",""
  44,5,"Jambo litokalo kwetu. Hakika Sisi ndio wenye kutuma.",""
  44,6,"Ni rehema itokayo kwa Mola wako Mlezi. Hakika Yeye ni Mwenye kusikia, Mwenye kujua.",""
  44,7,"Mola Mlezi wa mbingu na ardhi na vilivyo baina yao, ikiwa nyinyi mna yakini.",""
  44,8,"Hakuna mungu ila Yeye; anahuisha na anafisha- Mola Mlezi wenu na Mola Mlezi wa baba zenu wa mwanzo.",""
  44,9,"Lakini wao wanacheza katika shaka.",""
  44,10,"Basi ingoje siku ambayo mbingu zitakapoleta moshi ulio dhahiri.",""
  44,11,"Utakaowafunika watu. Hii ni adhabu chungu!",""
  44,12,"Mola wetu Mlezi! Tuondolee adhabu hii. Hakika tutaamini.",""
  44,13,"Nini faida ya kukumbuka kwao? Na alikwisha wafikia Mtume mwenye kubainisha.",""
  44,14,"Na wao wakamgeuzia uso, na wakasema: 'Huyu amefunzwa, naye ni mwendawazimu.'",""
  44,15,"Hakika sisi tutaiondoa adhabu kidogo, lakini nyinyi kwa yakini mtarejea vile vile!",""
  44,16,"Siku tutakayoyashambulia mashambulio makubwa, bila ya shaka Sisi ni wenye kutesa.",""
  44,17,"Na hakika kabla ya hawa tuliwafanyia mtihani watu wa Firauni, na aliwafikia Mtume Mtukufu.",""
  44,18,"Akasema: 'Nipeni waja wa Mwenyezi Mungu; kwa hakika mimi kwenu ni Mtume Muaminifu.",""
