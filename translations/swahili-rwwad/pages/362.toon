quran[12]{c,v,t,f}:
  25,21,"Na walisema wale wasiotarajia kukutana nasi, ""Mbona sisi hatukuteremshiwa Malaika au tumwone nasi Mola wetu Mlezi?"" Hakika, hawa wamejiona bora nafsi zao; na wamepanda kichwa, vikubwa mno!",""
  25,22,"Siku watakapowaona Malaika, hakutakuwa na furaha yoyote siku hiyo kwa wahalifu. Na watasema, ""Mwenyezi Mungu apishe mbali!""",""
  25,23,"Na tutayaendea yale waliyoyatenda katika matendo na tuyafanye kama mavumbi yaliyotawanywa.",""
  25,24,"Watu wa Bustanini siku hiyo watakuwa katika makazi bora na mahali penye starehe nzuri.",""
  25,25,"Na siku zitakapopasuka mbingu zifunguke kwa mawingu, na wateremshwe Malaika kwa wingi.",""
  25,26,"Ufalme wa haki siku hiyo utakuwa wa Arrahman (Mwingi wa rehema), na itakuwa siku ngumu kwa makafiri.",""
  25,27,"Na siku ambayo mwenye kudhulumu atajiuma mikono yake, na huku anasema: Laiti ningelishika njia pamoja na Mtume!",""
  25,28,"Ewe ole wangu! Laiti nisingelimfanya fulani kuwa rafiki mwandani!",""
  25,29,"Hakika alinipoteza, nikaacha Ukumbusho, baada ya kwisha nijia, na kweli Shetani ni haini mkubwa kwa mwanadamu.",""
  25,30,"Na Mtume alikuwa akisema: Ewe Mola wangu Mlezi! Hakika kaumu yangu wameifanya hii Qur-ani kuwa ni kihame.",""
  25,31,"Na vivyo hivyo tumemfanyia kila Nabii adui miongoni mwa wahalifu, na Mola wako Mlezi anatosha kuwa Mwenye kuongoa na Mwenye kunusuru.",""
  25,32,"Na wakasema wale waliokufuru: Kwa nini hakuteremshiwa Qur-ani yote mara moja tu? Hayo ni hivyo ili tuuimarishe kwayo (ufahamu wa) moyo wako, na ndiyo tumeisoma kwa mafungu.",""
