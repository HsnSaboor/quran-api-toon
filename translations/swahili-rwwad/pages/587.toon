quran[25]{c,v,t,f}:
  82,1,"Mbingu itakapochanika.",""
  82,2,"Na nyota zitakapotawanyika.",""
  82,3,"Na bahari zitakapopasuliwa.",""
  82,4,"Na makaburi yatakapofukuliwa.",""
  82,5,"Hapo kila nafsi itajua ilichotanguliza, na ilichobakisha nyuma.",""
  82,6,"Ewe mwanadamu! Nini kilichokudanganya ukamwacha Mola wako Mlezi Mtukufu?",""
  82,7,"Aliyekuumba, akakuweka sawa, akakunyoosha.",""
  82,8,"Katika sura yoyote aliyoipenda akakujenga.",""
  82,9,"Sivyo hivyo! Bali nyinyi mnaikanusha Siku ya Malipo.",""
  82,10,"Na hakika bila ya shaka wapo walinzi juu yenu.",""
  82,11,"Waandishi wenye heshima.",""
  82,12,"Wanayajua mnayoyatenda.",""
  82,13,"Hakika wema bila ya shaka watakuwa katika neema.",""
  82,14,"Na hakika waovu bila ya shaka watakuwa Motoni.",""
  82,15,"Wataingia humo Siku ya Malipo.",""
  82,16,"Na hawatoacha kuwamo humo.",""
  82,17,"Na nini kitakachokujulisha Siku ya Malipo ni siku gani?",""
  82,18,"Tena nini kitakachokujulisha Siku ya Malipo ni siku gani?",""
  82,19,"Siku ambayo nafsi haitakuwa na mamlaka yoyote juu ya nafsi nyingine; na amri yote siku hiyo ni ya Mwenyezi Mungu tu.",""
  83,1,"Ole wao hao wapunjao!",""
  83,2,"Ambao wanapojipimia kwa watu hudai watimiziwe.",""
  83,3,"Na wao wanapowapimia watu kwa kipimo au mizani hupunguza.",""
  83,4,"Kwani hawadhani hao kwamba watafufuliwa.",""
  83,5,"Katika Siku iliyo kuu.",""
  83,6,"Siku watakapomsimamia watu Mola Mlezi wa walimwengu wote?",""
