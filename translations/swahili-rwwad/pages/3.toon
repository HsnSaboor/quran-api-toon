quran[11]{c,v,t,f}:
  2,6,"Hakika, wale waliokufuru ni sawa kwao uwaonye au usiwaonye, hawaamini.",""
  2,7,"Mwenyezi Mungu ameziziba nyoyo zao na kusikia kwao, na juu ya kuona kwao kuna pazia. Nao wana adhabu kubwa.",""
  2,8,"Na katika watu, kuna wale wanaosema, ""Tumemwamini Mwenyezi Mungu na Siku ya Mwisho"", wala wao si Waumini.",""
  2,9,"Wanamhadaa Mwenyezi Mungu na wale walioamini, lakini hawahadai ila nafsi zao; nao hawatambui.",""
  2,10,"Nyoyoni mwao kuna maradhi<sup>1</sup>, na Mwenyezi Mungu amewazidishia maradhi. Basi watakuwa na adhabu chungu kwa sababu ya kusema kwao uongo.","[1] Kilichokusudiwa na maradhi hapa ni maradhi ya shaka, dhana potovu na unafiki."
  2,11,"Na wanapoambiwa: Msifanye uharibifu katika ardhi. Husema: ""Bali sisi ni watengenezaji.""",""
  2,12,"Tambueni! Kwa hakika, wao ndio waharibifu, lakini hawatambui.",""
  2,13,"Na wanapoambiwa: Aminini kama walivyoamini watu. Husema: ""Tuamini kama walivyoamini wapumbavu?"" Hakika wao ndio wapumbavu, lakini hawajui tu.",""
  2,14,"Na wanapokutana na walioamini, husema: 'Tumeamini.' Na wanapokuwa peke yao na mashetani wao, husema: 'Hakika sisi tu pamoja nanyi. Hakika sisi tunafanya dhihaka tu.'",""
  2,15,"Mwenyezi Mungu atawadhihaki na atawaacha katika upotovu wao wakitangatanga ovyo.",""
  2,16,"Hao ndio walioununua upotovu kwa uongofu; lakini biashara yao haikupata faida, wala hawakuwa wenye kuongoka.",""
