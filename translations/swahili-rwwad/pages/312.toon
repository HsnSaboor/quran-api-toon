quran[15]{c,v,t,f}:
  19,96,"Hakika wale walioamini na wakatenda mema, Arrahmani (Mwingi wa rehema) atawafanyia mapenzi.",""
  19,97,"Na hakika tumeifanya nyepesi (Qur'ani) kwa ulimi wako, ili uwabashirie kwayo wacha Mungu, na uwaonye kwayo kaumu wagumu mno.",""
  19,98,"Na kaumu ngapi tuliziangamiza kabla yao. Je, unamuona hata mmoja katika wao au unasikia hata mnong'ono wao?",""
  20,1,"Twa Ha!<sup>1</sup>","[1] Herufi hizi ""Twa Ha"" na herufi nyinginezo za mkato zilizo mwanzoni mwa sura mbalimbali zinaonyesha hali ya ushindi wa Qur-ani. Kwani, washirikina walipewa changamoto kwayo, lakini wakashindwa na hawakuweza kuipinga, ilhali inajumuisha herufi hizi zinazounda lugha ya Kiarabu. Kwa hivyo, kutoweza kwa Waarabu kuleta kitu kama hicho - ingawa walikuwa ndio watu wenye ufasaha zaidi - kunaonyesha kwamba Qur-ani ni ufunuo (wahyi) kutoka kwa Mwenyezi Mungu."
  20,2,"Hatukukuteremshia Qur-ani ili upate mashaka.",""
  20,3,"Bali ni ukumbusho kwa mwenye kunyenyekea.",""
  20,4,"Ni uteremsho kutoka kwa aliyeumba ardhi na mbingu zilizo juu.",""
  20,5,"Arrahmani (Mwingi wa rehema), aliyeinuka juu ya Kiti cha Enzi.",""
  20,6,"Ni vyake vyote vilivyo katika mbingu na vilivyo katika ardhi, na vilivyo baina yake, na vilivyo chini ya ardhi.",""
  20,7,"Na ukinyanyua sauti kwa kusema, basi hakika Yeye anajua siri na chini zaidi kuliko siri.",""
  20,8,"Mwenyezi Mungu! Hakuna mungu yeyote isipokuwa Yeye. Yeye ana majina mazuri zaidi.",""
  20,9,"Na je, imekufikia hadithi ya Musa?",""
  20,10,"Alipouona moto, kwa hivyo akawaambia ahali zake: Ngojeni! Hakika mimi nimeuona moto, huenda nikawaletea kijinga kutoka humo, au nikapata uongofu kwenye moto huo.",""
  20,11,"Basi alipoufikia, akaitwa: Ewe Musa!",""
  20,12,"Hakika Mimi ndiye Mola wako Mlezi! Basi vua viatu vyako. Kwani uko katika bonde takatifu la 'Tuwa.",""
