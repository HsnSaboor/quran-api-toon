quran[13]{c,v,t,f}:
  27,23,"Hakika mimi nimemkuta mwanamke anawatawala, naye amepewa kila kitu, na anacho kiti cha enzi kikubwa.",""
  27,24,"Nimemkuta yeye na watu wake wanalisujudia jua badala ya Mwenyezi Mungu; na Shetani amewapambia vitendo vyao na akawazuilia Njia. Kwa hivyo hawakuongoka.",""
  27,25,"Na hawamsujudii Mwenyezi Mungu ambaye huyatoa yaliyofichikana katika mbingu na ardhi, na anayajua mnayoyaficha na mnayoyadhihirisha.",""
  27,26,"Mwenyezi Mungu - hapana mungu isipokuwa Yeye, Mola Mlezi wa Kiti cha Enzi kitukufu.",""
  27,27,"Akasema (Suleiman): Tutatazama iwapo umesema ukweli au wewe ni miongoni mwa waongo.",""
  27,28,"Nenda na barua yangu hii na uwafikishie, kisha waache na utazame watarejesha nini.",""
  27,29,"(Malkia) akasema: Enyi waheshimiwa! Hakika nimeletewa barua tukufu.",""
  27,30,"Kwa hakika, imetoka kwa Suleiman nayo hakika ni: ""Kwa jina la Mwenyezi Mungu, Mwingi wa rehema, Mwingi wa kurehemu.",""
  27,31,"Msinifanyie jeuri, na fikeni kwangu nanyi mmekwisha kuwa wenye kusalimu amri.""",""
  27,32,"Akasema: Enyi waheshimiwa! Nipeni shauri katika jambo langu hili, kwani mimi sikati shauri yoyote mpaka mhudhurie",""
  27,33,"Wakasema: Sisi ni wenye nguvu na wakali kwa vita; na amri iko kwako, basi tazama ni nini unaamrisha.",""
  27,34,"Akasema: Hakika wafalme wanapouingia mji, wanauharibu, na wanawafanya wale watukufu wake kuwa wanyonge. Na hivyo ndivyo watendavyo.",""
  27,35,"Lakini mimi nitawatumia zawadi, nami nitangoja watakayorudi nayo wajumbe.",""
