quran[16]{c,v,t,f}:
  36,55,"Hakika watu wa Bustani ya mbinguni leo wamo shughulini, wamefurahi.",""
  36,56,"Wao na wake zao wamo katika vivuli wameegemea juu ya viti vya kifahari.",""
  36,57,"Watapata humo kila namna ya matunda na watapata kila watakachokitaka.",""
  36,58,"""Salama!"" Hiyo ndiyo kauli itokayo kwa Mola Mlezi Mwenye kurehemu.",""
  36,59,"Na enyi wakosefu! Jitengeni leo!",""
  36,60,"Je, sikuagana nanyi, enyi wanadamu, kuwa msimuabudu Shetani? Hakika yeye ni adui dhahiri kwenu.",""
  36,61,"Na ya kwamba mniabudu Mimi? Hii ndiyo Njia iliyonyooka.",""
  36,62,"Na bila ya shaka yeye amekwisha lipoteza kundi kubwa miongoni mwenu. Je, hamkuwa mkifikiri?",""
  36,63,"Hii basi ndiyo Jahannamu mliyokuwa mkiahidiwa.",""
  36,64,"Ingieni humo leo kwa vile mlivyokuwa mkikufuru.",""
  36,65,"Leo tunaviziba vinywa vyao, na iseme nasi mikono yao, na itoe ushahidi miguu yao kwa waliyokuwa wakiyachuma.",""
  36,66,"Na tungelipenda, tungeliyafutilia mbali macho yao, wakawa wanaiwania njia. Lakini wangeionaje?",""
  36,67,"Na tungelitaka, tungewageuza sura hapo hapo walipo, basi wasingeweza kwenda wala kurudi.",""
  36,68,"Na tunayemzeesha, tunamrudisha nyuma katika umbo. Basi je, hawazingatii?",""
  36,69,"Wala hatukumfundisha (Muhammad) mashairi, wala hayatakikani kwake hayo. Haukuwa huu isipokuwa ni ukumbusho na Qur-ani inayobainisha.",""
  36,70,"Ili imwonye aliye hai, na neno litimie juu ya makafiri.",""
