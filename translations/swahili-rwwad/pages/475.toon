quran[11]{c,v,t,f}:
  40,67,"Yeye ndiye aliyewaumba kwa udongo, kisha kwa tone la manii, kisha kwa pande la damu, kisha akawatoa katika hali ya mtoto mchanga, kisha mpate kufikilia utu uzima, kisha mpate kuwa wazee. Na kati yenu wapo wanaokufa kabla, na ili mfikie muda uliokwisha wekwa, na ili mpate kufahamu.",""
  40,68,"Yeye ndiye anayehuisha na anayefisha. Akihukumu jambo liwe, basi huliambia: ""Kuwa!"" Likawa.",""
  40,69,"Je, huwaoni wale wanaobishana katika Ishara za Mwenyezi Mungu? Wanageuziwa wapi?",""
  40,70,"Ambao wamekanusha Kitabu na yale tuliyowatuma Mitume wetu. Basi watakuja jua.",""
  40,71,"Zitakapokuwa pingu shingoni mwao na minyororo, huku wanabururwa",""
  40,72,"Katika maji ya moto, kisha wanaunguzwa Motoni.",""
  40,73,"Tena wataambiwa: Wako wapi wale mliokuwa mkiwashirikisha.",""
  40,74,"Badala ya Mwenyezi Mungu? Watasema: Wametupotea, bali tangu zamani hatukuwa tukiomba kitu! Hivyo ndivyo Mwenyezi Mungu anawaachia makafiri wapotelee mbali.",""
  40,75,"Haya ni kwa sababu mlikuwa mkijitapa katika ardhi pasipo haki, na kwa sababu mlikuwa mkijishaua.",""
  40,76,"Ingieni kwenye milango ya Jahanamu, mdumu humo milele. Basi ni maovu yaliyoje makazi ya wanaotakabari!",""
  40,77,"Basi subiri, hakika ahadi ya Mwenyezi Mungu ni ya kweli. Na ama tukikuonyesha baadhi ya yale tuliyowaahidi au tukikufisha, lakini wao watarudishwa kwetu tu.",""
