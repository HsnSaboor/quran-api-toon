quran[9]{c,v,t,f}:
  34,40,"Na siku atakayowakusanya wote, kisha atawaambia Malaika, ""Je, hawa walikuwa wakikuabuduni?""",""
  34,41,"Waseme, ""Subhanak (umetakasika). Wewe ndiye kipenzi chetu, si hao. Bali wao walikuwa wakiwaabudu majini; wengi wao wakiwaamini hao.""",""
  34,42,"Basi hii leo hataweza yeyote kumletea nafuu wala madhara mwenziwe. Na tutawaambia wale waliodhulumu, ""Onjeni adhabu ya Moto mliokuwa mkiukadhibisha.""",""
  34,43,"Na wanaposomewa Aya zetu zilizo wazi, wanasema: ""Huyu si chochote isipokuwa ni mtu anayetaka kuwazuia na yale waliyokuwa wakiabudu baba zenu."" Na wakasema: ""Haya si chochote isipokuwa ni uongo uliozuliwa."" Na wale waliokufuru waliiambia haki ilipowajia: ""Haya si chochote isipokuwa ni uchawi ulio dhahiri.""",""
  34,44,"Wala hatukuwapa Vitabu wavisome, wala hatukuwatumia mwonyaji kabla yako wewe.",""
  34,45,"Na walikadhibisha wale waliokuwa kabla yao. Na hawakufikia hata sehemu moja katika kumi ya tulivyowapa hao. Nao waliwakadhibisha Mitume wangu. Basi kuangamiza kwangu kulikuwa namna gani!",""
  34,46,"Sema: ""Mimi ninawanasihi kwa jambo moja tu - ya kwamba msimame kwa ajili ya Mwenyezi Mungu, wawili wawili na mmoja mmoja; kisha mfikiri. Mwenzenu huyu hana wazimu. Yeye si chochote isipokuwa ni mwonyaji kwenu kabla ya kufika adhabu kali.""",""
  34,47,"Sema: ""Ujira niliowaomba ni wenu nyinyi. Sina ujira isipokuwa kwa Mwenyezi Mungu. Na Yeye ni Shahidi juu ya kila kitu.""",""
  34,48,"Sema: ""Hakika Mola wangu Mlezi anaondoa upotovu kwa haki. Yeye ndiye Mwenye kujua vyema ya ghaibu.""",""
