quran[16]{c,v,t,f}:
  38,1,"Swad. Ninaapa kwa Qur-ani yenye ukumbusho.<sup>1</sup>","[1] Herufi hii ""Swad"" na herufi nyinginezo za mkato zilizo mwanzoni mwa sura mbalimbali zinaonyesha hali ya ushindi wa Qur-ani. Kwani, washirikina walipewa changamoto kwayo, lakini wakashindwa na hawakuweza kuipinga, ilhali inajumuisha herufi hizi zinazounda lugha ya Kiarabu. Kwa hivyo, kutoweza kwa Waarabu kuleta kitu kama hicho - ingawa walikuwa ndio watu wenye ufasaha zaidi - kunaonyesha kwamba Qur-ani ni ufunuo (wahyi) kutoka kwa Mwenyezi Mungu."
  38,2,"Lakini waliokufuru wamo katika majivuno na upinzani.",""
  38,3,"Mataifa mangapi tumeyaangamiza kabla yao, na wakapiga kelele, lakini wakati wa kuokoka ulikwishapita.",""
  38,4,"Na walistaajabu kuwajia mwonyaji anayetokana nao wenyewe, na makafiri wakasema: Huyu ni mchawi, mwongo mno.",""
  38,5,"Amewafanya miungu wote kuwa ni mungu mmoja tu? Hakika hili ni jambo la ajabu.",""
  38,6,"Na wakaondoka wakubwa wao wakiwaambia: Nendeni zenu na dumuni na miungu yenu, kwani hili ni jambo lililopangwa.",""
  38,7,"Sisi hatukusikia haya katika mila hii ya mwisho. Haya si chochote ila ni uzushi tu.",""
  38,8,"Ati yeye tu ndiye aliyeteremshiwa mawaidha peke yake katika sisi? Lakini hao wana shaka na mawaidha yangu, bali hawajaionja adhabu yangu.",""
  38,9,"Au wanazo wao hazina za rehema za Mola wako Mlezi, Mwenye nguvu, Mpaji?",""
  38,10,"Au wao wana ufalme wa mbingu na ardhi na vilivyo kati yavyo? Basi na wazipande njia za kwendea huko!",""
  38,11,"Hao ni askari watakaoshindwa miongoni mwa makundi yatakayoshindwa.",""
  38,12,"Walikanusha kabla yao kaumu ya Nuhu, na kina A'adi na Firauni mwenye majengo.",""
  38,13,"Na Thamud na kaumu Luti na watu wa Machakani. Hayo ndiyo makundi.",""
  38,14,"Hao wote waliwakadhibisha Mitume; basi wakastahiki adhabu yangu.",""
  38,15,"Na hawa hawangojei ila ukelele mmoja tu usio wa kuchelewa.",""
  38,16,"Na walisema: ‘Mola wetu Mlezi! Tuletee upesi sehemu yetu ya adhabu kabla ya Siku ya Hesabu.’",""
