quran[24]{c,v,t,f}:
  37,1,"Ninaapa kwa wanaojipanga kwa safu.",""
  37,2,"Na kwa wenye kukataza mabaya.",""
  37,3,"Na kwa wenye kusoma Ukumbusho.",""
  37,4,"Hakika Mungu wenu bila ya shaka ni Mmoja.",""
  37,5,"Mola Mlezi wa mbingu na ardhi, na yaliyomo kati yake, na ni Mola Mlezi wa mashariki zote.",""
  37,6,"Hakika Sisi tumeipamba mbingu ya karibu kwa pambo la nyota.",""
  37,7,"Na kulinda na kila shetani muasi.",""
  37,8,"Wasiweze kuwasikiliza viumbe watukufu. Na wanafukuzwa huko kila upande.",""
  37,9,"Wakifurushwa. Na wanayo adhabu ya kudumu.",""
  37,10,"Isipokuwa anayenyakua kitu kidogo, na mara humfwatia kimondo kinachong'ara.",""
  37,11,"Hebu waulize: Je! Wao ni wenye umbo gumu zaidi au hao wengine tuliowaumba. Hakika Sisi tuliwaumba wao kwa udongo unaonata.",""
  37,12,"Bali unastaajabu, na wao wanafanya masihara.",""
  37,13,"Na wanapokumbushwa, hawakumbuki.",""
  37,14,"Na wanapoona Ishara, wanafanya masihara.",""
  37,15,"Na husema: Haya si chochote isipokuwa ni uchawi tu ulio dhahiri.",""
  37,16,"Ati tukishakufa na tukawa udongo na mifupa ndio kweli tutafufuliwa?",""
  37,17,"Hata baba zetu wa zamani?",""
  37,18,"Sema: Naam! Hali nanyi ni madhalili.",""
  37,19,"Huko utapigwa ukelele mmoja tu! Na hapo ndipo wataona!",""
  37,20,"Watasema: Ole wetu! Hii ndiyo Siku ya Malipo.",""
  37,21,"Hii ndiyo Siku ya Hukumu mliyokuwa mkiikadhibisha.",""
  37,22,"Wakusanyeni wale waliodhulumu, na wote walio mfano wao, na hao ambao wao walikuwa wakiwaabudu.",""
  37,23,"Badala ya Mwenyezi Mungu. Waongozeni njia ya Jahannamu!",""
  37,24,"Na wasimamisheni. Hakika hao wataulizwa:",""
