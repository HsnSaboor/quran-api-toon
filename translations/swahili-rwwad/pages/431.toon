quran[9]{c,v,t,f}:
  34,23,"Wala uombezi mbele yake hautafaa kitu, isipokuwa kwa aliyempa idhini. Hata itakapoondolewa hofu kwenye nyoyo zao, watasema: ""Mola wenu Mlezi amesema nini?"" Watasema: ""Yaliyo kweli! Na Yeye ndiye Aliye juu, Mkubwa.""",""
  34,24,"Sema: Ni nani anayewaruzuku kutoka mbinguni na kwenye ardhi? Sema: Mwenyezi Mungu! Na hakika sisi au nyinyi bila ya shaka tuko kwenye uongofu au upotovu ulio wazi.",""
  34,25,"Sema: Nyinyi hamtaulizwa makosa tuliyoyafanya, wala sisi hatutaulizwa mnayoyatenda nyinyi.",""
  34,26,"Sema: Mola wetu Mlezi atatukusanya, kisha atatuhukumu kwa haki; na Yeye ndiye Hakimu, Mwenye kujua vyema.",""
  34,27,"Sema: Nionyesheni mliowaunganisha naye kuwa washirika. Hasha! Bali Yeye ndiye Mwenyezi Mungu, Mwenye nguvu, Mwenye hekima.",""
  34,28,"Na hatukukutuma ila kwa watu wote, uwe mbashiri na mwonyaji. Lakini watu wengi hawajui.",""
  34,29,"Na wanasema: ""Ahadi hii itakuwa lini, ikiwa nyinyi mnasema kweli?""",""
  34,30,"Sema: ""Nyinyi mnayo miadi ya Siku ambayo hamtakawiya mbali nayo kwa saa moja, wala hamtaitangulia.""",""
  34,31,"Na walisema wale waliokufuru, ""Hatutaiamini Qur-ani hii, wala yale yaliyokuwa kabla yake."" Na ungeliwaona madhalimu watakaposimamishwa mbele ya Mola wao Mlezi, wakirudishiana maneno wao kwa wao! Wanyonge wakiwaambia wale waliotakabari, ""Lau kuwa si nyinyi, bila ya shaka tungelikuwa Waumini sisi.""",""
