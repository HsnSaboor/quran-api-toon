quran[7]{c,v,t,f}:
  28,22,"Na alipoelekea upande wa Madyana, alisema, ""Huenda Mola wangu Mlezi akaniongoa njia iliyo sawa.""",""
  28,23,"Na alipoyafikia maji ya Madyana, akakuta umati wa watu wananywesha (wanyama wao), na akakuta karibu yao wanawake wawili wanawazuia wanyama wao. Akasema, ""Mna nini?"" Wakasema, ""Hatunyweshi sisi mpaka wamalize hao wachungaji. Na baba yetu ni mzee sana.""",""
  28,24,"Basi Musa akawanyweshea; kisha akarudi kivulini, na akasema, ""Mola wangu Mlezi, hakika mimi ni mhitaji wa heri utakayoniteremshia.""",""
  28,25,"Basi mmoja katika wale wanawake wawili akamjia, naye anaona haya. Akasema, ""Hakika baba yangu anakuita akulipe ujira wa kutunyweshea."" Basi alipomjia na akamsimulia visa vyake, alisema, ""Usihofu; umekwishaokoka kutokana na watu hao madhalimu.""",""
  28,26,"Akasema mmoja katika wale wanawake, ""Ewe baba yetu, muajiri huyu. Hakika mbora zaidi unayeweza kuajiri ni mwenye nguvu na muaminifu.""",""
  28,27,"Akasema, ""Hakika mimi ninataka kukuoza mmojawapo katika binti zangu hawa wawili kwa sharti kwamba unitumikie miaka minane. Lakini ukitimiza kumi, basi hiari ni yako. Nami sitaki kukutaabisha. Mwenyezi Mungu akipenda (Inshallah), utanikuta miongoni mwa watu wema.""",""
  28,28,"Musa akasema, ""Hayo yamekwisha kuwa baina yangu na wewe. Muda mmojapo nikiumaliza, sitiwi ubayani. Na Mwenyezi Mungu ni Mtegemewa juu ya haya tunayoyasema.""",""
