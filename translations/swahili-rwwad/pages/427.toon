quran[11]{c,v,t,f}:
  33,63,"Watu wanakuuliza habari ya Saa ya Kiyama. Sema: ""Hakika elimu yake iko kwa Mwenyezi Mungu."" Na nini kitakujulisha, pengine hiyo Saa iko karibu?",""
  33,64,"Hakika Mwenyezi Mungu amewalaani makafiri na amewaandalia Moto unaowaka kwa nguvu.",""
  33,65,"Watadumu humo milele. Hawatampata mlinzi wala wa kuwanusuru.",""
  33,66,"Siku ambayo nyuso zao zitapinduliwa pinduliwa katika Moto, watasema: ""Laiti tungelimtii Mwenyezi Mungu, na tungelimtii Mtume!""",""
  33,67,"Na watasema: ""Mola wetu Mlezi, hakika sisi tuliwatii bwana zetu na wakubwa wetu; nao ndio waliotupoteza njia.",""
  33,68,"Mola wetu Mlezi, wape wao adhabu mara mbili, na uwalaani laana kubwa.""",""
  33,69,"Enyi mlioamini, msiwe kama wale waliomtaabisha Musa, lakini Mwenyezi Mungu akamtakasa na hayo waliyoyasema, naye alikuwa mwenye heshima mbele ya Mwenyezi Mungu.",""
  33,70,"Enyi mlioamini, mcheni Mwenyezi Mungu na semeni maneno ya sawasawa.",""
  33,71,"Atawatengenezea vitendo vyenu na awasamehe madhambi yenu. Na anayemtii Mwenyezi Mungu na Mtume wake, bila ya shaka amefuzu kufuzu kukubwa.",""
  33,72,"Kwa hakika Sisi tuliwasilisha amana kwa mbingu na ardhi na milima, na vyote hivyo vikakataa kuichukua na vikaogopa. Lakini mwanadamu akaichukua. Hakika yeye amekuwa dhalimu, mjinga.",""
  33,73,"Ili Mwenyezi Mungu awaadhibu wanafiki wanaume na wanafiki wanawake, na washirikina wanaume na washirikina wanawake. Na awapokelee toba Waumini wanaume, na Waumini wanawake. Na Mwenyezi Mungu ni Mwenye kusamehe, Mwenye kurehemu.",""
