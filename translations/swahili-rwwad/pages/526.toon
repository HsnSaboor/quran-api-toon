quran[26]{c,v,t,f}:
  53,1,"Ninaapa kwa nyota inapotua.",""
  53,2,"Mwenzenu huyu hakupotea, wala hakukosea.",""
  53,3,"Wala hatamki kwa matamanio.",""
  53,4,"Hayakuwa haya ila ni ufunuo uliofunuliwa.",""
  53,5,"Amemfundisha aliye Mwingi wa nguvu.",""
  53,6,"Mwenye kutua, akatulia.",""
  53,7,"Naye yuko juu kabisa upeo wa macho.",""
  53,8,"Kisha akakaribia na akateremka.",""
  53,9,"Akawa ni kama baina ya mipinde miwili, au karibu zaidi.",""
  53,10,"Akamfunulia mja wake (Mwenyezi Mungu) alichomfunulia.",""
  53,11,"Ufahamu wa moyo wake haukukanusha uliyoyaona.",""
  53,12,"Je, mnabishana naye kwa aliyoyaona?",""
  53,13,"Na akamwona mara nyingine.",""
  53,14,"Penye Mkunazi wa mwisho.",""
  53,15,"Karibu yake ndiyo ipo Bustani ya mbinguni inayokaliwa.",""
  53,16,"Kilipoufunika huo Mkunazi hicho kilichoufunika.",""
  53,17,"Jicho halikuhangaika wala halikuruka mpaka.",""
  53,18,"Kwa yakini aliona katika Ishara kubwa kabisa za Mola wake Mlezi.",""
  53,19,"Je, mmemuona Lata na Uzza?",""
  53,20,"Na Manaat, mwingine wa tatu?",""
  53,21,"Je, nyinyi mnao wana wanaume na Yeye ndio awe na wanawake?",""
  53,22,"Huo ni mgawanyo wa dhuluma!",""
  53,23,"Hayo hayakuwa ila ni majina mliyowapa nyinyi na baba zenu. Mwenyezi Mungu hakuleta uthibitisho wowote juu ya hayo. Hawafuati ila dhana tu na kipendacho nafsi. Na kwa yakini uongofu ulikwisha wafikia kutoka kwa Mola wao Mlezi.",""
  53,24,"Ati mtu anakipata kila anachokitamani?",""
  53,25,"Mwenyezi Mungu tu ndiye Mwenye Akhera na dunia.",""
  53,26,"Na wako Malaika wangapi mbinguni, ambao uombezi wao hautafaa chochote isipokuwa baada ya Mwenyezi Mungu kutoa idhini kwa amtakaye na kumridhia.",""
