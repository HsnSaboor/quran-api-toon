quran[12]{c,v,t,f}:
  16,15,"Na akaweka katika ardhi milima madhubuti ili ardhi isiyumbeyumbe nanyi. Na mito, na njia mbalimbali ili mpate kuongoka.",""
  16,16,"Na alama nyinginezo. Na kwa nyota wao wanajiongoza.",""
  16,17,"Ati yule anayeumba ni kama asiyeumba? Basi hebu hamkumbuki?",""
  16,18,"Na mkizihesabu neema za Mwenyezi Mungu, hamwezi kuzidhibiti. Hakika Mwenyezi Mungu ni Mwenye maghfira mno, Mwingi wa kurehemu.",""
  16,19,"Na Mwenyezi Mungu anayajua mnayoyaficha na mnayoyaweka hadharani.",""
  16,20,"Na wale wanaowaomba wasiokuwa Mwenyezi Mungu hawaumbi kitu, bali wao wameumbwa.",""
  16,21,"Ni wafu, si wahai, na wala hawajui watafufuliwa lini.",""
  16,22,"Mungu wenu ni Mungu Mmoja. Lakini wale wasioiamini Akhera nyoyo zao zinakataa, nao wanatakabari.",""
  16,23,"Hakuna shaka kuwa hakika Mwenyezi Mungu anayajua yale wanayoyaficha na wanayoyaweka hadharani. Hakika, Yeye hawapendi wanaotakabari.",""
  16,24,"Na wanapoambiwa, ""Ni nini alichoteremsha Mola wenu Mlezi?"" Husema: Hadithi za kubuni za wa mwanzo!",""
  16,25,"Ili wabebe mizigo yao kwa ukamilifu Siku ya Kiyama, na sehemu ya mizigo ya wale wanaowapoteza bila ya kujua. Angalia, ni mabaya mno hayo wanayoyabeba!",""
  16,26,"Walipanga njama wale waliokuwa kabla yao, naye Mwenyezi Mungu akayajia majengo yao kutokea kwenye misingi, kwa hivyo dari zake zikaporomoka juu yao, na adhabu ikawajia kutokea wasipohisi.",""
