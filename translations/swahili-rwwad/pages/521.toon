quran[24]{c,v,t,f}:
  51,7,"Ninaapa kwa mbingu zenye njia.",""
  51,8,"Hakika nyinyi bila ya shaka mmo katika kauli inayohitalifiana.",""
  51,9,"Anageuzwa kutokana na haki mwenye kugeuzwa.",""
  51,10,"Wazushi wameangamizwa.",""
  51,11,"Ambao wameghafilika katika ujinga.",""
  51,12,"Wanauliza: 'Ni lini hiyo siku ya malipo?'",""
  51,13,"Hiyo ni siku watakayoadhibiwa Motoni.",""
  51,14,"Onjeni adhabu yenu! Haya ndiyo mliyokuwa mkiyafanyia haraka.",""
  51,15,"Hakika wacha Mungu watakuwa katika Mabustani ya mbinguni na chemchemi.",""
  51,16,"Wanapokea yale aliyowapa Mola wao Mlezi. Kwa hakika hao walikuwa kabla ya haya wakifanya mema.",""
  51,17,"Walikuwa wakilala kidogo tu usiku.",""
  51,18,"Na kabla ya alfajiri wakiomba maghfira.",""
  51,19,"Na katika mali yao ipo haki ya mwenye kuomba na asiyeomba.",""
  51,20,"Na katika ardhi zipo Ishara kwa wenye yakini.",""
  51,21,"Na pia katika nafsi zenu - Je, hamwoni?",""
  51,22,"Na katika mbingu ziko riziki zenu na yale mnayoahidiwa.",""
  51,23,"Basi ninaapa kwa Mola Mlezi wa mbingu na ardhi, hakika haya ni kweli kama ilivyo kweli kuwa nyinyi mnasema.",""
  51,24,"Je, imekufikia hadithi ya wageni wa Ibrahim wanaoheshimiwa?",""
  51,25,"Walipoingia kwake na wakasema: 'Salama!' Na yeye akasema: 'Salama! Nyinyi ni watu nisiowajua.'",""
  51,26,"Basi akaenda kwa ahali yake na akaja na ndama aliyenona.",""
  51,27,"Akawakaribishia, akasema: 'Mbona hamli?'",""
  51,28,"Kwa hivyo, akahisi kuwaogopa katika nafsi yake. Wakasema: 'Usiwe na hofu.' Basi wakambashiria kupata kijana mwenye elimu.",""
  51,29,"Ndipo mkewe akawaelekea kwa sauti ya kelele huku anajipiga usoni kwa mastaajabu, akasema: ""Mimi ni kikongwe na tasa!""",""
  51,30,"Wakasema: Ndivyo vivyo hivyo alivyosema Mola wako Mlezi. Hakika Yeye ni Mwenye hekima, Mwenye kujua.",""
