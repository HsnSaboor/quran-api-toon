quran[18]{c,v,t,f}:
  53,27,"Hakika wale wasioamini Akhera bila ya shaka wao ndio wanawaita Malaika kwa majina ya kike.",""
  53,28,"Nao hawana elimu yoyote kwa hayo isipokuwa wanafuata dhana tu. Na dhana haisaidii chochote mbele ya haki.",""
  53,29,"Basi mwachilie mbali anayeupa kisogo ukumbusho wetu, na wala hataki ila maisha ya dunia.",""
  53,30,"Huo ndio mwisho wao wa elimu. Hakika Mola wako Mlezi ndiye anayemjua zaidi mwenye kuipotea njia yake, na Yeye ndiye anayemjua zaidi mwenye kuongoka.",""
  53,31,"Ni vya Mwenyezi Mungu vyote vilivyo mbinguni na vilivyo katika ardhi, ili awalipe wale waliotenda ubaya kwa waliyoyatenda, na wale waliotenda mema awalipe mema.",""
  53,32,"Ambao wanajiweka mbali na madhambi makuu na vitendo vichafu, isipokuwa makosa hafifu. Hakika Mola wako Mlezi ni Mkunjufu wa maghfira, naye anakujueni sana tangu alipokuumbeni kutoka kwenye ardhi, na mlipokuwa mimba matumboni mwa mama zenu. Basi msijione watakatifu. Yeye anamjua sana mwenye kujikinga akawa mbali na maovu.",""
  53,33,"Je, umemwona yule aliyegeuka akaenda zake?",""
  53,34,"Na akapeana kidogo, kisha akajizuia?",""
  53,35,"Je, anayo huyo elimu ya ghaibu, basi ndiyo anaona?",""
  53,36,"Au hakuambiwa yaliyomo katika Vitabu vya Musa?",""
  53,37,"Na vya Ibrahimu aliyetimiza ahadi?",""
  53,38,"Ya kwamba hakika nafsi iliyobeba madhambi haibebi madhambi ya mwengine?",""
  53,39,"Na ya kwamba hatapata mtu ila aliyoyafanya mwenyewe?",""
  53,40,"Na kwamba vitendo vyake vitaonekana?",""
  53,41,"Kisha ndio atalipwa malipo yake kwa hayo kwa ukamilifu.",""
  53,42,"Na kwamba kwa Mola wako Mlezi ndiyo mwisho.",""
  53,43,"Na kwamba Yeye ndiye anayeleta kicheko na kilio.",""
  53,44,"Na kwamba Yeye ndiye anayefisha na kuhuisha.",""
