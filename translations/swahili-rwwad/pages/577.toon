quran[28]{c,v,t,f}:
  74,48,"Basi hautawafaa kitu uombezi wa waombezi.",""
  74,49,"Basi wana nini hata wanapuuza onyo hili?",""
  74,50,"Kana kwamba wao ni mapunda waliotimuliwa.",""
  74,51,"Wanaomkimbia simba!",""
  74,52,"Ati kila mmoja katika wao anataka apewe nyaraka zilizofunuliwa.",""
  74,53,"Hasha! Kwani wao hawaiogopi Akhera?",""
  74,54,"Hasha! Kwa hakika huu ni ukumbusho!",""
  74,55,"Basi anayetaka atakumbuka.",""
  74,56,"Na hawatakumbuka isipokuwa Mwenyezi Mungu atake. Ucha Mungu ni kwake Yeye, na msamaha ni wake Yeye.",""
  75,1,"Ninaapa kwa Siku ya Kiyama!",""
  75,2,"Na ninaapa kwa nafsi inayojilaumu!",""
  75,3,"Anadhani mtu kuwa Sisi hatutaikusanya mifupa yake?",""
  75,4,"Kwani! Sisi tunaweza hata kuziweka sawa sawa ncha za vidole vyake!",""
  75,5,"Lakini mtu anataka tu kuendelea na maasi kwa siku zilizoko mbele yake.",""
  75,6,"Anauliza: Lini itakuwa hiyo Siku ya Kiyama?",""
  75,7,"Basi jicho litakapodawaa,",""
  75,8,"Na mwezi utakapopatwa,",""
  75,9,"Na likakusanywa jua na mwezi,",""
  75,10,"Siku hiyo mtu atasema: Yako wapi makimbilio?",""
  75,11,"La! Hapana pa kukimbilia!",""
  75,12,"Siku hiyo pa kutua ni kwa Mola wako Mlezi tu.",""
  75,13,"Siku hiyo ataambiwa aliyoyatanguliza na aliyoyaakhirisha.",""
  75,14,"Bali mtu ni hoja juu ya nafsi yake.",""
  75,15,"Na ingawa atatoa chungu ya udhuru.",""
  75,16,"Usiutikisie huu wahyi ulimi wako kwa kuufanyia haraka.",""
  75,17,"Hakika ni juu yetu kuukusanya na kuusomesha.",""
  75,18,"Tunapousoma, basi nawe fuatiliza kusoma kwake.",""
  75,19,"Kisha ni juu yetu kuubainisha.",""
