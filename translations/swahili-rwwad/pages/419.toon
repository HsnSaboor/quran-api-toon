quran[9]{c,v,t,f}:
  33,7,"Na tulipochukua ahadi kwa Manabii na kwako wewe, na Nuhu na Ibrahim na Isa mwana wa Mariamu, na tulichukua kwao ahadi ngumu.",""
  33,8,"Ili Mwenyezi Mungu awaulize wakweli juu ya ukweli wao. Na amewaandalia makafiri adhabu chungu.",""
  33,9,"Enyi mlioamini, zikumbukeni neema za Mwenyezi Mungu zilizo juu yenu. Pale yalipokufikieni majeshi, nasi tukayapelekea upepo, na majeshi msiyoyaona. Na Mwenyezi Mungu anayaona mnayoyatenda.",""
  33,10,"Walipowakujieni kutoka juu yenu, na kutoka chini yenu; na macho yalipokodoka, na nyoyo zikapanda kooni, nanyi mkamdhania Mwenyezi Mungu dhana mbalimbali.",""
  33,11,"Hapo ndipo Waumini walipojaribiwa, na wakatikiswa mtikiso mkali.",""
  33,12,"Na waliposema wanafiki na wale wenye maradhi katika nyoyo zao: ""Mwenyezi Mungu na Mtume wake hawakutuahidi ila udanganyifu tu.""",""
  33,13,"Na kundi moja katika miongoni mwao liliposema: ""Enyi watu wa Yathrib, hapana kukaa nyinyi! Rudini."" Na kundi jingine miongoni mwao likaomba ruhusa kwa Nabii kwa kusema: ""Hakika nyumba zetu ni tupu."" Wala hazikuwa tupu; hawakutaka isipokuwa kukimbia tu.",""
  33,14,"Na lau kuwa wangeliingiliwa kwa pande zote, kisha wakatakiwa kufanya hiana, wangelifanya, na wasingelisita isipokuwa kidogo tu.",""
  33,15,"Na hakika walikwisha muahidi Mwenyezi Mungu kabla yake kwamba hawatageuza migongo yao. Na ahadi ya Mwenyezi Mungu ni yenye kuulizwa.",""
