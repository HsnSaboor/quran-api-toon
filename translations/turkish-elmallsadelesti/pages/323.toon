translation[14]{c,v,t}:
  21,11,"Oysa Biz zulmetmekte olan nice memleket halkını kırıp geçirdik , arkasından da diğerlerini başka bir topluluk olarak meydana getirdik"
  21,12,"Azabımızı hissettikleri zaman, hemen oradan üzengi tepiyorlardı (kaçıyorlardı)"
  21,13,"Yok tepinmeyin, dönün içinde şımartıldığınız nimetlere ve yurtlarınıza ki, sorguya çekileceksiniz! dedik"
  21,14,"(Onlar da): «Vay bizlere! Gerçekten bizler zalim insanlardık!» dediler"
  21,15,"Artık olanca feryatları bu oldu kaldı. Neticede onları öyle yaptık ki, biçildiler, söndüler"
  21,16,"Biz, göğü, yeri ve arasındakileri oyunculuk etmek üzere yaratmadık"
  21,17,"Eğer bir eğlence edinmek isteseydik, onu kendi tarafımızdan yapardık. Yapacak olsaydık öyle yapardık"
  21,18,"Hayır, Biz hakkı batılın tepesine fırlatırız da beynini parçalar, bir de görürsün ki, (batıl) o anda yok olup gitmiştir! Allah´a isnad ettiğiniz o nitelikler yüzünden vay sizlere"
  21,19,"Oysa göklerde, yerde kim varsa O´nundur, O´nun huzurundakiler O´na ibadet etmekten ne çekinirler ne de yorgunluk duyarlar"
  21,20,"Gece gündüz O´nu tesbih ederler, usanmazlar"
  21,21,Yoksa bir takım tanrılar edindiler de yeryüzünden; diriltmeyi onlar mı yapacaklar
  21,22,"Yerde, gökte Allah´tan başka tanrılar olsaydı bunların ikisi de mahvolup gitmişti. O Arş´ın Rabbi olan Allah onların yakıştırdıkları vasıflardan münezzehtir, beridir"
  21,23,"O yaptığından sorumlu olmaz, onlar ise sorumludurlar"
  21,24,"Yoksa O´ndan başka tanrılar mı edindiler? De ki: «Haydi getirin delilinizi; işte benimle beraber onların kitabı ve benden öncekilerin kitabı!» Fakat çoğu gerçeği bilmezler de onun için yüz çevirirler"