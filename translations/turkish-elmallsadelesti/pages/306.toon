quran[14]{c,v,t}:
  19,12,"«Ey Yahya, kitabı kuvvetle tut!» (dedik) ve daha çocukken ona hikmet verdik"
  19,13,"Hem de katımızdan yumuşak bir kalplilik ve bir temizlik verdik ona. O, çok takva sahibi biri idi"
  19,14,"Anne babasına iyi davranan biriydi, zorba ve isyankar değildi"
  19,15,"Selam ona; hem doğduğu gün, hem öleceği gün, hem de diri olarak kaldırılacağı gün"
  19,16,"Kitap´da Meryem´i de an. Hani o, ailesinden ayrılıp doğu tarafında bir yere çekilmişti"
  19,17,"Onlarla arasına bir perde çekti. Derken kendisine ruhumuzu (Cebrail´i) gönderdik de o, düzgün bir insan şeklinde ona göründü"
  19,18,"Meryem ona: «Ben bağışlayan Allah´a sığınırım senden, eğer Allah´tan korkan biri isen!» dedi"
  19,19,"Ruh (Cebrail): «Haberin olsun, ben sana tertemiz bir oğlan vermek için Rabbinin elçisiyim sadece!» dedi"
  19,20,"Meryem: «Benim nasıl bir oğlum olabilir? Bana hiçbir insan dokunmadı; ben bir kahpe de değilim!» dedi"
  19,21,"Cebrail: «Öyle! Fakat Rabbin buyurdu ki, o Bana göre kolaydır. Ayrıca onu insanlara gücümüzün bir delili ve tarafımızdan bir rahmet kılacağımız için böyle yapacağız. Hem de o, karara bağlanmış bir iştir.» dedi"
  19,22,Bu şekilde ona hamile oldu ve bu haliyle uzak bir yere çekildi
  19,23,"Derken sancı onu bir hurma dalına götürdü ve: «Keşke bundan önce ölmüş olsaydım da unutulmuş gitmiş olsaydım.» dedi"
  19,24,"Derken aşağı tarafından ona şöyle seslendi: «Sakın üzülme, Rabbin senin altında bir su arkı yarattı"
  19,25,"Hurmanın dalını kendine doğru silkele, üzerine derilmiş taze hurmalar dökülsün"