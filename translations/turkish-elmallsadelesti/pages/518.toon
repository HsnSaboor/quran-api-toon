translation[15]{c,v,t}:
  50,1,Kaf. Şanlı Kur´an´a andolsun
  50,2,"Doğrusu kendilerine içlerinden korkutucu bir peygamber geldiğine şaştılar da kafirler dediler ki: «Bu şaşılacak şey"
  50,3,"Öldüğümüz ve bir toprak olduğumuz vakit ha?! Bu, çok uzak bir dönüş!»"
  50,4,"Ancak, Biz yerin onlardan neyi (yiyip) eksilteceğini biliriz ve yanımızda içinde herşeyi muhafaza eden bir kitap vardır"
  50,5,"Doğrusu, gerçek kendilerine geldiği zaman yalanladılar da şimdi karmakarışık bir ıstırap içindeler"
  50,6,"Artık üstlerindeki göğe bir baksalar ya, Biz onu nasıl bina etmişiz ve süslemişiz; hiçbir gediği yok"
  50,7,"Yeryüzünü de (nasıl) uzatmışız, ona ağır baskılar oturtmuşuz ve seyrine doyulmaz her türden çiftler bitirmişiz"
  50,8,"Hakka yüz tutan her kulun gözünü, gönlünü açmak ve ibret almasını sağlamak için"
  50,9,"Bir de gökten mübarek bir su indirip de onunla bağlar, bahçeler ve biçilecek taneler bitirmekteyiz"
  50,10,Ve tormurcukları üstüste dizilmiş göğe doğru yükselen yüksek hurma ağaçları
  50,11,"Bunlar, kullara rızık olmak üzeredir. Onunla ölü bir bölgeyi de diriltmekteyiz, işte o dirilip çıkış da böyledir"
  50,12,"Onlardan önce Nuh´un kavmi, Ress halkı ve Semud da yalanladı"
  50,13,"Ad, Firavun ve Lut´un yurttaşları da"
  50,14,Eyke halkı ve Tubba´ kavmi de. Bunların hepsi gönderilen peygamberleri yalanladılar da hak oldu azabım
  50,15,"Ya Biz artık birinci yaratış ile yorulu mu verdik? Doğrusu, onlar yeni bir yaratılıştan şüphe içindelerdir"