quran[13]{c,v,t}:
  27,23,"Çünkü ben, orada onlara hükümdarlık eden, kendisine herşey verilmiş, yüce bir tahtı olan bir kadın buldum"
  27,24,"Onu ve halkını, Allah´a değil, güneşe secde ediyorlar gördüm. Şeytan onlara yaptıklarını yaldızlamış ve bu şekilde kendilerini yoldan saptırmış da doğru gidemiyorlar"
  27,25,Göklerde ve yerde gizli olan herşeyi ortaya çıkaran ve sizin gizlediğiniz ve açığa vurduğunuz şeyleri bilen Allah´a secde etmesinler diye
  27,26,"Allah O´ndan başka hiçbir tanrı yoktur. O, yüce Arşın sahibidir"
  27,27,"(Süleyman) dedi ki: «Doğru mu söyledin, yoksa yalancılardan mısın, bakacağız"
  27,28,"Şu mektubumu götür onlara bırak; sonra geri çekil de, ne sonuca varacaklarına bak!»"
  27,29,"Kadın dedi ki: «Ey ileri gelenler bana çok önemli ve saygıdeğer bir mektup bırakıldı"
  27,30,Süleyman´dan; o Rahman ve Rahim Allah´ın adıyla (başlamakta)dır
  27,31,"Şöyle ki: « Bana karşı baş kaldırmayın ve müslümanlar olarak gelin bana!»"
  27,32,"(Melike): «Ey ileri gelenler! Bu işimde bana bir fikir verin; sizin haberiniz olmadan ben hiçbir işi kestirip atmış değilim.» dedi"
  27,33,"Dediler: «Biz güçlüyüz ve yiğit savaşçılarız; ama karar sana aittir. Ne emredeceğini düşün.»"
  27,34,"(Melike) dedi ki: «Doğrusu, hükümdarlar bir memlekete girdiler mi orayı perişan ederler ve halkının şerefli kişilerini zillete uğratırlar; evet böyle yaparlar"
  27,35,Ben onlara hediye ile bir heyet göndereceğim de bakacağım elçiler ne ile dönecekler?»