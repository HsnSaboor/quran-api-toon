quran[7]{c,v,t}:
  9,100,رب دے کول سَب تَوں اَگے اوہ جنہاں نیں سَب توں پہلاں ہِجرت کیتی تے اوہ جیہڑے اوہناں نُوں جی آیاں نُوں آکھن والے ہے سَن نالے اوبھی جیہڑے اوہناں دے پِچھے لگَے جیئوں (جیسا) لَگن د َا حق ہوندا اے ، اَللہ اوہناں اُتّے راضی تے اوہ راضی اَللہ دے اُتّے،اوہناں واہتے اَللہ ہین بہشت اسارے(باغ مہیاکیتے) کول جنہاں دے وَگدے پانی، دائم اوہناں دے وچ اوہ رہسن، اِیہہ بڑی اِی جِت اوہناں دِی
  9,101,تیرے آسے پاسے جیہڑے تَھل واسی نیں(صحراہی بَدو) اوہ مُنافق، اِنجے ہین مدینے وِچ وِی لوک مُنافق، دو رَنگی دَا رنگ ا ِہناں تے پَکّا چَڑھیا، تینوں کَیڑ(خبر) اوہناں دِی ناہیں سانوں کَیڑ اوہناں دِی واہوا،اَسی عذاب اوہناں نُوں سرپر دیواں گے دو وَاری ،فیر عَذابے ہور وَڈیرے، وِچ اوہ پیَسن
  9,102,اِنج دے کجُھ لوکی اِہناں وِچوں ،جِنہاں مَن لئَے(تسلیم کیتے) مَند اَپنے(قصوراپنے)،چَنگے ،مَندے دِی کِھچڑی نین عَمل اوہناں دے،ہو سَکدا اے اَللہ کَرے کَرم اوہناں تے،بے شک اوہ غَفور ، رَحیم اے
  9,103,اوہناں دے مالاں دے وِچوں صَدقہ لیندے ہوئے پاک پَوِتّر ر ایہہ سَمجھ اوہنا ں نوں کَرسیں اَندروں باہروں،منگ دُعا اوہناں دے حَق وِچ، اوہناں نُوں تَسکین دُعا تیرے تَوں ہوسی،بے شک اللہ سننے والا جانن والا
  9,104,کی اِہناں نُوں عِلم ناہ اِس دَا،اَللہ ای اے اپَنے بندیاں دِی توبہ نوں منن والانالے دِتیاں خیراتا ں نُوں،بے شک اَللہ بڑا اِی توبہ مَّنن والا نالے رحمت کرنے والا
  9,105,اِیہہ سمجھا دے اوہناں تائیں ، عمَلوں دَسو(توبہ کرکے) اَللہ تَکسی(ویکھے دا ) عَمل تہاڈے،نالے اِس دَا پیغمبر وِی تَکسی نالے مومن لوکی تَکسن(ویکھن دے) ،جھب(فیر) تُساں نے اوس دے اَگے پیش ہونا،ہر اوہلے،اَن اوہلے (ہر چھپے تے کھلے عمل)دَا جاننہارا(جانن والا)، دَس دیوے دَا کی سَن عَمل تُہاڈے
  9,106,تے کُجھ اوبھی ہین جِنہاں دے بارے،رَب اِی جانے جو ہونا ایں،اوہ چاہے تے وِچ عذاب اوہناں نوں پائے ،تے جے چاہے توبہ کَرے قبَول اوہناں دِی ،کیوں جے اللہ آپ عَلیم حکیم اے