quran[7]{c,v,t}:
  6,53,کجُھ نوں کجُھ دی راہیں وِچ َازمائیش وی ہاں پاندے ،تاں جے اوس کھٹَالی وِچوں نِکلن لوکی آکھن،ایہہ اوہ وَل نیں سَاڈے وِچوں ،کَرم جِنا ں تے اَللہ کیتا،کی اَللہ نُوں خَبر ناہ چَوکھی ،اس دے شَاکر کیہڑے
  6,54,تیرے کول جَدوں وِی آوَن ساڈی دَسّاں مَنّن والے(ساڈی آیات تے ایمان لیان والے)۔جی آیاں توں آخ اوہناں نُوں،رحم بھَریا شیوا رَب تیرے دَا ہے وے،ایسے کرکے بھُل بھُلیکھے بند ہ کوئی ،کوہجا چالا (بُرا کم) چَل اِی بیٹھے ، پَر تائب ہوجائے تے سُدھرِیوے اُس تو ں پِچھے(سُدھرِ جاوے اوس توں بعد)ا وہدے واہتے اوہ غفور رَحیم اے بے شک
  6,55,اِنج اَسی اپنی آیات کھول سُنائیے، تاں جے جُرمی لوکاں(مجرم لوکاں) دی راہ صاف نظر آجاوے
  6,56,کہہ دے ہے منَاعی(منع کیتا) مینوں۔میں اوہنا ں دِی کَراں عِبادت رَب نوں چھَڈ کے ،تُسی پُکارنہار جِنہاں دے،کہہ دے میں تہاڈے شوقاں دے ناہ پچِھے لَگّن والا،ا ِنج کراں گمراہ ہو جاواں، تے ناہ راہ لَبھیاں چوں رہساں(سدہی راہ تے چلن والیاں وچ ناہ رہساں)
  6,57,کہہ دے اِیہہ قُرآن دَلیل پَکیری(پکی) مینوں رَب نے دِتُی،تے اوس نوں ای جھُٹھیایا جے،سوڑ (جلدی) تہانوں جِس دِی، اوہ وَس(اختیار) میرے ناہیں،حُکم خُدا دے ہَتھ اَپنے وِچ، اوہ حق آکھن والا ہے وے،ہے نیائیں(فیصلہ کرن والا) وی اوہ چَنگا، سَبھناں نالوں
  6,58,کہہ دے جِس دِی سوڑ تہانوں اوہ جے میرے ہَتھ وِچ ہوندی،گَل تہاڈے میرے وِچ وِی مکی ہوندی(مُک جاندی) تے اللہ ای بہتر جانے،ظلمی لوکاں نال ،کِویں گَل اوس مُکانی(معاملہ کنج کرنا)
  6,59,غیب دیا ں نیںُ کنجیاں کول اوسے دے۔اوہناں دَا عِلم اوسے نوں ایں،اوہوا جَل تَھل (بحر وبر )دِی گَل جانے،اوس دے عِلموں باجھ (بغیر) ،ناہ پَتہ ڈِکدا(گردا) کوئی،مِٹّی دے ڈِھڈ وِچ دَا دانہ،سُکّا گِلا جو کجھ وِی اے،اوہ کِتاب مُبین اَندر اے