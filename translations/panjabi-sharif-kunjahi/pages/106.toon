quran[3]{c,v,t}:
  4,176,لوکی تیتھوں فَتوے پُچھدے کہہ دے اَللہ ایہہ کَلالے بارے آکھے ، جے لا وَلْد کوئی مَر جاوے بھَین اس دِی اَلبتہ ہووے تَرکے وِچوں اَدَّھا اوس دَا ، بھَین مَر ے لا وَلْد کِسے دی ، بھائی وارث اُس دا ، جے دو بھَیناں وَارث ہووَن تے اوہناں دے دو تَریجے حصے بن دے (دو تہائی)، تے بھَیناں بھائی اُوہدے چَوکھے ہووَنْ ، نَر دَا حِصہ نَاری (عورت )نالوں دُونا ہو سِی (دُگنا ہو ِسی ) اَللہ انِج تُہاڈے وَاہتے کَرے نتارے ، مَت ناہ پُٹھے رَاہ پے جاؤ ، کیوں جے اَللہ نُوں تے علم ہر شے دَا ہے وے
  5,1,اے اِیمان لیائے لوکو ، کِیتے عہد نِباہو ،ہین حَلال تُہاڈے وَاہتے چَرنے ڈَنگر سارے آڈ (سوائے ) اوہناں دے جِنہاں بارے اَگے چَل کے دَسیا جاسِی، ہاں احرامی حالت اَندر کَرو شکار تُسی ناہ اُکّا، بے شک اَللہ حُکم جِکن دَا (جس طرح)چاہے دیوے
  5,2,اے اِیما ن لِیائےکھُل لَوَو ناہ ( حَرمت نُوں ختم ناہ کَرو) اوہناں بارے ہین شعائر جو اَللہ دے،نا ہ مہنیے حُرمَت والے جیہڑے اوہناں بارے، ناہ قُربانی وَاہتےکَعبے گھَلّے(بھیجے) جاندڑیاں دے بارے،ناہ گَل پَٹیاں والے،ناہ نَذر نِیازاں والےڈَنگراں (مویشی) بارے، ناہ اوہناں لوکاں دے بارےجیہڑے کَرن تجارت یا ں خُوشنودی اُس دِی ڈُھونڈَن بیتُ اللہ دے قَصدی ہووَن، ہاں احرامی حالت وِچوں نِکل آوَن توں تُسی شکارے چڑھ سَکدے او،تے ویکھو اِک ٹولے دا ناہ ویر (دشمنی) تُہانوں حَد ٹَپّن دے وَل لے آوے، بھانویں کَل تُہانوں اوہناں بیتُ اللہ توں آؤنوں ڈَکیا (رُوکیا)،نیکوکاری تے تَقوے وِچ اِک دوجے نال کَرو تعاوَن، کَج عملی(گناہ) تے دَھکے شاہی (زیادتی) دے وِچ کَرو تعاون ناہیں، اَللہ کولوں دَب کے رہنا ، پَکڑ اَللہ دِی ڈَاہڈی