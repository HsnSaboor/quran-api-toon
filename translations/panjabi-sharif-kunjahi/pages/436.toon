quran[7]{c,v,t}:
  35,12,دو دریا اوہ اِک برابر کَد ہو سَکدے (جنہاں وِچوں ) اِک مِٹھا تے تیہہ بجھانا (پیاس بجھان والا) سَوکھا سنگھوں لنگھن والا اس دَا پانی، دُوجا کَھارا کوڑا، دوآں وچوں بھانویں ماس تُسی اوہ تازہ کھاندے تے کَڈھدے اوہ گہنے جیہڑے اَگوں پاندے لاندے ، توُں بیڑی وِی تَکدی پانی چیری جاندی تاں جے اس دَا فضل تلَاشو تے اس دَا احسان پچَھانو
  35,13,اوہ رَاتے نُوں وِی دِن دے وِچ کھَپائے تے مُڑ رَاتے دے وچ اِنجے دِن نُوں اوہ کھَپائے اوسے نے اِی سورج تے چَن آہرے لائے ہر اِک ٹورے لگا ہویا مِتھی ہوئی مُہلت تائیں ایہہ تہُاڈا َاللہ ہے وے رَب تُہاڈا اوسے دَا اِی رَاج (ہر پاسے) تے جیہڑے وِی اس نُوں چھَڈ کے ہور کِسے نُوں پئے چتَارَن اوہ مالک ناہ کِھجی دِی گِھٹکے دے ہے نیں
  35,14,جےاوہناں نُوں تُسی پُکارو اوہ ناہ سُندے سَد تُہاڈی تے جے سُندے تاں ناہ سَد نُوں پالن جوغے تے اوہناں وِی روزِقیامت شِرک تُہاڈے دِی ناہ حامی بَھرنی ہے وے اوس خبیرے وَرگا تینوں کیہڑا ملنا ہے وے گَلاں دَسَّن والا
  35,15,لوکو ہے او اَللہ دے محتاج تُسی اِی تے اوہ حَمداں لائق ، اَللہ بے مُحتاجا
  35,16,جے چاہے تے مار مُکائے اوہ تہانوں تے مخلوق نَوِیں لے آوے
  35,17,اللہ اَگے ایہہ گل اُکی اَوکھی ناہیں
  35,18,بھا رکِسے دَا ناہ کوئی ہو سکنا ایں چانے والا، جس بھاروں مَر دا کوئی، سَد کِسے نُوں ہول (ہلکا )کَرن دے واہتے مارے اس دے وِچوں ذرہ بَھر وِی ہول (ہلکا) کِسے ناہ کر سکنی ایں بھاویں ہووے اوہ قریبی ، تُوں تراہناں تے اوہناں نُوں جیہڑے اپنے رَب تَوں کَمندے نیں بِن ڈِٹھیاں ( بغیر ویلکھے ) تے اوہ پکے ہین نمازی جیہڑا اپنا اَندر دھوئے اوہ دھوندا اے اپنے وَاہتے ، تے اَللہ دے وَل اِی پَرتا ں (پلٹنا)