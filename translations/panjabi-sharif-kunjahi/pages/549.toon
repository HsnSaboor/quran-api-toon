quran[5]{c,v,t}:
  60,1,اے ایمان لیائے لوکو جے تُسی رَاہ میرے اُتّے ٹُرے جہاد کَرن دِی خاطر میری خوشنودی واہتے اوہناں تائیں یَار گِنو ناہ جیہڑے دُشمن میرے اَتے تُہاڈے ہے نیں کی اوہناں وَل یَار پنَے دَا ہَتھ وَدھاؤ جیہڑے نابر ہو بیٹھے نیں اوس حَق بارے جیہڑا کول تُہاڈے آیا نالے اوہناں سَنے تُہاڈے پیغمبر نُوں دیسوں کَڈھیا ، ایس گَل اُتّوں جے ایمان تُساں لے آندا سِی اَللہ تے جیہڑا رَب تُہاڈا سَب دَا ، چوری چوری اوہناں دے وَ ل لِکھ پیار سُنہوے گھَلو مینوں تے مَعلوم تُہاڈی اوہلی تے اَن اوہلی ساری تے جس نے ایہہ چالا رَکھیا اوہ تُہاڈے وِچوں سَمجھو سِدھے رَاہ تَوں پاسے ہویا
  60,2,جے قابو کر لین تُہانوں دُشمن والا وَرتارا ہوسِی نال تُہاڈے، ہَتھ اوہناں دے وَل تُہاڈے لَمَے ہوسَن تے جِیبھاں وِی ماڑ کَرن نُوں کھُلسَن ، اوہناں دِی تے ایہہ مرضی اے اوہناں وَانگوں کافر تھِیوو
  60,3,کَم تُہانوں مول ناہ دیسی َساکا چاری اِک دوجے دِی (رشتے داری نفع ناہ دیسی ) ناہ اَولاد تُہاڈی ، روزِ قیامت وِچ تُہاڈے اَللہ آپ نیائیں بَنْسِی تے اَکھ اُس دِی ہے تُہاڈے کَمَّاں اُتّے
  60,4,اِبراہیم سَنے سَنگیاں دے سوہنا اِک نمونہ سَمجھو اَپنے واہتے اوہناں صاف ایہہ قوم اپنی نُوں کہہ دِتّا سِی سِیر تُہاڈے نال ناہ سَاڈی ناہ نال اُس دے جِس دِی تُسی عبادت کَردے اَللہ نُوں اِک پاسے کرکے اَسی تُہاڈی من دے ناہیں ساڈے اَتے تُہاڈے وِچ ُ ہن پے گئی لِیک ہَمیشہ واہتے نالے رہنی ایں ناچاقی اودوں تائیں اَللہ جَد تِیک ناہ مَنّو جیہڑا اِکّو اِک اے، ہاں پر اَپنے پے نُوں (والد نوں ) اِبراہیم دَا ایہہ کہنا اِک وَکھر ی گَل سِی جے میں تیری بَخشش واہتے اَللہ اَگے عرض کَراں دَا پر ایہہ میرے وَس وِچ ناہیں اَللہ کولوں تیرے واہتے عَرض اَپنی مَنْوَا وِی سَکّاں اے رَب ساڈے تیرے پَرنے گَڈ اَساڈی تیرے وَل اِی مُونھ اَساڈے تیرے وَل اِی پَرت اَساڈی
  60,5,اے رَب سَاڈے کفروناں دے ہَتھ لَمیرے ہوَن ناہ دیویں سَاڈے بھاء دے (ساڈے قصور درگزر فرما ) سَانوں اپنی اوٹل رَکھیں اے رَب ساڈے تُوں عزیز ایں تُوں حکیم ایں