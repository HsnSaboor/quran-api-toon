quran[9]{c,v,t}:
  30,33,مُڑ وِی جَد کرے (تکلیف ) اوہناں نُوں ٹوہنی ، آ کوئی ٹوہندی اے ،رَب اَپنے دے ووَل رَجوع اوہ َکردے ہوئے ، کَرن دُعائیں اوس دے اَگے ، پَر جَد اوس دِی رحمت وَلوں مُونھ سَلونا ہو جاندا نیں اوہناں وِچ دے اِی کُجھ لوکی اَللہ نال شَریک رَلاندے
  30,34,تے اِنج جو اَساں دِتَّا سِی اُس دے ہو جاندے اِنکاری (ٹھیک اےَ کر لَئو موجاں ) سَمجھ تُہانوں جَھب لگ جاسِی
  30,35,اوہناں وَل دَلی ل اَساڈے وَلوں کوئی اُتری جِس دے سِر تے اوہ پئے شِرک کمَائے جاندے
  30,36,گَل ایہوا اے ) جَد لوکاں دَا رحمت اَپنی نال مُونھ سَلونا کر نے آں اوہ کھِڑ جاندے )خوش ہوندے نیں ) پَر جَد اوہناں دے َکر تُوتاں پاروں ، کوئی وَگنی وَگ اوہناں تے جائے اوہ ڈھیری ڈَھا بہندے نیں (مایوس ہو جاندے نیں )
  30,37,کی اوہناں نُوں دِ سدا ناہیں َاللہ اِی اے جِس نُوں چاہے دے فراغی تے تنگی وِی رِزقوں ، تے اِس اَندر ڈونگھے نُکتے ، مَن ٹُر لوکاں وَاہتے
  30,38,ایسے کر کے) سَاک کِسے نوُں ( رِشتے دَار نُوں ) دیہہ حَق اُس دَا م اِنجے دیہہ مَسکین کِسے نُوں تے رَاہی نُوں ایہہ اوہناں دے وَاہتے چنَگا جو اَللہ دِی خو شنودی دے چاہی ہووَن ، انج دیاں دِی بیجی پَکنی
  30,39,ایس بھُلیکے رَقم تُسی سُود اُتّے دیوو ، اوہ لوکاں دے پیسے دھیلے وِچ رَل کے وَدھ جائے (ایہہ ناہ سَمجھو ) اَلل ہ دے ناہ کھاتے اوس وَدھینا ، ہاں اَللہ دِی خوشنودی دے چاہی بن کے ، رَقم زکاتے جیہڑی لاسو ، انِج دیاں دے مالے اِی ، رَب برکت پاسِی
  30,40,اَللہ اِی اے جِسَن تُہانوں پیدا کِیتا رِزق تُہانوں دِتَّا اوہ تُہانوں مارے دَا وِی اوہ زِندہ وِی کَرسِی ، کی تُہاڈے مِتّھے ہوئے ہے شریکاں وِچ وِی کوئی ، اِنج دَا کَم کوئی کَر سَکنے وَالا ، اُس دے نال ناہ کوئی رَلدَا ، تے اوہناں نالوں بہت اُچیرا ، تُساں جنہاں نُوں اُس دے سَنگ رَلایا
  30,41,جَل تَھل وِچ فَساد انساناں دے کَرتوتاں پاروں ہووَن تے انج اِکنا ں نوں اِکناں دے عمَلاں دا پھَل مِل دا ، ہو سَکدا اے موڑا کھاوَن (شاید باز آجاوَن )