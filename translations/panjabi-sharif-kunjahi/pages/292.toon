quran[8]{c,v,t}:
  17,97,جِس نُوں اَللہ دے ہدایت اوسے نُوں ہدایت ملے جِس نُوں اوہ بھُلائے رَاہوں اُس توں وَکھرا اِنج دے لوکاں نُوں ناہ مِل سی دَردِی ، روز حَشر دے اوہناں تائیں اَسی اُٹھاساں مُونھ دے پَرنے اَنھے ڈُورے گونگے ، ٹھاہر اوہناں دِی دوزخ ہوسی جِس دی اَگ اَسی بھَڑکاساں جَد وِی بُجھن وَل اوہ آئی
  17,98,ایہہ سزَا اوہناں دِی ہوسِی ساڈی آکھی ناہ مَنّن دِی تے آکھن دِی ، جَد اَسی ہو جاساں ہڈیاں تے مُڑ چُورَم چُورَا فیر اُٹھایاں جاسِی سانوں نوَیں سِرے توں، کی مُڑ پیدا کر کے
  17,99,کی کَدے ناہ سوچ اِہناں دے اَندَر جاگی جِس اَللہ نے اَسماناں نُوں تے دَھرتی نُوں خَلقایا اوہ قادر اس تے وِی ہے وے اوہناں وَرگے ہُوراں نُوں اوہ پیدا کَر لے ، اوہناں نُوں ہے اوس نے مہلت دِتّی ہوئی پَر اِہناں گُمراہوَاں نے تے ہے اِنکار اِی گَلمے لایا
  17,100,دَس اوہناں نُوں میرے رَب دِی رحمت دے جے کُل خزانے وِی تۃہاڈے وَس وؐچ ہوندے مُک جانے دے خوف توں گھُٹ کے اوہناں نوں تُس رَکھدے کیوں جے ہے اِنسان دِلے دَا تھوڑا
  17,101,روشن نوں(9) نشان اَساں موسٰی نۃوں دِتُے ، پُچھ لے اِسرائیل کیاں توں ، جَد گیا اوہ کول اوہناں دے ، اوس نُوں ایہہ فِرعون کہیا سی ، موسٰی تۃوں تے مینوں لگدا ٹونے دے تھَلے آیا ہویا ( سحر زِدہ شخص لگدا)
  17,102,اوس کہیا ایہہ علم اے تینوں اَسماناں دے تے دھرتی دے رَب دے باجھوں گھَل نئیں ایہہ ہور کِسے دِی ، ایہہ تاں اَکھاں کھولن وَالی شے اے ، اے فرعون میرا دِل آکھے تُوں بے مغزا
  17,103,ایہہ فِرعونے دِی نِیت سِی اسرئیل کیاں دَا مُلکے رہنا اَوکھا کَر دے پَر اَساں اُس نُوں تے اُس دے سارے نال دِیاں نُوں پانی دے مُونھ پایا
  17,104,اُس توں پِچھوں اِسرئیل کیاں نُوں سِی سمجھایا ایس علاقے وچ وَس جاؤ (بے غم ہو کے ) جَد آیا چھیکڑ دے وَعدے دَا ویلا اَسی تہانں سَبھناں نُوں ایں (ظالم تے مظلوم رَلا کے ) کَٹھے کَر ساں دے اِک تَھاویں