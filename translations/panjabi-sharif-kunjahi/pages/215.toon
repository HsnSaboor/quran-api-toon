quran[8]{c,v,t}:
  10,54,جے کر ہر دَھروئی (ظالم )ہووے دنیا دی ہر شے دا مالک تے چھَڈوائی دے وچ سب کجھ دیووے(کجھ ناہ بَنسی)۔ویکھن دے جس وقت دھروئی اوہ عذاب کَویں دا ہوندا تے اندروں شرمندہ ہوسن۔پر مقدمے اوہناں دے وچ ڈنڈی مول ناہ ماری جاسی تے پورا انصاف ہووے دا
  10,55,اللہ دا اے ،چیتے رکھو، جو کجھ وی اَسماناں تے دھرتی دے اندر،ایبھ سُن لئو،اللہ دی گَل پَکی ہوندی،بُہتے بھانیویں اِس گَل توں ناواقف
  10,56,اوہوا جَوَاوَن والا(زندگی بخشن والا)،اوہوا مارن والا ہے وے تے پرتن (واپسی) وی اوسے وَل اے
  10,57,لوکو وَل تہاڈے ،رب تہاڈے وَلوں مَت(نصیحت) اوہ آئی ،جس دے وچ شفا تہاڈے انداں دے روگاں(دل دے روگ) دے واہتے اوہ مومن لوکاں واہتے راہ پائی تے رحمت وی اے
  10,58,کہہ دے ایہہ(نزولِ قرآن) اللہ دے فضلوں نالے اس دی رحمت پاروں،جچدا اے جے ،اِس تے ، چاچڑھین تہانوں (خوشی منانی چاہی دی) تے اوہ اِس دے نالوں چنگی ،جو کجھ تُسی اکٹھا کردے
  10,59,کہہ دے ،کی ناہ سار(سوچیا) تہانوں،کی اللہ نے تہاڈے واہتے نازل کیتا رزقوں ، تے تُس آپوں اس دے وچوں ہے حرام اِک شے نوں کیتا، تے حلال اِک شے نوں کہہ دِتا،پچھ نیں ،کی اللہ اِس بارے اذن تہانوں کوئی دِتا یا ایویں ای اللہ دے پئے ،کھاتے پاؤ
  10,60,کَد یقین قیامت بارے اوہناں وَلاں نوں ہو سکدا ، جو بہتاں خدا دے اُتے بنھدے(لاندے)،اللہ تے لوکا ں دے واہتے فضل ای فضل اے،پر اِس دی ناہ قدر پہچانن چوکھے
  10,61,توں کِسے وی حال چ ہوویں، تے قرآنوں کجھ وی پیا سُناندا ہوویں اوہناں تائیں، تے کوئی عمل تُسی پئے کردے ہووو۔اَسی تہاڈے کول ہونے آں،اوس تہاڈے ،اس دے وچوں دُب کے پڑھنے ویلے،تے ناہ چھپیا ہوندا ہے وے رب تیرے توں رتی بھر وی،جو دھرتی دے وچ تے اَسماناں دے وچ ہے وے،نکی توں نکی تے وَڈی توں وَڈی وی چیز ناں کوئی، لوح محفوظ دے اندر ناہ جیہڑی