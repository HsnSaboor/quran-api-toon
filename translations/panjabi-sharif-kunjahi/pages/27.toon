quran[5]{c,v,t}:
  2,177,ایہہ چنَگائی ایڈ ناہ کوئی مُونھ چَڑھدے یا لہندے کرئیے، چنَگائی تے منتا رَب دِی،چھیکڑ دِن دِی، سنَے مالائک اُتے ، کِتاب اُتے، نبیاں تے ،انجے اَللہ دِی حُب اَندر رَکھدے ہوئے مال اپنے دے وچوں دینا، ساکاں اُتے ، یَتیماں تائیں ، ناہ کھنجنا کَدے صَلاتوں اَتے زَکاتوں، کیتے ہوئے قول نباہنا، تنگی ترشی آجاوے یا بھِیڑ پَوے تاں ناہ دِل چَھڈنا، اِنج دے لوکی (اَندروں)سچَے تے ہوندے نیں تَقوے والے
  2,178,اے ایمان لیائے لوکو فرض تہاڈے واہتے ہے وے بدلہ لینا اوہناں دا قَتلیوِن جیہڑے،آجی آجی( آزاد دے بدلے آزاد ) ،باندا باندے بدلے دے(غلام دے بدکلے غلام ) ،تے عورت دے بدلے عورت،ہاں جے مقتول کِسے دا وَارث چھُوٹ کَرن وَل آجاوے فیر رَواج مُطابق کَر سو،(قتل اُتے)لازم ہوسی ناہ وَٹ رَکھ کے بھَرنی بھَرنی، ایہہ تہاڈے رَب دے وَلوں چھوٹ وِی اے رحمت وِی اے ، پر جیہڑا وِی اس توں پچِھے حَد توں ٹپَے اُس دےبھاگیں دُکھ اِی دُکھ عذاباں والے
  2,179,عَقلاں والے لوکو سمَجھو بچت تہاڈی ہے اَدلے دے بَدلے وچ ای، ایسے صورت مَندیائی نوں چھَڈ سَکدے او
  2,180,ایبھی فَرض تہاڈے اُتے جَد کوئی سمَجھے آن سِرے تے موت کھَلوتی تے مال اوہنے چھَڈ جاناایں وا ہوا، اوہ وصیت کَردا جائے ماں پیو واہتے،ساکاں واہتے،چالو طور طریق مُطابق،بچ بچا کے ٹُرنے والے لوکاں واہتے ایہہ گُل ہَور ضروری
  2,181,تےسُن لینے دے پِچھوں جس نے گھاٹا وَاہدا اِس وِچ کیتا اد بھَا پَوے دا بَدلنہاراں اُتے، بے شَک اَللہ آپ سُنیندڑ تےجانیندڑ