quran[6]{c,v,t}:
  9,94,انج دے لوکاں پِچھے جانے اُتےگھَڑنے عُذر (ہزار) تُہاڈے اَگے ،کہہ دے عُذر کَرو ناہ اُکّا، گَل تُہاڈی ہُن ناہ کوئی مَنّی جانی، اَللہ نے ہر گَل تُہاڈی دَس دِتّی اے سانوں ،تے ہُن اَللہ تے پیغمبر اوس دَا ،تَکسن جیہڑے عَمل تُہاڈےہوئے،فیر تُہانوں اوس دے اَگے کِیتا جاسی، جیہڑا جانو(جنانن والا) ہر اوہلے (چُھپےکم دا ) ، اَن اوہلےدَا (ظاہر دا)
  9,95,لاموں (جنگ توں) مُڑ کے جد آوو دے کول اوہناں دے اِیہہ َاللہ دیاں قَسماں کھاسن آکے کول تہاڈےتاں جے کِدھرے اوہناں وَلّوں مُونھ ناہ پھیروں۔اِس کَر کے ہُن اوہناں وَلوں مُونھ اِی پھیرو، ایِہہ گَندے نیں تے دوزخ اِی ٹھاہڑ (رہن دی تھاں) اِہناں دِی اَپنے کَرتوتاں دے بدلے
  9,96,اِیہہ قَسماں ہُن ایس تَوں کھاندے ،توں اِہناں تے راضی تھِیویں جے تُوں راضی وِی ہو جاویں اِہناں اُتّے اَللہ راضی مول(ہرگز) ناہ ہوندا بےزبانے (فاسَق)لوکاں اُتُے
  9,97,اِیہہ تَھل واسی (صحراہی بدو)م خُوب پَکیرے (زیادہ سخت نیں) کُفر اُتّے دو رَنگی َاندر تے اَللہ نے جو کُجھ اپَنے پیغمبر تے نازل کیتا اِس دیاں حَداں ناہ گولن وِچ ماہر اے(دِین دی حدود توں ناواقف نیں)،پر اَللہ وِی تے آپ حَکیم عَلیم اے
  9,98,تَھل واساں(صحرئی بدُو)) دے وِچوں اوبھی جیہڑے راہ خُدا دے وِچ دیوَن نُوں اِک چَٹی جانَن،اوہ ایس اُڈیکے(انتظار کردے نیں )، اَند ر گیڑ کِسے تُس آجاؤ(تُسی کِسے چَکر وِچ آجاؤ)۔مَندا گیڑا اوہناں تے آؤنا(حالاں بدی دا چکر اوہنان تے ای مسلط ہونا اے)،بے شک اَللہ آپ سَمیع ، آپ عَلیم اے
  9,99,تے تَھل واساں (صحراہی بدو) دے وِچوں اوبھی اَللہ تے اِیمان جِنہاں دا، نالے چھیکڑ والے دِن تے ،اوہ جو کُجھ وی خرچ کَریندے (راہِ خُدا دے) جانَن اِس نوں اِک ذَریعہ رِب دے نیڑے ہو جانے دَا ،نالے اِنج دُعائیں لینے دَا پیغمبر کولوں، بے شک اوہناں واہتے اِیہہ خَرچاوَٹ(خرچ) ہے وے نیڑے ڈُھکن دَا اِک رَستہ،ایس طریقے اَللہ اپنے رحمت دے گھَر سر پر داخل اوہناں نوں کَر لیسی، بے شک اَللہ بخشنہارا نالے رحمت کرنے والا