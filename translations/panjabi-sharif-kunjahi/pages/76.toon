quran[6]{c,v,t}:
  3,195,تے مُڑ عرض اوہناں دی اوہناں دے رب منی (تے کہیا جے) تے میں کسے دی بیجی نوں ناہ اَپھل کرساں(عمل ضائع ناہ کرساں) مَرد ہووے یا عورت ہووے،اِکّو کجھ ای ہے اوہ سارے، بے شک وطن جنہاں نے چھَڈے،گئے گھراں دے وچوں کڈے، میری خاطرتنگی جھلّی،لڑے مرے وِی ، میں اہناں دیاں سبھے تِلکاں(قصور) دھو دیواں دا تے اہناں نوں داخل کرساں اہنیں(اوس) باگیں(باغ) کول جنہاں دے وگدے پانی،اللہ وَلوں ایہہ انعام اوہناں نوں ملسی،بے شک اللہ کولوں اجر چنگیرا مِلدا
  3,196,نَگراں(مُلکاں) دے وچ کفروناں دی پھیرا ٹوری (ٹرنا پھرنا)توں ناہ مول بھُلیکا کھائیں
  3,197,چار دہاڑے دی ایہہ پھوں پھاں فیر جہنم ٹھاہر اہناں دی تے اوہ رَج کے بھیڑی تھاں ایں
  3,198,جیہڑے وی لوکی رہے دبک (ڈر) کے رب اپنے توں،باغ اہناں دے واہتے ،کول جنہاں دے وگدے پانی،اوتھے اوہہمیشہ رہسن ، مہمانی اللہ دے وَلّوں ایہہ اوہناں دی، بے شک جو اللہ کول اے نیکاں واہتے خیر ای خیر اے
  3,199,اہلِ کتاباں وچوں اوبھی ہے نیں اللہ تے ایمان جنہاں دا ،نالے اس تےنازل جو تیرے وَل ہویا تے اوہناں دے وَل وی ہویا،اللہ اَگےعجزی(عاجز) ہوندے،ناہ ویچن آیاتِ الٰہی ماسہ ماسہ لبھناں بدلے(حقیرقیمت تے)،رب دے کول ضرور اوہناں دے واہتے اجر ہے،بے شک اللہ چھیتی(جلدی) کھاتے میلے(حساب کرے)
  3,200,اے ایمان لیائی لوکو صبر کرو ، صبر کرن دی آکھو، اِک دوجے نال جُڑیوو رَہوو دبک کے اللہ کولوں تان جے تُسی فلاحے جائو