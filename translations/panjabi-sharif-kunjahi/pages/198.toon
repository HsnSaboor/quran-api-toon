quran[4]{c,v,t}:
  9,69,جِکن تُہاڈے تَوں پہلاں دے سِی تُہاڈے نالوں اُتّے،قُوتّ وِچوں ،دولت وِچوں، جِیا جَنت دے وِچوں(دنیا وچوں) ،کھَا ہنڈا کے اپَنے حصے(مزے لُٹ کے) ۔اوہ راہی ہوئے(اوہ گزر گئے)، کھا ، ہَنڈا کے تُساں وی راہی ہونا جویں تُہاتھوں پہلاں ، کھا ، ہَنڈا کے راہی ہوئے،اوہناں بَک بکارے(بحثاں ) کیتے ، تُساں وِی کیتے،اِنج دَیاں دے عِمل کِسے ناہ بنے(کنارے ) لگنے کی ایتھے کی اُوتھے۔تے اوہوا اِی گھاٹل(خَسارے والے)
  9,70,کی اِہناں تائیں اَپڑی ناہیں گَل اوہنا ں د<ی جو اِہنا ں تَوں پہلاں ہوئے،نوح تے عاد ، ثمود کیاں دِی، اِبراہیم کیاں دی، مَدین دی تے اوہناں گوٹھاں دِی (بستیاں دی) ۔اَساں جِنہاں نُوں ہیٹھاں اُتّے کر دِتّا سی(جنہاں بستیاں نوں اُ لٹ دِتا سی) اوہناں کول رَسُول آئے سَن کھُلم کھُلیاں گلَاں لے کے،تے اِنج نال اوہناں دے، اَللہ ظُلم نئیں سی کیتا،ظلم اوہناں نے آپوں اَپنیاں جاناں دے نال کیتا
  9,71,مومن سارے اِک دوجے دے سَنگی(رفیق) ، مَرد ہووَن یاں زَالاں (عورتاں)، ایِہہ چنَگیائی آکھن(نیکی دا حکم دین) ، مَندیائی توں ٹھاکن(بُرائی توں روکن)،قائیم کَرن صَلاتاں ، دَین زکاتاں،آکھے لَگن اِیہہ اَللہ دے نالے اِس دے پیغمبر دے، اِیہو ا وَل(اے لوک ) نیں رَب جِنہاں تے رحمت کَرسی،بے شک اَللہ آپ عزیز حکیم اے
  9,72,اَللہ دَا اے وَعدہ اے مومَن مَرداں ، رَنّاں(عورتاں ) تائیں ،دیسی(عطا کرسی ) اوہناں نُوں اوہ ، وِچ بہشتاں جائیں(رہائش) کول جِنہاں دے وَگدے پانی، دائم اوہناں وِچ اوہ رہسن ،اَبدی باغاں وِچ ٹھکانے، سُتھرے صاف اوہناں دے ہوسَن،سب توَں وَڈی گَل جے ، اَللہ راضی اوہناں اُتے ہوسی ، ایس توں وَدھ کے ہور وَدھیری جِت(کامیابی) ہوندی اے کیہڑی