quran[7]{c,v,t}:
  24,21,اے اِیمان لیائے لوکو شیطانے تے پیہڑے پیہڑے پیر دَھرو ناہ (شیطان دے نقشِ قدم تے ناہ چلو) جیہڑا اِس دے پیہڑے ٹُریا چیتے رَکھے اوہنے بے حیائی وَالے پاسے لانا تے ماڑے کَمَّاں وَل کَھڑنا (لے جانا) ہے، اَللہ دے فَضل کَرم تَوں بَچت تُہاڈی نالے رحمت اُس دی ہَتھوں ، نَئیں تاں ہر کِسے نُوں اوس تُہاڈے وِچوں کَر دینا سِی دَاگی (گناہگار) اے پَر اَللہ جِس نُوں چاہے پاک بنائے اوہ سَمیع عَلیم اے
  24,22,تے پُج آوندے سَوکھے لوک تُہاڈے وِچوں اِیہہ قَسماں ناہ پاوَن اوہناں سَاکاں نُوں (رِشتے دَاراں نوں ) مَسکیناں نُوں تے رَب دِی راہے دیسوں بے دیس ہویاں نُوں (اَگوں لا کے ) کجُھ ناہ دیسن (جیہڑے تہمت وچ شامل سَن) اوہناں نُوں دَرگُزری تے بھُل جانا زیبے ، کی تہاڈی خوائش ناہیں رَب تہاڈے دھونے دھوئے بے شَک اَللہ آپ غفور رحیم اے
  24,23,جیہڑے لوکی تُہمت لاندے دَامن پاکاں ، تے اَنبھولاں مومَن زالاں (پاک دامن بے خبر مومن عورتاں تے ) ہے پھَٹکاراں اوہناں دے واہتے کی ِایتھے کی اوتھے تے اوہناں نے بَڑے عذاباں دے وِچ پینا
  24,24,جَد اوہناں دیاں اَپنی جِیبھاں ہَتھ پیر اَپنے وِی اوہناں دے کَرتُوتَاں تے آپ گوَاہی دیَسن
  24,25,جِس دِن اَللہ اوہناں نُوں کِیتی دَا بدلہ دیسی پورا پورا تے اوہناں تے کھُل جاوے دَا جے اَللہ تے سَچی سَچی آکھن دَسّن والا
  24,26,بُریاں گَلاں لو ک بُرے اِی کَردے لوک بُرے اِی ہوندے بُریاں گَلّاں جو غے (پاپی عورتاں پاپی بندیاں لئی تے پاپی بندے پاپی رَنّاں لئی ) ) چنَگیاں گلاں کَردے جیہڑے چنگے ہوندے تے چنَگیاں دے مُونہوں چنگیاں گَلا ں نِکلن(پاکیزہ عورتاں پاکیزہ بندیاں لئی تے پاکیزہ بندے پاکیزہ رَنّاں لئی ) ایہہ لوکی پاک اوہناں توں نیں (جو بَد باطن ) کہندے اوہناں واہتے بخشش ہے وے تے عزت دِی روزی
  24,27,اے اِیمان لیائے لوکو گھَر دے اَندر وَرڈے ہوئے ، اَپنے گھَر دِی گَل وَکھر ی اے ، لَوَو اِجازت پہلاں تے مُڑ اَندر جا و َڑیاں وِی کَرو سَلام اوہناں دے تائیں ایہہ تُہاڈے واہتے چَنگا تے اِس گَل نُوں چیتے رَکھو