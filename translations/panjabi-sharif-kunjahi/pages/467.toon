quran[8]{c,v,t}:
  39,75,اوتھے تَکسیں تُوں ملائک عَرش دَوالے گھیرا پا کَھلُو تے ہوئے رَب اَپنے دے گُن گاوَن وِچ لگے ہوئے، لوکاں بارے جُو کجھ ہوسی عَملاں دے اِی سِر تے ہوسِی تے ہر پاسے ایہوا نَعرہ لگدَ ا ہو سِی، ہے حَمداں دے لائق اَللہ ، جیہڑا رَب اے سارے جَگ دا
  40,1,حا میم
  40,2,غَلبے والے اَللہ وَلوں ایہہ کِتاب اُترِیوی ہے وے جو سب کجھ جانن والا
  40,3,اَللہ جیہڑا پَاپاں اُتّے مِٹی پائے تے توبہ مَن جائے ڈاہڈا پکڑن ہارا وِی اے کھُلا دینے والا وِی اے ، بِن اُس دے مَعبود ناہ کوئی ، اُوسے دے اِی وَل اے موڑا
  40,4,اَللہ دِی آیات اُتّے نیں اوہوا کَھڑبا کَھڑبی کَردے جیہڑے لوکی کافر ہوئے، اہناں دی ناہ اِیدھر اُودھر پھیرا ٹُوری تینوں وِچ دَلِیلاں پائے
  40,5,آخر اہناں تَوں پہلاں نوح کیاں نے اِنجے اِی جُھٹلایا ہے سی اوہناں پِچھوں ہور وِی کئیاں ، ہر مَنڈلی نے چارے لائے تَاں جے اپنے وَل آئے پیغمبر نُوں وَختاں وچ پائے ، اوہنان جتن بہتیرے کِیتے کُوڑ کُڑل دے سِر دے اُتُے حَق نُوں اوہ پیراں توں کَڈھن ، (ہویا کی جے ) میں اوہناں نُوں قَابو کِیتا، تے کِس کولوں بھُلیا ہے وے جو کجھ بَاب اوہناں دے ہوئی
  40,6,ہُن وِی نابر ہونے والے لوکاں بارے رَب تیرے دے مُونہوں نکلی اِنجے پوری ہو کے رہسی، اوہ اَگ واسے ، لِکھ کے رَکھ لے
  40,7,دُوجے پاسے ) عَرش اُٹھائی رَکھن وَالے عَرش دَوالے رَب اَپنے دِیاںحَمداں تے تَسبیحاں پڑھنے والے ہے نیں، اوہ اَللہ نُوں مَنَّن والے تے ایمانی لوکاں واہتے اُوٹ خُدا دِی منگن والے (تے ایہوا اِی آ کھن والے ) مہر تیری تے علم تیرے دے ، َرب اَساڈے ، ہر شے گھیرے اَندر ہے وے ، اوہناں نُوں تُوں اُوٹ اَپنی وِچ لِیَاویں جیہڑے تیرے وَل مڑ آئے تے ہُن تیری رَاہ تے چَلدے ، تُوں اوہناں نُوں دوزخ دِی پھینٹی توں وِچ حِفاظت رَکھیں