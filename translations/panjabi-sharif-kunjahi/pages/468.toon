quran[9]{c,v,t}:
  40,8,اے رَب ساڈے تُوں سَدیوی باگاں اَندر اوہناں نُوں لے جائِیں تُوں جنہاں دَا آپ اے وَعدہ کِیتا ہویا، پیواں زَالاں جَمیاں اِہناں دے وِچوں وِی جیہڑا سِدھا ٹُریا (نال اس دے وِی انجے وَرتِیں ) بے شَک غَلبے وَالاتے دانائیاں وِالا تُوں ایں
  40,9,اوہناں نُوں مَندیائیاں کولوں تُوں ایں با ز ایں رَکھن والا تے جِس وَل نُوں اَج بُرائیاں توں ڈَک رَکھسیں اوس دے اُتّے رحمت کَر سیں تے اُس واہتے اِس توں وَڈی شے کیہڑی اے
  40,10,جیہڑے لوکی کافر ہوئے اوہناں نُوں آواز پَوَے دِی اَج تُسی پے اپنے اُتّے جِنَّاں کھِجدے اس توں وَدھ کے اللہ اُودوں کھِجدا ہے سی جَد تُہانوں مَن ٹُرنے دِی گَل آ کھی سی تے ناہ مَنَّن وَل آئے سِی
  40,11,اوہ آکھن دے اَللہ دو وَاری تاَں موت اَسانوں دِتّی تے دو واری زِندہ کیتا اپنے اَسی گُناہ مَن دے آں ۔ ہاں پَر دَس اَگوں نکلن دَا وِی رَستہ کوئی
  40,12,دَسْیا جاسی ایہہ تُہاڈے تے وَرتِیوی اے اِس پاروں جَد وِی یاد نَرول خُدا نوں (یا د خدائے واحد )کِیتا جاندا سَنگَت مول تُسی ناہ کردے تے ایسے نُوں مِن دے ہے سِی جے اُس نال شریک رَلائیے، ہُن جاتو جے اُچیاں شاناں والے اَللہ نے اِی کرنا جُو کجھ کرنا
  40,13,اوہ تّہانوں دَسدا رہندا اے اچرجاں (نشانیاں )گَھلدَا رہندا اَسمانوں رِزق تہاڈے واہتے اوہوا ، تے مَت (نصیحت ) اوسے نُوں ٹوہندی جیہڑا موڑا کھانے وَالا (اللہ وَل رجوع کرن والا)
  40,14,اِس کر اَللہ نُوں تُسی چتارو اُس دِی رَاہ تے چَلَّن والے بن کے، کفروناں نُوں بھاویں جِنَّاں ماڑا لگے
  40,15,اَللہ دے نیں اُچے دَرجے اوہ تَاں عَرشاں وَالا جس دے وَل اوہ چاہے وَحی اُتارے اپنے اَمروں تاں جے (اَگوں ) اوہ لوکاں وِچِ میل دِہاڑے(قیامت دے دن) دَا ڈِر پائے
  40,16,جِس دِن ا وہناں دِی ہَر کیتی ہر کِسے تے کھُل جانی ایں کیؤں جے اوہناں دِی ناہ کوئی شے اَللہ توں اُوہلے ، اوس دِہاڑے دَسّو کِس دَا راج ہو نا ا یں ، اَللہ دَا اِی ، اوہوا َاحد اے اوہ قہاَر اے