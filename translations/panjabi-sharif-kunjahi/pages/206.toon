quran[5]{c,v,t}:
  9,118,اوہناں تِنّاں اُتّے وی اوس نَظر کَرم دِی کِیتی،جِنہاں بارے گَل اَگیرے چَل کے بنے لَگنی ہے سی (جنہان دا فیصلہ ہونا سی)،اِیہہ زَمین جَدوں کھُل ساری(سار ی وسعت دے باوجود)، اوہناں نُوںسَوڑی(تنگ) ہوندی جاپی تے اوہناں جاناں َلگیاں وِچ شَکنجے آئیاں، اِیہہ محسوس اوہناں نے کیتا۔اَللہ کولوں ہَٹ کے کِدھرے جان اوہناں دَا ناہیں،فیر اَس اوہناں اُتّے کیتی نَظر کَرم دِی، تاں جے توبہ تَاب کَرن اوہ، بے شک اللہ رَج کےتوبہ سُننے والا نالے رحمت کرنے والا
  9,119,اے اِ یمان لیائے لوکو ڈَردے رہو خُدا دے کولوں تے سچیاراں دے نال رَہوو
  9,120,اِیہہ مدینے دے وَسنیکاں دے یا جیہڑے آل دَوالے تَھل واسی(بدو)نیں ،جچدا نئیں سی اوہ رسول اَللہ نُوں چھڈ کے پِچھے رہندےیا اوہ جِنداں(زندگیاں) اَپنیاں نُوں اِس دِی جِندوں اَگے گِن دے، اِس َکر کے جے لَگدی ہے وے جیہڑی تیہہ تھکاوٹ تے بھُکھ رَب دے رَستے دے وِچ اوہناں نوں،وغڑ وغڑیاں کَردے جاندے،کفروناں نُوں کَوڑ دِیواندے یاں دُشمن نُوں چَرکا لاندے اِس دے بَدلے اوہناں دے ناں(نام ) لِکھیا جاندا عَمل چَنگیرا، کیوں جے اَللہ ضائع اُکا کَردا نئیں اَجر اوہناں دے جیہڑے چَنگے کَم کَردے نیں
  9,121,اوہ جیہڑا وِی خَرچہ کَردے تھوڑا یاں بُہتا یاں جنِاّ ں وِی پینڈا (فاصلہ)کَردے۔اِس دَا بَدلہ لِکھیا جاندا ، اَللہ چنگا اَجر اوہناں نُوں دیسی اوہناں دے عَملاں دے پاروں
  9,122,اِیہہ تاں مُمکن ناہیں ہے سی ٹُر پیندے مومَن سارے دے سَارے اِی، پر لوکاں دے اَپنے اَپنے قَبیلے وِچوں کیوں ناہ کجُھ نے آکے اَپنی دِینی سوجھ وَدھائی تاں جے واپس اَپنے اَپنے لوکاں وِچ اُوہ ہوڑ ہَٹک (خبردار )کَر دے تے اوہناں نوں (مَندیائیاں تَوں ) ڈَکدے(بُرائیاں تَوں روکدے)