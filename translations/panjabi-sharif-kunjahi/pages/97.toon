quran[8]{c,v,t}:
  4,114,خیروں خالی بُہتے گوشے ہین اوہناں دے ، گو شے(خفیہ سرگوشیاں ) اوسے دے اِی چنگے جیہڑا صَدقے دِی ، نیکی دِی یاں لوکاں وِچ صُلح صَفائی دِی گَل کَردا ، تے جِس نے وِی ایہہ کَم کِیتا اَللہ دِی خوشنودی وَاہتے ، اَجر وَدھیرا جھَبدے اوس نُوں دیساں
  4,115,اے پَر جیہڑا پیغمبر دِی پُٹھ کرے دَا (مخالفت کرے ) کول ہَدایت آجانے تَوں پِچھے تے اُس رَاہے ٹُریا جیہڑا مومَن لوکاں دَا ناہ رَستہ ، اوس نُوں جان دَیاں دے اودھر ، جِدھر مونھ اُس چَکیا ہویا ، اوہنوں دوزخ دے وِچ پاساَں ، جیہڑی ڈَاہڈی بھیڑی ٹھاہر اے
  4,116,اَللہ مول مَعاف ناہ کَردا ، جیہڑا اُس دے نال شریک کِسے نُوں کَردا ، اِس تَوں ہَٹ کے ہَر گُناہ نوُں اوہ بھُل سَکدا جِس دے بارے چاہے، بے شک جِس نے اَللہ دَا کوئی سِیری کِیتا (شریک کیتا) رَاہوں اوہ کَراہے ہویا (بھٹکیا ہویا ) بُہتا سَارا
  4,117,کَرن عِبادت مُورتیاں دِی ایہہ اَللہ نُوں چھَڈ کے یاں مُڑ باغی شیطانے دِی کَرن عِبادت
  4,118,ہےپھُٹکار اَللہ دِی اُس تے ، ہے اوہنے ایہہ لَلْکر ماری میں تیرے بندیاں دے وِچوں مِتھیا ہویا بخرہ (حصہ ) اَپنا لے کے رہساں
  4,119,میں اوہناں نُوں بھَٹکاواں دَا ، پُٹھیاں سدھراں اوہناں دےا َندر چمَکاوَاں دَا ، میرے آکھے اوہ ڈنگراں دے کَن چیرَن دے ، میری مَن کے دین ا َللہ دے نُوں بدلن دے (خدائی ساخت وچ ردوبدل کرن دے ) تے جِس نے وِی شیطانے نُوں سنگی جاتا ، رَب نُوں چھَڈ کے ، کھُلم کھُلا گھَاٹا کھَادا
  4,120,اوہ اوہنا ں نُوں لارے دیندا۔ سِدھراں دے وِچ پاندا ( امید دِلاندا ) پر سارے شیطانے لارے بھُچلاوے نیں
  4,121,ایناں لوکاں دی تَھاں دوزخ ، جِس دے وِچوں رَاہ نَسَّن دی ، ناہ لَبھسی نیں