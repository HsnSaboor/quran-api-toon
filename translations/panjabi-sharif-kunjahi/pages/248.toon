quran[8]{c,v,t}:
  12,104,حالاں توں اوہناں دے کولوں اجر ناہ کوئی منگدا ہے وے،ایہہ تاں سارے لوکاں واہتے مَتّاں ہے نیں
  12,105,اَسماناں دے وچ تے اِس دنیا دے اندر،کِنّیاں سوچ جگاؤو گلاں،جنہان کولن مونھ بھوا ،کے ایہہ لنگھ جاندے
  12,106,تے چوکھے ناہ اوہناں چوں اللہ تے ایمان لیاون یاں مُر نالو نال شرک کمائی جاون
  12,107,کی بے فکر اوہ اس توں ہے نیں،جے عذاب الٰہی بن کے کوئی آفت نازل ہووے،یا قیامت اچن چیتے آجاوے نیں بے خبری وچ(یا بے خبری وچ قیامت دی گھڑی ا چانک آجاوے)
  12,108,دس اوہناں نوں جے ایہہ میرا رستہ ہے وے،تے میں اللہ وَل ای ،اپنی سوجھ مطابق ،سد(آواز)تہانوں ماری جاواں اپنے پچھے ٹرنے والے سنگیاں دے سنگ رَل کے،اوہ اللہ سبحان اے تے میرا وی مشرکلوکان نال تعلق مول (ہرگز)ناہ کوئی
  12,109,اے محمد (صلی اللہ علیہ وآلہ وسلم) تیرے نالوں پہلاں وی تاں گھلے ہے سن گوٹھاں دے وسکیناں دے ول۔اوہناں دے وچوں ای لوکی،جنہاں اُتے وحی اَساڈی ڈھلدی (نازل )ہے سی، جو انجا م اوہناں دا ہویا یا اوہناں نالوں پہلاں،کی ٹر پھر کے آل دوالے ،تکدے ناہیں،جیہڑے لوکی ایتھے ،رب دی مَن کے ٹُردے،اَگے جا کے اوہناں نے ای سَوکھا رہنا،کیوں ناہ عقل اپنی توںوں ورتو
  12,110,کِنّی واری انج ہویا اے لوکاں ولوں،پیغمبراں دیاں مُکیاں آساں(مایوس ہوگئے) تے لوکی اے سمجھن لگ پئے،ایہہ پیغمبر جھوٹھے رہے ڈراوے دیندے،اینے چر ،وچ مدد اَساڈی ،اوہناں ول آ پجی ،فیر اَساں جس ،جس نوں چاہیا، اُس دا بیڑا بنّے لایا،پر اَساڈی ماروں ، بدکرتوتے لوکی بچ ناہ سکدے
  12,111,سوچن والے لوکاں واہتے اُوہناں دی سرورتی(قصے ) ا ندر عبرت ہے وے،ایہہ ناہ کوئی گھڑتل (بناوٹی)ہے وی ،ایہہ تاں اوس نوں سچیاندی اے(تصدیق کردی اے) جو کجھ اگے کول اوہناں دے،ہاں ہر شے نوں کھول کے اس دے راہیں دسیا،ایہہ ہدایت ،اے رحمت اے اوہناں واہتے جیہڑے لوک ایمان لیاون