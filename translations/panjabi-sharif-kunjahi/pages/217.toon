quran[8]{c,v,t}:
  10,71,نوح والی گل کھول سُنا توں اہناں اَگے،قوم اپنی نوں جد کہیا اوس، جے تہانوں کوڑا لگدا (چنگا نئیں لگدا)میرا رہناں،میرا مَتّاں (نصیحتاں )دینا االلہ دی گل بات سُنا کے ،تاں توکل اللہ تے میں کیتا،اپنی گل تےپکے تُس وی رہناں سَنے شریکاں ،تاں جے گل رلے دے وچ ناہ رہے تہاڈی(کوئی پہلو تہاڈی اَکھاں توںچھُپیا ناہ ہووے ) تے مُڑ نبڑو(مقابلہ کرو) نال میرے تےڈِھل (مہلت)ناہ دینا مینوں اُکّا(ہرگز)
  10,72,ویکھ ،انج تہاڈے مونھ موڑن دا کی نقصان اے مینوں،میں تہاتھوں اَجر ناہ کوئی منگیا،اَجر تے مینوں رب توں مِلنا،مینوں تے ایہہ حککم ہویا اے ،میں مَن ٹرنے لوکاں وچوں ہوواں(مسلم ہوواں)
  10,73,تے جد اوہناں نے آکھی ناہ اس دی مَنّی،اَساں بچایاں سنگیاں دے سنگ اِس نوں بیڑی(کَشتی) راہیں،تے اوہناں نوں تھاں مَل(جانشین) اوہناں دا کر دِتّا۔ تے ناہ مَت جنہاں نےگولی سی(آیات نوں تسلیم ناہ کیتا)،غرق اوہناں نوں کیتا،تَک (ویکھ)ہویا انجام اہناں دا کنج دا اَساں جنہاں نوں ویلے سِر آگاہ کیتا سی
  10,74,اِس دے پچھوں وی پیغمبر قوموں قوموں وَل بھیجے تے اوہ لے کے کھَریاں گلاں آئے،پر اوہناں نےکل جنہاں نوں نئیں سی مَنیا،اَج وی اوہناں نوں ،اوہ منن وَل ناہ آئے،انج اَسی مُہراں لادیندے آں،اوہناںدے قلباں اُتے جیہڑے حداں ٹپ جاندے نیں
  10,75,فیر اوہناں توںپچھے گھَلے،موسٰی تے ہارون اَسی سی ، فروعونے تے اِس دے سرداراں وَلّے آیات اپنی دے کے،کیتا پر گھمنڈا اوہناِں نے، کیوں جے حد ٹپ اوہ سَن
  10,76,تے جد سچیائی اوہناں دی صاڈے وَلوں پُجی ہے سی(جد حق ساڈے وَلوں سامنے آیا ) آکھن لگے ایہہ تاں جادو لگّے
  10,77,موسٰی اوہناں نوں سمجھایا،سچی گل دا بھلا ایہہ کیوں ناہ رکھدے او ،جد اوہ پُجی کول تہاڈے،کی جادو انج دا ہوندا اے،کدے فلاحے جادو گر ناہ جاندے
  10,78,آکھن لگے آیا ایں وَل (طرف)اَساڈے ، تاں جے پھیرے سانوں اوس توں ،جس تے ساڈے وڈوڈیرے چَلدے آئے،تے ملکے (ملک)دے وچ تہاڈی چڈھراہٹ ہو جاوے،اَساں آکھے تہاڈے اٗکّا لگنا ناہیں