quran[7]{c,v,t}:
  39,68,قَرنائے جَد پُھوک وجینی ، ہر شے ہو بے سرت ڈگینی ، بھانویں اوہ اَسماناں وِچ اے بھانویں دَھرتی اُتّے ہے وے ، ہاں پَر اَللہ جِس نُوں چاہے آپ بَچائے ، دُوجی وَاری پھُوک وَ جِینی اے جِس ویلے اوہ سارے اِی اُٹھ کھَلوسَنْ تَکدے ہوئے(کی بَن دَا اے )
  39,69,رَبْ اَپنے دے نُوروں دَھرتی لاٹ مَریسی تے مُڑ پوتھی (اعمال دِی کتاب ) کھُل جاوے دِی فیر نبی تے ہور گوَاہ لے آندے جاسَن ، تے اوہناں دے وِچ نِیاں مُڑ سولاں آنے ٹھیک ہووے دَا ، نال کِسے دے دَھکا شاہی مول ناہ ہوسِی
  39,70,ہر کِسے دے عِملاں دَا مُل ٹھیک پَوَے دَا کیوں جے اُس توں کِس دِی کِیتی بھُلّی ہوئی
  39,71,نابَر لوکی دوزخ دے وِچ دَھکے جاسَن ٹولے ٹولے تے جِس ویلے نیڑے اِس دے ڈُھکسن ، اُس دے بوہے کُھل جاوَن دے تے اوتھے دے دَاروغے ایہہ پُچھْسن کی رَسول تُہاڈے وَل ناہ آئے ہے سَن قوم تُہاڈی دے وِچوں اِی ، کَم جِنہاں دَا ایہہ ہوندا اے اوہ تُہانوں، رَب تُہاڈے وَلّوں مَتٗاں آئی آکھ سُناوَن تے اَللہ دے اَگے پیشی اَج ہووَن دِی گَل وِی چھیڑن، او ہ منن دے (پر بے فیدہ) کیوں جے حُکم عذابے والا رَب دے وَلوں جاری ہُن ہو چُکیا ہو سِی کفروناں دے وَاہتے
  39,72,اوہناں نُوں دوزخ دے وچ وَڑ جانے دَا حُکم ہووے دَا تے اوہ دَائم اوتھے رہسن آکڑ خاناں واہتے ہوسِی ٹھاہر مَندیری
  39,73,دُوجے پاسے رَب اَپنے تَوں ڈَرنے والے لوکاں تائیں جَنَّت دے وَل کھَڑیا جاسِی جَتَّھم جتَھے اوبھی اوتھے جَد اَپڑن دے اَگوں بوہے کُھل جاوَن دے تے اوتھے دے دَروغے جی آیاں کہسن اوہناں تائیں (نالے کہسن )شالا خوشیاں مانو، آ جاؤ اَندر رَہوَوْ ہمیشہ اِی اِس تھاویں
  39,74,نکِلے دَا اوہناں دے مُونہوں تُوں حَمداں دے لائق رَبَّا جَس نے کَر دَسْیا اے اَپنا کارا سچَا، تے اِس جَا دَا وَارث سَانوں کَر دِتَّا اے ، جَنَّت دے وِچ جِتّھے چاہیے ڈیرے لائیے۔ انج اَسی تے کَرنے والے ہاں لوکاں دےعَملاں دے، مل پاندے