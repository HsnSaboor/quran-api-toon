quran[6]{c,v,t}:
  8,70,اے پیغمبر کہہ اہناں نُوں جیہڑے قیدی تیرے قبضے جے تُہاڈے قَلبے اَندر اَللہ نے چنگیائی ویکھی اوہ تُہانوں دیوے گا اوس نالوں وَدھ کے ،جو لیا اے اَج تہادے کولوں (فدیہ کرکے) نالے اوہ گناہ تہاڈے وی بخشے دا ،بے شک اوہ غفوررحیم اے
  8,71,پَر جے نال تَیرے اوہ کوئی دَھوکھے بازی کَرنا چاہوَن اَللہ نَال خیَانت اوہناں پہلاں کَر کے وَیکھ لیا اے،اَللہ تینوں اوہناں اُتّے غَالَب کیتا، بے شَک اَللہ آپ عَلیم حَکیم اے
  8,72,جیہڑے لوک اِیمان لِیَائے تے(اس پاروں) ہِجرت کیتی،اَتے جَہاد جِنہاں نے کِیتا جاَنی ، ماَلی رَب دِی راہے ،تے اوہ وَل جِنہاں ،اوہناں نُوں اَپنے کول پَناہ سِی دِتّی ، مَدد اوہناں دِی کِیتی ، اِہوا لوک اِک دوجے دے سَجن ہے نیں، جیہڑے لوک اِیمان لِیَائے پر اِہناں نے ہِجرت ناہ کیتی نال تُہاڈے اوہناں دِی سجَنائی کاہدی جَد تائیں ناہ اوہ دیس اَپنا ناہ چھَڈن،مُڑ اوہ جَد دِین دِی خَاطَر ،مَنگَن مَدد تُہاڈے کولوں،ہے تُہانوں مَدد اوہناں دی کَرنی بَن دِی ، جے مَدد اے خَلاف اوہناں دے ناہ جائے نال جنہا ں دے کوئی عہد تُہاڈا ہووے،چیتے رَکھو جو وِی عَمل تُہاڈے ہے نیں ، اَللہ دِی اَکھ تھَلّے
  8,73,جیہڑے لوکی کافَر ہے نیں اوہ تاں اِک دوجے دے ساتھی۔ تے جے انج تُساں ناہ کیتا، مُلکے اَندر فِتنہ مچ سی (پھیل جاسی ) اَتے فَسَاد گھَنیرا
  8,74,جِیہڑے وَل اِیمان لِیَائے، دیسوں نکِلے، رَب دِی راہ جَہاد جِنہاں نے کیتا تے اوہ لوک بنے سِی جیہڑے اُوٹ اوہناں دِی تے اوہناں دے مَددی ہوئے۔حقَے سچے مومَن اوہوا،مَغفَرت اوہناں نُوں مِلنی، باعِزت روزی وِی اوہناں دے اِی بھَاگھیں
  8,75,اے پر ایس اَزمائش پِچھوں وِی جیہڑے اِیمان لِیَاوَن ،دیس اَپنے نُوں چھَڈن ،رَل کے نال تُہاڈے کَرن جَہاد،اوہ وَل وِی ہین تُہاڈے وِچوں،اَللہ دے فَرمان مُطابق رِشتے دار اِک دوجے اُتے حَق زَیادہ رَکھدے،بے شَک اَللہ نُوں علم ہے وے ہَر اِک شے دَا