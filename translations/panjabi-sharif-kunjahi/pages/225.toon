quran[9]{c,v,t}:
  11,29,لوکو، منگاں ناہ میں مال تہاتھوں،اجر میرا تے اللہ کول اے،پر جیہڑے ایمان لیائے ،میں اوہناں دا سنگ ناہ چھَڈساں،رب دے کول اوہناں وی جانا، پر تہاڈا ، انج دی سوچو ں خانہ خالی
  11,30,لوکو جے میں اَج اوہناں دا سنگ چھَڈدیواں،اللہ کولوں مینوں کون بَچاسی،کیوں ناہ مَت(سمجھ)تہانوںآوے
  11,31,میں تہانوں ایہہ ناہ کہندا ،میرے کول خزانے رب دے،ناہ ای غیبی علم اے مینوں،ناہ میاں کہنا میں فرشتہ،پر میں ایبھی مول(ہرگز) ناہ کہساں،ہین نگاہواں وچ تہاڈی جیہڑے کمی، اللہ کولوں اجر چنگیرا اوہناں نوں ناہ مِلسی۔اللہ نوں ای خوب پتہ اے ،کی اوہناں دے اندر اے،اِنج کراں تے ظلمی لوکاں وچوں تھیواں
  11,32,نوح نوں پرتاویں ایہہ گل آکھی،توں اَسادے نال متکا ل لائی رکھیا، کِنّے ہور متکے چلسن (گل مُکا)، جے توں سچیاں وچوں ہے ویں ، کڈھ جیہڑا سَپ (سانپ)کڈھ سکناایں(لے آعذاب جو لیا سکداایں)
  11,33,اوس نے کیہا جے رب نے چاہیا اِ س نون کول تہاڈے لےکے آسی،تےنا ہ اوس دے ہتھوں نکل سکودے
  11,34,میر ی مَت(نصیحت) ناہ تہادے تے اثر کرے دی ،میں لکھ چاہواں دیواں ،مَت(نصیحت) تہانوں ،جےاللہ دی مرضی ہووے اوہ تہانوں رستے توں تھڑ کائےاوہوا رب تہاڈا ہے وے تے اوسے وَل پرت تہاڈی
  11,35,اوہ کی کہندے میں من گھڑیاں گلاں کرناں،کہہ دے جے میں آپوں اِس نوں جے گھڑیاں ہووےتاں جُرم اس دا سِر میرے تےاے ، پر اُس توں میرا پلہ پاک اے جو کجھ جُرم تُسی پے کردے
  11,36,مُڑ اَساں ایہہ نوح نوں دسیا،قوم تیری وچوں جو مَن بیٹھے اوہ مَن بیٹھےہور کَسے ناہ مَننا،توں اوہناں دے کرتوتاں تے ناہ جھُرایویں(غم ناہ کری)
  11,37,بیڑی اِک بنا اَساڈے حکم اشارے اُتے،اے پر اوہناں دی ناہ کری سفارش میرے اَگے جنہاں ظلم کمایا ہے وے،اوہناں نے ڈُبنا ای ڈُبنا