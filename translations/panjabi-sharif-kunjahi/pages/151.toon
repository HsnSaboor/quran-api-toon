quran[11]{c,v,t}:
  7,1,الف- لام- میم- صاد
  7,2,ہے کتاب ایہہ نازل کِیتی تیرے اُتّے کیوں دھڑکے دِل تیرا اِس دِی رَاہیں جھُونن(چلن ) اُتّوں ، اِس وِچ مَتّل گَلاں اِی نیں مَنّن والے لوکاں واہتے
  7,3,لوکو پلّے بَنّو (پیروی کرو) رَب تہاڈے وَلّوں آیا وَل تہاڈے،مَنّوں ناہیں سائیں کوئی، اِس دے باجھوں (علاوہ)،گَل تہانوں گَھٹ اِی چیتے رہندی
  7,4,ویکھو کِنّیاں گوٹھاں(بستیا ں) اَساں ویران بَنائیاں جَدوں عَذاب اَساڈا آیا سُتے (راتی) تے جاگے(دِن وچ جَد آرام کَریندے) اوہناں اُتّے
  7,5,"تے مُڑ اوس عَذابی ویلے اوہناں دے مونہوں چوں ایہوا نکِلے :ساڈی نافرنی سَاڈے اَگّے آئی"
  7,6,کَرنی پُچھ اَساں نیں،اوہناں کولوں ،جَنہاں وَل پیغمبر گھَلّے،پیغمبراں توں وِی پُچھ ہوسِی
  7,7,تے مُڑ لوکاں نوں دَسّاں دے جو کجُھ عِلم اَساڈا دَسْدا،اَسی تے اوہلے بیٹھے نئیں سَاں
  7,8,اوس دِہاڑے تول ہونا ایں حَقا سَچا، جِن دَا پَلّہ بھَارا ہوا اوہ مُراداں پاسَن
  7,9,اے پَر ہَولے پَلَّے (ہلکے پلڑے ) وَالے اوہ اِی ہوسَن گھَاٹے دے وِچ اپنے تائیں آپ جِنہاں نے پایا، سَاڈے حُکماں دِی نافَرنی کَرنے توں
  7,10,ایہہ اَسی آں جنہاں ،تہانوں دَھرتی وِچ وَسایا، اِس دے وِچ تُہاڈے وَاہتے ڈَنگ ٹَپانے دے رَاہ کَڈے ، گَھٹ (تھوڑے لوک ای )اِحسان اوہ جانَن والے
  7,11,ایہہ اَسی آں جِنہاں ،تہانوں پیدا کیتا چہرہ مُہرہ دِتَّا، فیر ملَائک نُوں فَرمایا ، آدم دے اَگے سِْیس نَواؤ( سجدہ کرو)،سبَھناں سِیس نَوَائے اَڈ (سوائے) اَبلیسوں اوہ نیئوندَل (سجدہ کرن والے) ٹولے نالوں وَکھرا ہویا