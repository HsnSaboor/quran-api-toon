quran[8]{c,v,t}:
  22,39,ہے اَجازت اوہناں نوں پرتان لڑائی ، جنہاں نوں کوئی آپوں چھیڑے ، تے اَللہ اِمداد اوہناں دِی کَرنے اُتے قادر ہے وے
  22,40,یعنی اوہ جنہاں نوں دَھکا کر کے ، دیسوں کڈھ دِتَّا سِی ، ایس گَل توں جے اوہ کہندے سِی اَللہ اِ ی اے رَب اَساڈا ، جے اَللہ اِکْناں ہَتھوں اِکنَاں دَا ناہ مَکّو ٹھَپدا، مِٹ جاندے تکئیے ، گِرجے اَتے کنِیسے سَنے مَسِیتاں ، وِچ جِنہاں دے اِسم اَللہ دَا وِرد ہوندا اے رَجوَاں، اَللہ مَدد ضَرُور کَریسی اوہناں دِی جو اوس دِی مَدد کَریسن ، بے شک اَللہ قوت والا غلبے والا
  22,41,ایہہ لوکی نیں جے اِہناں نُوں کِسے عَلاقے وِچ مَقدُور اَساں دے دئیے ایہہ نمازاں نُوں پَکواسَن اَتے زکاتاں دیسن چَنگیائیاں دے وَل ٹُوڑیسن تے مَندیائیاں توں ہوڑیسن ۔ اُنج ہر کم دِی چھیکڑ تے اَللہ دے ہَتھ اے
  22,42,جے ایہہ لوکی جھُٹلاندے نیں تینوں ، اوہناں تَوں پہلاں ، وِی تے جھُٹلایا ہے سی نُوح دیاں لوکاں عاد ، ثَمود دیاں لوکاں نے
  22,43,اِبراہیم کیاں تے نالے لوط کیاں نے
  22,44,مد ینیاں نے (اہل مدین ) موسیٰ دِی وِی آکھی لوکاں نے پرتائی ، ڈِھل اَساں کفروناں نُوں سی فیر وِی دِتّی تے مُڑ پکڑ اوہناں دِی کِیتی فیر اوہناں تے کِنج وَرتِیوِی ، ناہ مَنَّن دے پاروں
  22,45,تے کِنیَاں ای گوٹھاں سَن ۔ اَساں جِنہاں نُوں مار مُکایا کیوں جے اوہ دَھروہی (خطاکار ) ہے سَن تے اوہ چھَتاں پَرنے بے آباد ہو گئیاں کِنے کھوہ (کنویں ) تے کِنے محل اُجاڑ پئے نیں
  22,46,کی پھِر ٹُر کے اِہناں دُنیا نُوں ناہ تَکیا ، جِس تَوں ہوندے دِل اِہناں دے سوچَن سمجھن وَلّے تے کَن ہوندے سُننے والے ، کیوں جے اَنَھے دیدے ناہیں ، سینے دے وِچ ، دِل ہوندے نیں