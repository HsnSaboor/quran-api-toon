quran[8]{c,v,t}:
  12,15,تے جَد لے گئے اوہ اوس نُوں ۔اِک اَنھے کھوہ (کنواں) وِچ سَٹن وَاہتے کَٹھے ہوئے،اوس نُوں اَساں اِشارہ کیتا،(ڈوہل ناہ ہونا) اِک دِہاڑے تُوں اِہناں نوں یاد کراسیں ایسے ای منصوبے بارے ، اَج اوہناں نُوں ،جِس دِی چِت ناہ چیتا(اَج اوہ اپنے فعل دے نتیجے توں بے خبر نیں )
  12,16,رَاتیں اوہ پٹوکا کردے (روندے پٹدے)باپ اپنےدے کولے آئے
  12,17,کہن لگے اے باپ اَساڈے،اِک دوجے توں اَگے لنگھن دے جَد دوڑے لگے،یوسف نُوں سِی چَھڈیا ہویا نک شُک لاگے (سامان دے کول) اِنج اوس نُوں بَھگیاڑے کھادَا، پر اَساڈی گل نُوں تُوں تاں مَنسِی ناہیں (یقین ناہ کرسوں)، لَکھ اَسی سَچ کہئیے
  12,18,جْھوٹھی مُوٹھی یوسف دے کُرتے اُتے رَت (خوں)اوہناں سِی لائی ہوئی ، پے کہیا (والد آکھیا) ایہہ چِلتّرَ اِک تہاڈے نَفساں دَا اے ،میں اُبھاسر وِی ناہ سکدا، گَل تُساں اے جِویں دَسائی،اِس وچ اللہ بوہڑے ای بوہڑے
  12,19,تے کاروان اک اودھر لَنگھیا جس نے اک پَنیالا گھلیا، پَنیالے جاں بوکا وَھایا، چائیں چائیں بول اُٹھیا اِک جاتک تے مُڑ اس نْوں ویچک گِن کے سانبھ اپنی وِچ کیتا، اللہ نُوں معلوم سی اوہناں د ا منصوبہ۔َ
  12,20,تے اوہناں نے ماڑے مُل اِی کُجھ کوڈاں توں اُس دا سودا کر دِتَؒا سِی ، اوہناں نُوں دِل چسپی اس وچ ناہ سی کوئی
  12,21,مصر اندر جس بندے مُل لیا (خریدیا)سی اِس نوں،زال(بیوی) اپنی نوں اوس کہیا جے وَل طرح ای ،اِس نوں رکھیں ، ہو سکدا اے نفع اَسانوں ایہہ دے جاوے یا اَسی اِس نوں پُتیائیے (بیٹا بنا لئیے)،انج اَساں سی یوسف واہتے دنیا وچ سی تھاں بنائی،ساڈی ایبھی مرضی ہے سی ،اِس نوں خواب شناس بنائیے
  12,22,بے شک اللہ جو چاہے کر کے رہندا،چوکھے لوکاں نوں ناہ بھاوے پک اِس بارے،تے جد اوہ پکیرا ہویا(جوان ہویا)۔اَسان حکومت دِتی، جانہاری دِتی،انج اَساں اوہناں دی کیتی نو ں پھل لائیے،جیہڑے ساڈے آکھے لگدے