quran[8]{c,v,t}:
  28,36,کھَرے کھَرے جَد حُکم اَساڈے لے کے موسٰی ، کول گیا اوہناں دے ، آکھن لگے ، گھَڑے ہوئے ایہہ اپنے تیرے مَنْتر ہے نیں ایہہ اَساں ناہ پیو دَادے توَں سُنے کَدے وِی
  28,37,موسٰی کہیا رَب میرے نُوں پتہ اے اُس دے کولوں کون ہَدایت لے کے آیا اَتے اَخیر ، چنگیری کِس دِی ، ایہہ ضرور اے مَندکارے اِی بے مُرادے
  28,38,فِرعونے سَرداراں دے نال ایہہ گَل کیتی، میتھوں وَکھرا کیہڑا ، ہے وے مَعبُود تہاڈا ، اے میرے تَوں اوہلے اے، اے ہامان ایس کَر کے جاؤ ، آوے چَاہڑو ( اِٹّاں پکاؤ ) تے اِک محل اُسارو ، جس تے چَڑھ کے میں پجیونہارے موسٰی دَ ے نُوں ویکھا ں ، مینوں اوہ کُڑلی لگے (مینوں اوہ جھوٹھا لگے )
  28,39,تے اوہ فوجاں دے سِر اُتےُ ، آکڑ خاں سِی بنیا ہویا دَھکُو دَھکّی اوہ سَن اِس بھُلیکے اَندر جے اوہناں نے ساڈے وَل پَرتینا ناہیں
  28,40,پَکڑ اَساں مُڑ اوہدی کِیتی اوس دے لَشکر دِی وِی کِیتی تے دَریا دے وِچ وَ َگایا ، تِک لے کی انجام ہوندا اے ، اوہناں دَا جو نافَرمانے
  28,41,اَساں بنایا آکو (پیش رو ) اوہناں تائیں اوہناں دَا جو اَ گ دے وَل سَدّن ، روز قیامت سَاتھ اوہناں دا ، ناہ کوئی دیسی
  28,42,اِس دُنیا دے وِچ وِی لَعنت ، اوہناں دَا پِچھاں کَرسِی ، اَگّے چَل کے وِی اوہناں نے رَدّیا جانا
  28,43,انج دے پہلے وَقتاں دے اَنموڑے سَنگتاں نُوں ، مار مُکانے پِچھوں اوہ کِتاب اَساں موسٰی نُوں دِتّی جِس دے وِچ لوکاں واہتے سُوجھاں ہے سَن ہور ہدایت تے رحمت سِی ، شاید اوہ نَصِیحَت پَکڑن