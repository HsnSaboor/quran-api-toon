quran[10]{c,v,t}:
  45,23,تُوں اوہ بندہ وِی تَکیا اے اَپنی سِدھر جِس مَعبود بنائی ہوئی (جیہڑا خواہشِ نَفس دَا غلام اے ) تے اَللہ نے اوس نُوں پَٹڑ ی توں لاہ دِتَّا ، حالاں سِی اوہ عِلماں وَالا ، مُہراں لَگیاں اوس دیاں کَنَّاں اُتّے دِل دے اُتّے اَکھاں اَگے پَردے آئے ، اَللہ دے اِنج کَر دینے تے کیہڑا اوہنوں رَاہے پائے ، کیوں ناہ کَرن دِھیان اِس پاسے
  45,24,اوہ کہندے نیں، جیون ساڈا ایس دُنیا ا دَا اِی جیون اے ، ایتھے مرنا جیؤنا اِنجے لگیا ہویا ، ویلا (زمانہ ) سَانوں ماری جاندا ، یقینی گَل ناہ کوئی کول اوہناں دے ، بَس تُکاں اِی تُکاں
  45,25,جَد کَدے وِی اوہناں اَگے پڑھیاں جان آیات الٰہی ، سمَجھ جنہاں دِی آپے آوے ، اوہ ا ِکو اِی لُچ تَلدے ایہہ کہندے ہوئے، لے آؤ پے دَادے سَاڈے ، جے سَچے او
  45,26,آکھ اوہناں نُوں اَللہ کَرے تُہانوں زِندہ ، اوہ فیر تہانوں مارے ، فیر تہانوں کٹَھا کَر سِی روزِ قیامت ، اس دے اندر شک ناہ کوئی ، چَو کھے لوکاں ِدی سَمجھ وِچ ، ایہہ ناہ آوے
  45,27,اَسماناں دِی تے دَھرتی دِی تے اوس دِن دِی ، جَدوں قیامت سِر تے ہونی تے کُوڑے (باطل) جَد گھاٹا کھاسن تے شاہی اَللہ دِی اَپنی اے
  45,28,ہردھر(گروہ ) اوس دِہاڑے تَکسیں گُوڈے پَرنے (گھُٹنیاں تے ڈَگیا ہو سِی ) ، ہر دھر اَپنے کھاتے دے وَل جاسِی اوس دِہاڑے ، مُل (بدلہ ) تُہاڈے عملاں دَا پے جانا
  45,29,ایہہ تُہاڈا اَپنا کھا تہ آپے تُہاڈے اُتّے تَر سی( شہادت دے سی ) حَقا سَچا جو کُجھ اوتھے کَردے ہے سئو ، اَ سی لِکھاندے جاندے ہے سَاں
  45,30,تے مُڑ جیہڑے مُومن ہُوسَن ، تے عَمل وِی چَنگے اُوہناں کیتے ہُوسن ، رَب اوہناں دَا ، رحمت اَپنے دے دَر داخل کَر دیوے دَا اوہناں تائیں، دِلی مُراد اوہناں دِی اِس توں وَڈی کیہڑی
  45,31,تے اوہ جیہڑے نابَر (کافر ) ہوئے ( اوہناں نُوں اِیہہ دَسْیا جاسِی ) کی آیات اَ ساڈڑیَاں ناہ پڑھیَاں گئیاں کول تُہاڈے، تُسی رَہے سِی آ کڑ دَس دے ، قوم تُسی سِی حَد ٹَپیاں دِی
  45,32,جَد تُہانوں دَسْیا جاندا ، اَللہ دَا وعدہ اے سَچا تے ناہ رولا ہے قیامت بارے کوئی ، تُس کہندے سِی کی قیامت ہے وے سَانوں خبر ناہ کوئی ، بس اِک جاچ جَئی اے جِس نُوں جاچی جائیے، نئیں یَقین اَساڈا اِس تے