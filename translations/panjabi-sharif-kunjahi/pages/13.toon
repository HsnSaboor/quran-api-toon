quran[5]{c,v,t}:
  2,84,تے جَد اَساں تہاڈے کولوں پَک پکویا خُون خَرابے ناہ کَرنے دا ' کُلیاں وِچوں اک دوجے نُوں ناہ کَڈھنے دا-آپ تُساں اِقرار کیتا تے اس گَل نُوں مَن دے وِی او
  2,85,فیر تُسی اوہ آپوں اِی او، اِک دوجے دِی وَڈھی ٹُکی کرنے والے تے اِکناں نوں اپنے وچوں کُلیاں وِچوں کَڈھن والے ' ٹُل وَخا کے دَھکا کر کے -نال اوہناں دے، اوہناں وچوں باندے تھی کے(قید ہو کے )جیہڑے کول تہاڈے آئے اوبھی چھڈوائی تے چھَڈے' حالاں اے حَرام تہاڈے اُتے ہے سی جے بے گھَر اوہناں نوں کَرسَو' کی اَللہ دے کُجھ حُکماں نُوں اِی مَن دے او تے ناہ کُجُھ نُوں مَن دے او'ایس طرح دی کاراں والےاِس دُنیا وِچ خواری والے ہوسَن تے ایس توں وِی ڈاہڈا اِک عَذاب اہناں دی جھولی روزِ قیامت ہوسی' اللہ توں کَرتوت تہاڈے اوہلے ناہیں
  2,86,ایس دنیا نوں چھیکڑ چھَڈ کے پلے بنن والڑیاں دَا ناہ عذاب گھٹایا جانا ناہ اُوہناں نُوں بوہڑ کسی دی ( ناہ مَدد آسی کِسے دی )
  2,87,بے شک اَساں کتاب اُتاری موسٰی اُتّے 'اس توں پچِھے اَتوڑتی ہَور پیغمبر گھَلدے آئے'مَریم جائے عیسٰی نُوں سی دے کے سی رُشنائیاں گھَلیاں'قُدسی رُوح دے نال اوہنوں تَغڑایا (مدد کیتی پر بےحاصل) جَدوں وِی کول تہاڈے کوئی پیغمبر آیا ، اوہ مَت لے کے جو ناہ وَارے وِچ تہاڈے ' تُساں ہمیشہ ہیکڑ کیتی'ا ِکناں نُوں تے کُوڑا جاتا تے اِکناں نال کھَڑبے (قتل کر دِتا )
  2,88,کہندے سی جے ساڈے دِل غَلافے ہوئے(تے بے اَثرے) سَچ تاں اے جے اَللہ دی پھَٹکار اوہناں تے ایسے نافرمانی پاروں۔ مُن کے ٹُرنے والے تھوڑے ای ہوندے نیں