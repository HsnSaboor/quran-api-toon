quran[10]{c,v,t}:
  58,12,اے ایمان لیائے لوکو جَد کَدے وِی پیغمبر دے نال تُہانوں وَکھری گل کرنے دِی لُو ڑ ہووے، گَل کرنے تَوں پہلاں صَدقہ دینا بنے تُہاڈے اُتّے،اے تُہاڈے واہتے چَنگا تے سُتھرا اے ، جے تو فیق ناہ اِس دِی ہووے تاں مُڑ اَللہ آپ غفور اے ،آپ رحیم اے
  58,13,کی اِس گَل تَوں کَنْب (ڈر) گئے سِی جے وَکھری گل کَرنوں پہلاں صَدقہ پے جائے دَا ،تے جَد اِنج تُساں ناہ کیتا ، اللہ نے پابندی چائی ، اِس دےصَدقے ، پَکیاں کَرو نماز اپنی نُوں پکے رَہوو زَکاتاں تے وِی ، بس اَللہ تے نالے اُس دے پیغمبر دے آکھے لگو، اَللہ نُوں معلوم ہے جو کُجھ کَردے ہے اہ
  58,14,کی اوہ لوک نَظر وِچ ناہیں ، سَنگ (ساتھ) جنہاں اوہناں دَا پھَڑیا ، اَللہ اے ناراض جنہاں تے اوہ دِلّوں ناہ اوہناں دے ، ناہ تہاڈے، جھُوٹھی گَل نُوں قسماں کھَا کے ، سَچی کَردے تے دیدہ دَانستہ کردے
  58,15,اَللہ نے اوہناں دے واہتے اِک عذاب کَرارا ہے وے رَکھیا ہویا ، اوہناں دے کَرتوت بڑے اِی بھیڑے ہے نیں
  58,16,قَسماں نُوں اِک ڈھال بنایا اوہناں ، اس نوں اَگے کَردے نیں ، پر رَب دِی راہے ٹُردے ناہیں،اِک عَذاب خواری وَالا اوہناں واہتے
  58,17,اَللہ کولوں ناہ اوہناں دے مالاں ناہ آلاں (اولاداں ) نے مُول بچَانا اوہناں تائیں، اوہ ہوئے دوذخ دے وَاسی (جہنمی) ، دَائم اوہناں اوتھے رہنا
  58,18,اَللہ جَدوں اِکَٹھاں کَرسِی سَبھنان تائیں ایہہ اوتھے وِی قَسماں کھاسَن ، جِویں تُہاڈے اگے ہے سن کھاندے ہوندے تے سمجھن گے کَم اَساڈا پھَبدا جاپے۔ ایہہ ناہ سَاتھوں بُھلّے ہوئے ایہہ تاں پوٹا پوٹا کُوڑے۔
  58,19,اوہناں تے شیطان اے حاوی اوسے ذِکر اِلٰہی وَلّوں غافل اوہناں نُوں کَر د ِتّا ایہہ شیطانی ٹولہ ، چیتا رکھے ، جے اِس شیطانی ٹولے نوُں گھاٹا اِی گھاٹا
  58,20,اَللہ اَتے رَسول اُس دے نال مَتکا (متھا ) لا وَن والے ، اوہ ذَلیل زَمانے بھَر دے
  58,21,اللہ نے ایہہ لِکھ اِی دِتّا اے جے غالب تے میں ایں رہنا نالے میرے پیغمبر ، تے اللہ ہے وے زوراں والا غلبے والا