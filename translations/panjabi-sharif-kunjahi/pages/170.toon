quran[4]{c,v,t}:
  7,156,سَاڈے لَیکھیں لِکھ دے(ساڈے نصیب وچ کر دے ) ویل ا وَل اَساڈا ٹپَے(چنگا ویلا ساڈا گزرے) کی اِیتھے کی اوتھے،تیرے وَل اَساں مُونھ کیتا، تے اَللہ فرمایا میں عَذاب اَپڑاواں(دیواں) جِس تَک چاہواں،ہے پر میری رحمت دے گھیرے وچ ہر شے،تے اوہ دونویں سُکھ مقد ر اوہناں دَا میں کَر دیواں دا، جیہڑے جھَاک خُدا دِی رَکھسن۔رَب دے ناں(نام ) دِا دیسن (اللہ دی راہ وچ خرچ کرسن )تے آیات اَساڈی مَنسَن
  7,157,اوہناں دے وِی ،جیہڑے پچِھے اوس پیغمبر دے ٹُرسن،ہے وے نبی تے اُمّی جیہڑا ،تے گل جس دی ہے تورات ،زَبور اَندر وِی، اوہ اوہناں نُوں مَت دیندا اے چنَگے کَم دِی، تے مَندے(بُرے کم) توں ٹَھاکے(روکے) تے پاکیزہ چیزاں کھانے نُوں ناہ ٹَھاکے،ہاں گَندیاں توں ٹَھاکے، بھَار (بوجھ) اوہناں دَا ہَولے (ہلکے)کَردا،نالے گَلوں(گلے توں ) گَلاویں لاہندا (بَندشاں کھولدا )،اوہ جنہاں وِچ پھاتھے(جکڑے )ہوئے اُس تے آکھے لگن والے، اُس دی حامی بھَرنے والے،اُس دَا سَنگ نَباہنے والے، اُس دے اِس چانن(روشنی) دے اندر ٹُرنے والے جیہڑا اِس دے نال آ یا اے،بامُراد اوُڑک (آخیر)نوں ہوسنـ(اوہو افلاح پاسن)
  7,158,اے محمد ؑ لوکاں وچ اِعلان ایہہ کَردے ،میں رَسُول تہاڈے سبھناں وَل آیا ہاں، اَللہ وَلّوں،اِیہہ اَسمان سنَے دَھرتی دے مَلکیت نیں جِس دِی،ناہ مَعبودکوئی بِن اوس دے، اوہ جَوائے (زندگی دیندا اے) اوہو ا مَارے، ایس کر کے اَللہ نوں مَنّوں نالے اِس دے پیغمبر نوں ہے نَبی تے اُمّی جیہڑا،تے اِیمان اَپنا وِی اوس دَا ،اَللہ اُتے ،اوس دِی سَب گھَلاں(ارشادات) اُتے،ویکھو اوس دے پِچھے لگو ،تاں جے پے جاؤ رَاہے،
  7,159,تے موسٰی دِی قوم اَندر وِی لوکی جیہڑے، حَق پاسے لاندے (حق دے مطابق ہدایت کردے)تے حقَے اِی اوہ نِیاں(انصاف) وِی کردے