quran[9]{c,v,t}:
  8,17,تُسآں اوہناں نُوں قَتل ناہ کیتا، اَللہ اوہناں نُوں قَتل کیتا ،اے پیغمبر مِٹّی دِی مُٹھ تُوں (دِسن وچ) جَد وَگائی نئیں سِی تُوں وَگائی ، اَللہ نے سِی اوہ وَگائی(سَٹی)۔اَللہ ایس لَڑائی رَاہیں مومَن لوکاں دے جوہر ظاہر کَرنا چاہنداہے سِی تے اِنعام اَپنے وی ،بےشک اَللہ سُننے والا جانَن وا لا
  8,18,ایس فَتح نُوں جھولی پا کے ایبھی سُن لئو، اَللہ وَلّوں کُفروناں دِی ہر گاٹی ہُن پُٹھی پیسی (ہر تدبیر ہُن اُلٹی ہوسِی)
  8,19,تُسی نتارا (فیصلہ) مَنگدے سِی کُفرونو ،اوہ نَتارا ہو چُکیا اے،اَگے توں ہُن کَنّاں نُوں ہَتھ لاؤ اِیہہ تُہاڈے وَاہتے چنَگا،جے فیر تُساں نیں بھَانجی (مخالفت) بھیڑی پائی تے فیر اَسی وِی اِنجے بھَانجی پَرتاوا ں گےتے اِیہہ چوکھ (جمیعیت) تُہاڈی کَم کِسے ناہ آسی اوہ کِنّی وِی ہووے کیوں جے اَللہ تے مومَن دَا سَنگی اے
  8,20,اے اِیمان لِیَائے لوکو آکھے لَگّو اَللہ دےتے اوس دے پیغمبر دے۔مُونھ ناہ پھیرو اس دے وَلّوں، اوس دِیاں سُن کے
  8,21,تے اوہناں دے وانگ ناہ ہوو،جیہڑے مُونھوں کہندے ہوئے گَل تُہاڈی،سِر مَتھے تے ،اوس نوں کَنّاں دے وِچ مَارَن (حالاں اوہ نئیں سُندے)
  8,22,اَللہ دے نزدیک جَنَورَاں(جانوراں) توں وی بھَیڑے اوہ کافر ناہ سُننے ناہ کرنے والے(گونگے تے بہرے) تے عَقل ناہ وَرتن والے
  8,23,تے جے اَللہ نُوں اِیہناں وِچ خَیر نَظرکوئی آؤندی۔اوس اوہناں نوں سُننے جوگَا کَر دینا سِی ،جے اِیہناں نُوں کَر وِی دے اوہ سُننے جوگَا اوہ کنڈ کرسَن کیوں جے اوہ تَاں مُونھ بھَوَآ کے مُڑنے والے(بے رُخی نال مُونھ پھیرن والے)
  8,24,اے اِیمان لیائے لوکو اَللہ اَتے رَسُول ایس دے دی سَدّ (پکار)نوں مَنّو، جَد کَدی اوہ ،تُہانوں اوس کَرنی وَل سَدّے(بُلاوے) جِس دے نال جَوین تُہاڈا (تہانوں زندگی بخشن والی شے) تے اِیہہ چیتے رَکھو ہر بَندے دے تے اوس دِی مَن مرضی دے وِچکار ہوندا اے اَللہ،تے ایس دے وِچ شَک ناہ کوئی اوس دے وَل اُٹھ تہاڈی(اوسےوَل اِی جانا اے)
  8,25,ڈَر جاؤ اوس فتِنے تَوں وِی جِس دے صرف اوہناں اِی ڈَھائے چَڑھنا ناہیں جِنہاں ظُلم تُہاڈے وِچوں ہین کمائے (کَنکَاں نال گھُن وچ پِسدا) چیتے رَکھو اللہ ڈاہڈا پَکڑ کَرن وِچ