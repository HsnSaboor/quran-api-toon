quran[12]{c,v,t}:
  43,11,اوہوا ِای اَسمانوں بارش گھَلے (وَکھ و وَکھ ) اَندازہ کَر کے ، تے اوسے دِی رَاہیں موئی مِٹی ( مُردہ زمین) اَسی جوَائیے (زِندہ کرئیے) اِنج ای اَ سی تُہانوں وِی مِٹی چوں کَڈنا
  43,12,اوسے نے ای ہر کاسے نُوں جوڑا جوڑا پیدا کیتا ، اَتے سَواری واہتے اوسے اِی ڈَنَگر دِتّے تے بیڑے (کشیتاں ، بحری جہاز) دِتّے تاں جے اوہناں اُتّے کَرو سَوَاری
  43,13,رَب اپنے دے اِحساناں نُوں تُسی چتَارو (یاد کرو) ، اوہناں اُتّے نال تَسلی دے جَد بیٹھوں تے ایہہ آکھو رَبَّا (اے رب ) تیر ی رِیس ناہ کوئی جِس ایہہ ڈَنَگر (سواری) سَاڈے نال ہِلائے (مانوس کیتے) نئیں تاں کَدوں اَساڈی اوہناں گَل مَنْنی سِی
  43,14,بے شک اپنے رَب دے وَل اِی اَساں اِک ویلے جانا
  43,15,اوسے دے بَندیاں وِچوں ، لوکی اِک نُوں اوہد ا َ اَنگ بنا بیٹھے نیں ،ایہہ اِنسان بڑا نا شُکرا اِس وِچ شَک ناہ کوئی
  43,16,کی مخلوق اپنے دے وِچوں اپنے واہتے اوہنے جَاتکڑیاں چُنیا ں تے جاتک (بیٹے ) اوس چُنے تُہاڈے واہتے
  43,17,جَد اوہناں چوں اِک کِسے نُوں خوشخبری مِل دِی اے اِس دی جِس وَرگی نُوں پَلے پاوَن اوہ خُدا دے ، اوس دَا چہرہ کالا رہندا اے دِن سَارا تے اَندوہی اوہ ہو جاندا(غم نال بَھر جاندا اے )
  43,18,کی خُدا دِی جھُولی پاؤ جیہڑی جَمدے گہنے پاوَن لگے تے لوکاںوِچ گَل ناہ جِس دے مُونہوں نِکلے
  43,19,ہین ملائک وِی اَللہ دے خَادم ، اے پر اوہناں جاتکڑیاں ( کُڑیاں ) رحمٰن دِیاں اوہناں نُوں جاتا (خیال کیتا) ، کی ایہہ جَمن ویلے اوتھے کول کِرے (کِدے )سَن ، ایہہ گواہی اوہناں دےکھاتے چَڑھ جاسِی تے اِس بارے اوہناں دے کولوں پُچھ ہونی ایں
  43,20,ایہہ کہندے نیں جے خُدائی مَرضی ہوندی اَسی َکدے ناہ پوجا اوہناں دِی کَرنی سِی ، اوہناں نُوں ناہ عِلم خُدائی مَرضی دَا اے ، اوہ انیویں نیں تُکے تِیر چَلاندے رہندے
  43,21,کی اوہناں نُوں اِس توں پہلاں اَساں کِتاب اِنج دِی سِی دِتّی جس دے سِر تے اِیہہ گَل کَردے
  43,22,اوہ تَاں ایہوا کہندے نیں وَڈکڑیاں نُوں ایسے راہے جاندا ڈِٹّھا تے اوہناں دے پِچھے پِچھے ہاں پے ٹُردے