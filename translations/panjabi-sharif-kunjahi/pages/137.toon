quran[8]{c,v,t}:
  6,74,آذَر باپ اَپنے نُوں جَد اِبراہیم کہیا جِس ویلے،توں معبود بُتاں نوں مَنّیا ،کاہنوں (کیوں ) توں تے قوم تِری وِی جاپے گُمراہی وِچ ظَاہرم ظَاہرا(کھلی گمراہی وِچ پے گئے اوو)
  6,75,اِنجے اَساں زَمینی تے اسَمانی شاہی دے کجُھ جلَوے اوس نوں دَسّے(وکھائے) تاں جے او ہ پَک مَنّن والے لوکاں وِچوں تھِیوے
  6,76,تے جَد رات پئی تے اُس اُتے اوس اِک تارا تَکیا، د ِل وچ آیا اِیہہ رَب میرا، جَد اوہ ڈُبیا (غروب ہویا )، آکھن لَگُا ڈُبن ہاراں نال تعلق میرا کَاہدا
  6,77,چَن(چاند) چَمکدا مُڑ اوس تکیا ،تے جاتا (سمجھیا) اِیہہ جے یہہ رَب میرا، اوہ ڈُبّا (غروب ہویا)تے اوس کہیا جے مہنوں ،رَب میرا نا ہ رَستہ دَسّے تے میں گُمراہواں دے سَنگ رَلساں(شامل ہوساں)
  6,78,فیر چَمکدار سُورَج تَکیا ۔تے اس جاتا، اِیہہ رَب میرا، اِیہہ سَبھناں توں وڈّا ، اوہ ڈُبّا ،آکھن لَگّا لوکو میں ناہ سِیری شرک تہاڈے دے وچ اُکّا
  6,79,میں مُونھ اَپنا اوس وَل کیتا، جِسن(جس نے) بنائے نے اَسمان سَنے دَھرتی ،میں اِک واگا ، ناہ مشرک لوکاں وِچوں
  6,80,قوم اوہدی، نال اس دے کُھڑبی(جھگڑی) اوس کہیا کی کُھڑبو میرے نال اَللہ توں ، حالاں اوس رَاہ مینوں پایا،میں خوف ناہ کھَاواں اوہنا ں توں، جیہڑے اُس دے سیری دَسّو ، رَبّوں جے کجھ آن بنے تاں، گَل وَکھری اے،رَب میرے دَا عَلم ہر شے تے چھایا ہویا،کی ناہ مَت (سمجھ) تہانوں آسی
  6,81,کِویں ڈرا میں اوہناں توں،تُسی جِنہاں دی سِیر بناؤ نال اَللہ دے جَد ناہ خوف تہانوں اَللہ نال شریک رَلالینے تے،ناہ پروا نہ کوئی نازل ہے جِنہاں دے بارے ہویا وَل تہاڈے ، تے ہُن دَسّو، ساڈے دوآں وچوں سَوکھا اِطمینانی ہو سَکدا اے کیہڑا ،جے کر عِلم تہانوں ہے وے