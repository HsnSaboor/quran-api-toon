quran[6]{c,v,t}:
  5,90,اےایمان لیائے لوکو نَشہ تے جوئے بازی،د<یوا سَتھانی (آستانے)، فالی کانی(فال تے پانسے) کَم سارے ای مَندے تے شیطانی، پراں پراں (دُور دُور ) اِی رَہوو اِنہاں توں۔تاں جے پھَل چنگیرا پاؤ (فلاح نصیب ہووے)
  5,91,شیطانےدِی مَرضی ایہوا نَشیاں راہے بُغض عَداوت اوہ تہاڈے دِل وِچ پا دیوے تے ڈَک دیوے(روک دیوے) رَب رَب کَرنے اَتے صَلاتوں،کی اِہناں توں باز آ جاسَو
  5,92,آکھے لَگو اَللہ دے تے پیغمبر دے ،اپنا آپ بَچا کے رَکھو،تے جے او مُر او دھر نوں وَگے تا ں اِیہہ سَمجھو ہے رَسُول اَساڈے اُتے گَل اَپڑانے (پہنچا دین )دَی پَابندی
  5,93,جیہڑے وَل ایمان لیائے نالے چنگے عمل کمائے اوہناں اُتے بھار ناہ پیسی(گَرفت ناہ ہوسی) پہلاں پیتے کھَادے بارے،جے اَگوں توں جھَاکا رَکھیا (حَرام توں بَچےرہے )تے گَل مَنّی رَکھی (ایمان تے ثابت قدم رہے )تے کَم چنگے کیتے ہَور زَیادہ جھاکا رکھیا تے گل مَنّی رَکھی،ہَور زَیادہ جھَاکا رَکھیا تے وَرتایا چنَگا (نیک رَویہ رَکھیا)،اَللہ نوں تے وَل وَرتارے والے ( نیک کردار) وَارا کھَاندے(پسند نیں)
  5,94,اے اِیمان لیائے لوکو،اَللہ ہے تہانوں کُجھ اَزماناں چاہندا، اوس شکَارے بارے جو ہَتھاں یا نیزے دِی سَٹ(زد ) وِچ ہَووے تاں جے اَللہ جان لَوَے جے کیہڑا ا س دا ہے،اوہلے وی جھَاکا رَکھدا(غائبانہ وی اللہ توں ڈردا اے)،تے اَگوں توں جِس کسِےوِی حَد ٹَپی ، اوہ عَذاب دُکھا ں دا تَکسی(دردناک سزا ملسی)
  5,95,اے ایمان لیائے لوکو کَرو شکار ناہ کوئی جےاِحرامی ہوو-تے دانستہ جِس اِنج کیتا اوس دِی چَٹی اِنجے دَا چوپایہ کوئی،عَدلی بندے دو، تہاڈے اپنے وچوں گَل مُکا سَن(فیصلہ کرسن) اوہ چوپایہ قُربانی نوں کَعبے تیک (تک) لے جایا جاسِی،یا مُڑ بھَج بھر (کفارہ دے) مسکیناں نوں ہے کھَوانا کھانا ،یاں برابر اس دے روزے تاں جے اَپنے کیتے دَا پَھل آپوں چَکھے، پہلاں جو ہویا، سَو ہویا ، اَللہ پھیر ی لیک (لکیر پھیری) اوس اُتے، ہاں جس مُڑکے انِجے کیتا، اَللہ اس نوں بھَج سی (بدلہ لیسی)، بے شک اَللہ زور آوراے تے اوہ بَدلہ لے سَکدا اے