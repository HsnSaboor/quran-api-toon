quran[5]{c,v,t}:
  13,14,اوسے نُوں ای اَلاوَن اصل اَلاوَن (پکاران ) تے جیہڑے وِی اوس نُوں چَھڈ کے ہین اَلاندے ہور کِسے نُوں جو کِسے وی کَم دے بارے اوہناں دے ناہ کَم آسَکدے ، ایہہ اِنجے وے اپنے ہتھ پسَارے کوئی وَل پانی دے جائے تاں جے مُونھ دے وچ پے جائے حالان پانی انج کدے ناہ مونھ تائیں جائے کفروناں دِی وِی اَلاوَت (پکارا ) اِنجے دِی اے بے حاصل
  13,15,تے اسماناں دے اَندر یاں دَھرتی دے وِچ جو وی ہے وے اللہ اگے نِیوَاں ہووے اَوکھا سَوکھا،انجے اوہناں دے سائے وی شام سویرے
  13,16,دَس خاں تُوں اَسمان تے دَھرتی دا رَب کیہڑا ہے وے کہہ دے اوہ تاں اَللہ اِی اے پُچھ نیں کی مُڑ اوس نُوں چَھڈ کے اوہناں نُوں پے سائیں مَنؒو جیہڑے اپنے کَم سوَارَن یاں وِگاڑن جوگےناہیں پُچھ نیں کی برا بر ہوندا اَنھا اَتے سجَا کھا (ویکھن والا ) یاں مُڑ کی برابر ہووے چانَن اَتےہنھیرا ، کی اوہناں نے اَللہ دے جو سَنگی کِیتے اوہناں نے وی اُنجے دِی مَخلُوق بنائی جِویں بنائی اے اَللہ نے جس مخلوقوں اوہناں نُوں پئ پین تَشابے ( جے خالق ناہ اِکو ) دَس اوہناں نُوں اَللہ اِی ہر شے دَا خالق تے اِک اوسے دَا اِی زور ہر پاسے چَلدا
  13,17,اوسے نے ای اَسمانے توں پانی گھَلیا اوس توں وَگ گئی ہر وادی اپنی وِتھ مطابق تے جھگ جیہڑی اٗبھریوی سِی ہَڑ (سیلاب ) اس نُوں چک ٹُریا ، اِنج دِی جَھگ اے اوہناں وِچوں اُبھریندی اے لوک جنہا ں نُوں گہنے واہتے یاں ایہو جَئی ہور کِسے شے وَاہتے اَگ وِچ گالَھن (پگھلان ) اِنجے حق تے باطل نُوں ٹکرائے تے ، جَھگ جس دِی لوڑ ناہ ہوندی اُڈ پُڈ جائے تے لوکاں نُوں جس توں ہے کُجھ حاصل ہوندا اوہ تھاں تے رہ جائے اَللہ انج مثالاں دے کے لوکاں نُوں سمجھائے
  13,18,بھاء بھَلیائی ہے اوہناں دے، رَب دا حکم جنہاں نے مَنیَا ، تے جنہاں ناہ اوس دِی مَنِؒی اوہناں کول زمینی دولت ساری دِی ساری وِی ہووے تے ایناں کُجھ ہور وِی بھاویں نالے رَلا کے اوہ چھُڈوائی دینا چاہوَن (ہوسی ناہ چھُٹکارا) اوہناں دے نیں مَندے کھاتے تے دوزخ اِی ٹھا ہر (رہن دِی تھاں ) اوہناں دِی اوہ ڈاہڈی اِی مَندی ٹھہرَن (بہت ای بُرا ٹھکانا اے )