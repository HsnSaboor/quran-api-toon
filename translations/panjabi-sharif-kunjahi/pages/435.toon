quran[8]{c,v,t}:
  35,4,جے انکار تیرا اوہ کَردے (تاں کی ہو یا) تیرے نالوں پہلاں دے وِی پیغمبراں دِی اِنجے ناہ سی لوکاں مَنّی ، اوڑک اللہ وَل ای سارے کَمَّاں موڑا کھانا ہے وے
  35,5,لوکو اَللہ دَا وعدہ ناہ ٹلَنے والا ، چار دِناں دِی اس دُنیا دے ناہ بُھچلاوے وِچ آؤ ، اَللہ بارے کِدھرے ناہ شیطان تُہانوں بھچلا جاوے
  35,6,بےشک ویری ہے شیطان تُہاڈا ،اوہنوں تُس ویری(دشمن ) اِی جانو ، جیہڑے اِس دے سَنگی بَن دے اوہ اوہناں نُو ں سَد مَریندا (بلاندا) تاں جے ہووَن اوہ نَرگی
  35,7,جیہڑے لوکی کافر ہوئے اوہناں وَاہتے مار کَراری تے جیہرے ایمان لیائے نالے چنگے عمل کمائے اوہناں دے بھا گاں وِچ َبخشش نالے اَجر وَڈیرا
  35,8,کجھ لوکاں نوں مندے اپنے کَرتوتاں دی چاٹ اِنج لگے اوہ اوہناں نُوںسوہنے دِسدے ایس طرح اِی جس نُوں چاہے اَللہ بھُلیں پائے تے رَستے دے وَل وِی جس نُوں چاہے اوہ لے آئے، اِنج دے لوکاں دے اُتّے ناہ جان اپنی نُوں پیا گھُلا تُوں ، اَللہ نُوں معلوم اے ڈاہڈا جو اوہ کَر دے
  35,9,اوہ اِللہ اِی اے جو ہواوَاں نُوں گھَلدا اے تے بَدَّل چَک لیاوَن فیرا َسی اوہناں نُوں ہکدے (سوکھے ) مارے دیس کِسے وَل تے اوہ دَھرتی اَسی جوَائیے اِس دِی رَاہیں مَوئی ہوئی ہونے پِچھوں ، مَر کے اُٹھنا وِی اِنجے دَا
  35,10,جیہڑا وَل تے عزت چاہے (اوہ ایہہ سمجھے ) ہر طرح دِی عزت اَللہ دے ہَتھ وَس اے ،سُتھری گلوں وِی اوسے اِی پوہڑی بندہ چڑھدا تے اس نُوں کَر دیندی ہے وے سُتھری کَرنی ہور اُچیرا تے اوہ لوکی جیہڑے مَندیاں چالاں چَلدے اوہناں واہتے مار کَراری تے اوہناں دِی چال کِسے ناہ چیرے لگنا (اوہناں َدا مکر آپے اِی غارت ہووَن والا اے )
  35,11,اَللہ نے اِی مِٹی وچوں پیدا کیتا ہے تُہانوں تے مُڑ پانی دِی اِک بوندوں فیر تہانوں جوڑا جوڑا اوسے کیتا تے ناہ آسی (حاملہ) ہو جاندی اے مادی کوئی تے ناہ جَمدی علم ناہ جس دَا رَب نُوں ہووے ، عمُر کِسےوِی عمراں جو غے دی ناہ وَدھدی ناہ گَھٹدی اے ، اے پر جِویں کتِابے اندر لِکھیا ایہہ سارا کُجھ اَللہ واہتے سَوکھا