quran[6]{c,v,t}:
  4,1,لوکو دَبکو رَب اَ پنے توں جِسن تُہانوں پیدا کِیتا اَک اَصلوں اُوسے تَوں اِی سَنگ وِی اوس دَا پیدا کیتا تے اوہناں دُوآں دِی رَاہیں مانھوں زَال (مرد تے عورتاں ) کھِلارے اوہنے بے حِسابے، دَبکو رَب تَوں جِس دے ناں تے کَرو سوَال اَک دُوجے اَگے (ساک بناندے ) ویکھو ناتَل حق دِی پالو (رشتہ قرابت وِچ وِی تقوٰی اختیا ر کرو ) کیوں جے اَللہ وَیکھ رہیا جے سِر تے
  4,2,مال یتیماں دَا پَرتاؤ ، چنگیائی نُوں مَندیائی وِچ بَدلو ناہیں ، ناہ کھَا جاؤ مال اوہناں دَا مال اپنے دے نال رَلا کے ، ایہہ گناہ ِ کَبیرہ ہے جے
  4,3,تے جے خوف تُہانوں ہووے قول تُہاڈا سَانواں رہسی ناہ یتیماں دے حَق بارے ، تاں مَن پَسند زَالاں وِِچوں دو ، تِن یاں چار نِکاحو ، خو ف تُہانوں مُڑ وِی ہووے بے عَدلی دَا جے کَر ، تاں اِک نال اِی کَرو گُزارا یاں ، ہَتھ آئیاں نال پڑاھا لؤ کلَمے ، بے انصافی توں اے چَنگا
  4,4,ہَسدے مِتِّھے مہر نِساواں تائیں دیوو جے کُجھ چھَڈَّن اوہ تُہانوں ، اپنا مال سَمجھ کے وَرتو رَچدا پُچدا ِ گِن کے
  4,5,دَھن دولت ناہ کرو حَوالے کَم عَقلاں دے جِس نُوں ہے سُپرد تُہاڈے کِیتا ، ہاں اِس وِچوں کھان ہَنڈان لَئی دیوو نیں ہَتھ کشاددہ اَتے بُلاری مِٹِّھی رَکھ کے
  4,6,تُسی یتیماں دِی اَزمائش َکَردے جاؤ جَد تائیں نہ اوہ نِکاحی عُمرے اَپڑَن ، مُڑ جے دِل گوَاہی دیوے اوہ سَیانے ہو کَھلے نیں ، مال اوہناں دَا اوہناں دِی جھُولی وِچ پاؤ ، اِس نُوں اَج بَلے ناہ لاؤ (جلدی خرچ ناہ کرو) کَل اوہ بالغ ہویاں (اس نُوں لے جاوَن دے ) کھاندا پیندا آپ ناہ اُس چوں کھائے ہاں تنگ دَستی لے سَکدا اے اِس دے وِچوں جَچدا جَچدا ، مال یتیماں دَا پَر تاندے کول گواہ وِی کوئی رَکھو ، بھانویں اَللہ آپ اَکَلا ہے حساب کَرن نُوں کافی