quran[5]{c,v,t}:
  66,8,اے ایمان لیائے لوکو سچے دِل تَوں اَللہ دے وَل موڑا کھاؤ،ہو سکدا اے رَب تہاڈے پلَے لگے دَھبے دھو دیووے تے اوہناں باگاں دے وچ وَاڑے(داخل کرے) کول جنہاں دے وَگدےپانی،اوس دہاڑے اللہ بے آبرو ناہ کَرسِی پیغمبر نُوں تے ایمان لیاون والےاُوس دے آں سنگ پالڑےآں نوں، نُور اوہناں دَ ا اَگے نالے سجے پاسے ڈَلھکاں دیسی،تے اوہناں دی ایہہ دُعا ہر ویلے ہوسِی ، اے رَب ساڈے نُور اَساڈے حصے دَا ساڈے بھاگیں رَکھیں ،پردہ پوش اَساڈا ہوویں ،تُوں ہر شے تے قَادر ہے ویں
  66,9,نبی اَساڈے کفروناں تے دو رَنگیاں منافقین دے نال ہوجا تُوں ڈَانگو ڈَانگی(جہاد کر)،تے ساہ (سانس) لین ناہ دیہہ ،اوہناں نُوں،اَگ حوالے اوہناں ہونا تے اوہ ٹھاہر بڑی اِی بھَیڑی
  66,10,کفروناں نوں اللہ یاد دِلا وے نوح نبی تے لوط نبی دِیاں زالاں (بیویاں )تے جو گذری،دونویں ساڈے چنگیاں بَندیاں وچوں ،دُونھ دے نال نکاحیاں ہوئیاں ہے سَن،پر دوآں ای اوہناں نال خیانت کیتی تے اوہ دونویں ای پیغمبر،اللہ کولوں اوہناں واہتے چھوٹ کوئی وی لے سکے ناہ،تے حکم اوہناں دے بارے ہویا،دوجے دوذخیاں دے نال تُسی وی اَگ وِچ جاؤ
  66,11,تے ایمان جنہاں نیں آندا، رَب اوہناں نُوں گل سُناوے ،فِرعونےدی تِیوی وَالی(بیوی والی)۔اوس دُعا رَب اَگے کیتی ، میرے واہتے گھرَ اُساریں (بنائی) جَنَّت دے وِچ،فرعونے تے اوس دے کَرتوتاں کولوں دُور اِی رَکھیں مینوں ، نالے حَد ٹَپالے لوکاں کولوں ،
  66,12,اِنجے مَریم عِمرانن سی، جِس نے اپنی شَرم وحیا دِی رَاکھی کیتی۔ایسے توں ای ،اپنے وَلّوں رُوح اس دےوچ اَساں بھر دِتی ، اپنے رَب دِی گَلاں تے سنَے کتاباں اوس دی آں تے پوری اُتری ،تے اوہ سِی آکھے لگ کے ٹُرنے والی﷽