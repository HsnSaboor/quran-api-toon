quran[10]{c,v,t}:
  16,55,تے اِنج اوہ ناشُکری کَردا اوس دِی جو اَساں سِی اس نُوں دِّتَّا ، ٹھیک اے موجان چار دِہاڑے کَر لَئو ایتھے ، پتے تُہانوں لَگ جاوَن دے
  16,56,ساڈے دِتُے ہوئے وِچوں اوہناں دَا اوہ حصہ مِتھن ، جنہاں بارے پتہ نواں ناہ کجھ اوہناں نُوں ، قَسم خُدا دِی جیہڑے کُوڑ تُسی پے جوڑو اوہناں بارے پُچھ تُہاڈے کولوں ہوسِی
  16,57,حَد ایہہ وے )اوہ جائیاں مَتھے لان اَللہ دے ، پاک اہناں چیزاں توں جیہڑا، اَپنے وَاہتے جی اَپنا جو چاہندا ہے وے (یعنی بیٹے )
  16,58,ایسے کرکے جَد کوئی آن سُناندا ہے نیں دِھی ہونے دِی ، مونھ تے کالک آ جاندی نیں تے اوہ رِجھن لَگدے
  16,59,خبر ملی اس نوں جو ہُوندی ( بیٹی دی پیدئش دی ) اوہ اس دی منحوسی ہَتھوں ، لوکاں کولوں چھُپ چھُپ بہندا سوچے پیندا اِس نوں زندہ رکھا ں تے انج ہِینا ہووَاں (ذلت اُٹھائے ) یا ں مُڑ مِٹی وِچ دَب دیواں ، رَب سمجھے نیں سوچ اوہناں دِی کِڈی ماڑی
  16,60,چھیکڑ تے ایمان ناہ جیہڑے لوک لیاوَن ، مَندا حال اوہناں دَا تے اَللہ دِی شان اُچیری سَبھناں نالوں اوہ عزیز اے اوہ حکیم اے
  16,61,پکڑ کَدے جے اَللہ کَردا ، لوکا ں دے کَرتوتاں اُتّے کوئی وِی جندیال ناہ بچ دَا (کوئی جاندار زندہ ناہ رہندا )، ایسے کَرکے لوکاں نُوں اس ڈھل دِتّی اے مِتھی ہوئی مُدت تائیں اوہ ویلا جَد آجانا اوہناں اُتے پل وی اُس مڑ ہونا اَگے پچھے ناہیں
  16,62,اَللہ دے لَڑ پان اوہناں نُوں آپ جنہاں تَوں نَسَّن ، مُونھ اوہناں دے جھُوٹھ اُسارن جے اوہناں دے بھاگیں سُکھ اے حالاں اَگ اوہناں دے بھاگیں شک ناہ کوئی تے اوہ سَب توں پہلاں جاسَن
  16,63,سونھ اَللہ دِی اَساں پیغمبر قوماں قوماں دے وَل تیرے تَوں پہلوں وِی گھَلے ، پر شیطان اوہناں نُوں عمل ، اوہناں دے چنَگیا کر کے دَسّے ، اَج اوہوا اِی یار اوہناں دَا ، تے اوہناں تے بھا عذاب دُکھاوَاں ہے وے
  16,64,ایہہ کِتاب اَساں تے نازل کیتی تیرے وَل اس گلَے جے تُوں اوہناں نُوں سمجھائے جس دے وَل اوہ دو دَلِیلے (اختلاف وچ نیں ) ایہہ ہدایت تے رحمت اے اوہناں وَاہتے جو مَن ٹُردے (ایمان لیاوَن )