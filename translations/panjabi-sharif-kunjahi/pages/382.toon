quran[8]{c,v,t}:
  27,56,تے اوہناں دِی اِکّو گَل سِی ، لُوط کیاں نوں اِیتھوں کَڈوں ، اوہ بَن دے نیں پاک پَوِتَّرْ
  27,57,فیر اَساں اُ س نُوں تے اُس دے گھریالاں نُوں صاف بچایا ، زَال(بیوی ) اِس دی نُوں چھَڈ کے ، اوس دے مَتّھے ِلِکھ گھَتیا سِی سَنگوں چھُٹنا
  27,58,اَساں اوہناں نُوں پَتھروڑی پھَنڈ چاہڑی اوہ ڈاہڈی بھیڑی ہے سی ہوڑے ہَٹکے لوکاں وَاہتے
  27,59,اے نبی (صلی اللہ علیہ وآلہ وسلم) کہہ دے شُکر خُدا دَا کَرناں ،چون(خاص) اُس دے نیں بَندے جیہڑے ، اوہ سلامت جیوَن شالا ، (اُوِہناں توں پُچھ ) اَللہ چنگا یاں اوہ چنَگے تُسی شَریک جِنہاں نوں، اوس دے نال رَلاندے ہے او
  27,60,آخر کِس نے خَلقائے نیں ایہہ اَسمان اَتے ایہہ دَھرتی ، اَسماناں تَوں پانی گھَلدا کون تہاڈے واہتے فیر اُگاندے اِس دے پاروں باغ بغیچے بھاوَن والے رُکھ اُگانے وَس تہاڈے وچ کَدوں سَن ، کی کوئی ہور خُدا دے نال ،پُجِیوَنْہارا ہے وے ، سَچ تاں ایہہ وے ، قوم تُسی او ، رَاہ چھڈلاں دِی
  27,61,آخر کِس نے دَھرتی ، تھَاں ٹکِن دِی کیتی تے وچ اس دے کسِّیاں نالے جاری کیتے تے پَربت وِی اِس اُتّے کھَلوَائے ، دو دریاواں نوں وَکھ کردے ٹپے اوس بنائے ، کی مُڑ کوئی ہور خُدا دے نال ، پُجِیوَنْہارا ہے وے ، سَچ تاں ایہہ وے چوکھے لوکی سَمجھوں کورے
  27,62,آخر کیہڑا ڈُکھیے دِی فَریاد ہے سُن دَا تے کَردَا اے دُکھ مسافر ، دُنیا دِی چودھراہٹ کِس تہانوں دِتُّی ،کی کوئی ہور خُدا دے نال پُجیوَنہارا ہے وے ، تھوڑے اِی مَت (نصیحت ) لینے والے
  27,63,آخر کوں تہانوں راہے پاندا ہے وے جَل تَھل اَندر وِچ ہنھیرے ، رَبْ دِی رحمت ہونوں پہلاں اوہ ہَواواں گھَلدا کیہڑا خوشیاں ہون جنہاں دے پلَّے ،کی مُڑکوئی ہور خُدا دے نال ، پُجیوَنّہارا ہے وے ، اُس دے نال شریک جنہاں نُوں کردے ہے او، اوہ اُچیرا بہت اوہناں توں