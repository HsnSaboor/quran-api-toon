quran[8]{c,v,t}:
  8,1,مالِ غَنیمت دے بارے پُچھدے نیں اوہ تینوں،دَسّ اِیہہ دولت اَللہ اَتے رَسُول اوس دے دِی ،ایس کر کے اَللہ کولوں ڈَردے (ایس تےجھگڑو ناہیں)آپس وِچ صُلح صَفائی رَکھو جے مومَن او،اَللہ اَتےرَسُول اوس دے دِی آکھی مَنّو
  8,2,مومن اوہوا دِل جنہاں دے کَمبَن لَگدے ،اَللہ دا ناں (نام)سُن کے،تے آیات الٰہی کوئی جَد اوہناں دے کَنّیں پاوے ،ہوراِیمان وَدھیرا( زیادہ) اوہناں دَا ہو جاوے،اوہ تَوکّل رَب اَپنے تے کَردے
  8,3,قائم کَردے اوہ صَلاتاں تے ساڈے دِتّے چوں دیندے
  8,4,سَچے مومَن اِنج دے ہوندے،رَب دے کول اوہناں دے دَرجے،بھُل کھُنج اوہناں دی رَب دھووے تے عِزت دِی روزی دیوے
  8,5,سِی رَب تیرے ٹھیک سَمجھ کے،تینوں گھَر تَوں باہر آندا،اِک وَنڈ (گروہ) نُوں ایہہ گَل ناہ وَارا کھَادی (اِیہہ گَل پسند ناہ آئی)
  8,6,اوہ ایس ٹھیک قَدم دے بارے ، تیرے نال سَن بحثے لگَّے،(بحث کرن لگے)کیوں جے اوہناں نُوں لَگدا سِی اوہ موتَل پاسے (موت وَل) ظاہرَم ظاہرا اوہ دَھکِیوے جاندے پئے نیں(اوہناں نوں دَھکّا دِتّا جا رہیا اے)
  8,7,اِنجے یاد کَرو جَد اَللہ تُہاڈے نال ایس گَل دَا سِی وَعدہ کیتا، دُونھ دِھراں چوں، اِک مَنّےدِی اِین تہاڈی (اِک تہانوں مِل جاسی)،دِل تُہاڈا اِیہہ کَردا سِی ،اوہ تُہاڈے قابو آوَن جِنہاں دے سِر سینگ ناہ ہووَن (کمزور گروہ)، پَر اَللہ دِی اِیہہ مَرضی سِی ،حَق دِی گَل اُچیری ہووے ،اَپنی آکھی رَاہیں، تے کُفروناں دی جَڑ وَڈّی جائے
  8,8,تے دُدھ دَا دُدھ تے پانی دا پانی اِنج نِترے ، بھَاویں جُرمی نَک مُونھ چَاہڑَن