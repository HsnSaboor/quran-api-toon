quran[9]{c,v,t}:
  14,25,حکم الٰہی نال ہر ویلے پھل ہے اس نوں لگدا رہندا انج مثالاں دے کے اللہ لوکاں نوں سمجھاندا تاں جے اوہناں نوں مت آوے
  14,26,دوجے پاسے بھیڑی گل وی بھیڑے بوٹے وانگون ہوندی جس نون لوکی مٹی چوں پَٹ دیندے نیں تے اوہ جڑ پھڑے ناہ کَدھرے
  14,27,انجے اللہ پکیان رکھدا اوہناں نون ایمان لیاون جیہڑے پکی پیڈی گل دے نال ای اس دنیاوی جیون وچ وی تے نالے اَگے چل کے تے گمراہاوں نون اوہ پاندا وچ بھُلیکھے ، اللہ کردا جو کجھ چاہندا
  14,28,کی توں اوہناں بارے غور کدے ناہ کیتا اللہ دی نعمت دے کے کفر وہاج جنہاں نے لیتا تے انج اپنی قوم اوہناں نے بربادی دے وَھیڑے واڑی
  14,29,جس دا نان (نام ) جہنم ہے وے واسا کرسن اس دے اندر تے اوہ ڈاہڈی ت بھیڑی ھاں اے
  14,30,اوہناں نے ای اللہ دا ہم درجہ ہوراں نوں سی منیا تے انج اس دی راہون لوکاں نوں تھڑکایا ، کہہ نیں موجاں کو لئو اوڑک موڑ تساں نے اَگ دے وَل ای کھانا
  14,31,میرے اوہنان بندیاں نوں توں دے تسلی ، جیہڑے تے اہمان لیائے رہن نمازاںاُتے قائم ، تے جو کجھ وی اَساں اوہناں نوں دِتا ہویا خرچ کرن اوہ اس وچوں ظاہرم ظاہرا وی تے اوہلے وی ، اس توں پہلاں جے آجائے اوہ دِہاڑا جدوں بپار کوئی ناہ چل سی ناہ کوئی یاری چل سی
  14,32,اللہ ای اے جسن نے رچیا اَسماناں نوں تے دھرتی نوں تے بدلاں توں وَرساندا اے پانی اوہوا تے مڑ اوسے پانی نال اوہ پھَل پھُل پیدا کردا رزق تہاڈا کر کے ، بیڑی(کشتی ) نوں وی اوسے کیتا وَس تہاڈے تاں جے چلے وچ دریاواں اس دے اَمروں (حکموں ) اوسے ندیاں نوں وی کم تہاڈے واہتے کیتا
  14,33,سورج نوں تے چن نوں اوسے کم تہاڈے لایا ہویا اوہ پے اوسے واگے وگدے انے رات دِہاڑے تہاڈے آہڑے لائے