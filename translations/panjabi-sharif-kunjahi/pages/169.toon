quran[6]{c,v,t}:
  7,150,تے جَد موسٰی قوم اپنی دے وَل واپس آیا،روہے روہے(غصے) وِی ا وہ ہویا تے جھُریا وی(رنج وی ہویا) ، اوس کہیا جے میرے پِچھوں،میری تھَاویں ،کَم تُساں اِیہہ ماڑا کیتا،رَب اَپنے دَا قہر بُلانے دِی سِی اینی سَوڑ (جلدی)تہانوں ،پٹیاں(تختیاں) نوں اوس پاسے دَھریاں(رَکھیا) تے بھائی نوں اوس پَٹیاں توں نَپ کے (وَالاں توں پھَڑ کے) اَپنے وَل دھرونی دِتّی(اپنے وَل کھِچیا)،اوس ہارون کہیا اے ماں جائے،اِہناں لوکاں مینوں کجُھ ناہ جاتا(سَمجھیا)،اِیہہ تے مینوں تھَاں مارن تک جا اَپڑے سَن، ویری(دشمن)لوکاں نُوں ناہ موقع دے توں میرے تے ہَسن دا،تے ناہ گِن توں مینوں حَد ٹَپلاں دے وِچوں
  7,151,موسٰی فیر دُعا اے مَنگی،رَبّا مینوں سنَے(ساتھ) بھَرا(بھائی ) دے بخشیں،سَانوں اَپنی رحمت دے سائے وِچ رَکھیں،توں سَب رحم دکھاوِن والڑیاں توں وَدھ کے رحم دِکھاویں
  7,152,تے وَچھے نُوں پُجن والے ، اَپنے رَب دے غُصے ہَیٹاں اَج آئے ، کَل آ ئے،دُنیا وِچ خَواری تَکسن، کوڑ ا ُساری کَرنے والے(جھُوٹھ گھَڑن والے) اِنجے اَپنی کیتی پاندے
  7,153,پَر اوہ لوک جِنہا ں دے کولوں مَندیائیاں(بُری گَلاں ) تے ہوئیاں، تے مُڑ اوہناں توبہ کیتی تے ایِمان لیائے(اوہناں واہتے) رَب تیرا ہے بَخشنہارا تے رحم دِکھاون والا اَگوں واہتے
  7,154,ٹھَنڈا ہویا جَد موسٰی دَا غُصہ تے اوس لَوحَاں چَائیاں(تختیاں چُکیاں) اوہناں وِچ ہَدایت بھَریاں رحمت بھَریاں تِحریراں سِن اوہناں واہتے رَب توں جیہڑے ڈَرنے والے
  7,155,مُڑ موسٰی نے سَتر بَندے قوم اپَنی چوںچھانٹے ،سَاڈے کارے دی تھاں واہتے(تاں جے سَاڈے مُقرر وقت تے حاضر ہون) تے جَد پَکڑ بھُچالے کیتی (زلزلے نے آپھَڑیا)،موسٰی عرض گُذاری،رَبّا توں چاہندا تے ایس توں پہلاں اِہناں نوں وِی تے ،مینوں وِی ، جانوں لے سَکدا سِی، کی ہلاک اَسانوں توں ہُن کَرنا چاہیں،سَاڈے وِچدے بے عَملاں دے ،عَملاں پاروں،تیرے وَلوں اے ازمائش لَگدی ہے وے جِس نوں چاہیں اس دی راہے بھُلے پا ئیں،جس نوں چاہیں راہے پائیں،توں اِی سَاڈا اے سِر سائیں، بَخش اَسانوں کَر توں رحم اَساڈے اُتے،توں ایں سَب توں وَدھ کے ہے وے بخشنہارا