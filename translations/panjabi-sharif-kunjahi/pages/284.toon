quran[10]{c,v,t}:
  17,18,جیہڑا چاہے اوہنوں ہُن ای کُجھ لَبھ جائے اوہنوں ایتھے اِی جِنَّا مَر ضی ہووے دے دینے آں جِویں اِراداہ ساڈا ہووے ، جِس دے وَاہتے ، اَگے چل کے اوس دے واہتے دوزخ اَساں بنا دِتّا اے جِس وِچ اوہ دَھکے کھاندا رَدیا ہویا (ملامت زدہ ) ٹُر جائے دَا
  17,19,اے پَر جِس نے چھیکڑ (آخرت ) چاہی تے اِس وَاہتے جَچدی ہوئی کوشش کیتی تے اوہ مُومن ہویا ، اُس دِی کوششش نُوں پھَل لگ سِی
  17,20,مَدد اَسی تَاں اِہناں دِی وِ ی اوہناں دِی وِی کَردے ہے آں تیرے رَب دے دِتّے وِچوں ، تے رَب تیرے دِی ناہ دَین کِسے دے اُتّے بند ہوندی اے
  17,21,تَک اَساں کِنج اِکْنَاں نُوں اِکْناَں نالوں چُوکھاں دِتُا پَر اوڑک دے دَرجے وَڈے پَر اوتھے دِی دَات اِی وَڈی (فضیلت ہور وی زیادہ ہوسِی )
  17,22,نال اَللہ دے ہُور کوئی مَعبُود بنا ناہ ، مَت ہو جائیں مَندیایا ں تے خوارَاں وِچوں
  17,23,تیرے رَب دَا حُکم ایہوا اے بِن اُس دے ناہ ہُور کسِے دِی کَرو عبادت ، ماپڑیاں (والدین ) نال رَویہ چَنَگا رَکھو اوہناں وِچو ں جے اِک وَل یاں دونویں اِی وَل بُڈھے تِھیوَن اوہناں اَگے اُف کَرو ناہ تے ناہ بُولو کھُروا ہو کے (جھڑک کے) اوہناں نال بُلاری اَپنی مِٹھی تے نَرمیلی رَکھو
  17,24,اوہناں اُتے نرم دِلی دے نال اِی کھَنب کھَلاری رَکھو تے ایہوا اِی مَنگو رَبَّا نَظر کَرم دِی رَکھیں تُوں اوہناں تے جِیویں اِہناں نے سَاڈے اُتّے ساڈی چھوٹی عُمرے رَکھی
  17,25,رَب تُہاڈے توں ناہ اوہلے جو کُجھ ہے تُہاڈے اَندر جے تُساں بندیائی توں کَم لیا تاں(صالح بن کے رہے ) بے شک اوہ اے بخشنہارا اوہناں وَاہتے جیہڑے اُس دے وَل پَرتیِوَن
  17,26,ساک (رشتے دار ) اَپنے نُوں حَق دیوو جو اُس دَا ہووے ، مَسکیاناں نُوں وِی رَاہیاں نُوں وِی ، پَر دولت ناہ اینویں پھُو کو
  17,27,بے شَک دولت پھوکَن والے شیطاناں دے سَنگی ہوندے تے شیطان اے ناہ مَن ٹُرنے والا رَبْ دِی