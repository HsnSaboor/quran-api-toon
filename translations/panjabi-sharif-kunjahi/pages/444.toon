quran[16]{c,v,t}:
  36,55,اُس دِن جَنَّت والے لوکی عیش کَرن دے
  36,56,سَنگ اپنے دے نال اوہ ہوسَن ، تَکیے لا کے بیٹھے ہوسنَ چھاواں تھلے ۔ تَختاں اُتّے
  36,57,اوتھے اوہناں وَاہتے میوے ، ہر مونھ کَڈھی پوری ہوسِی
  36,58,سُکھیں وَسّو رَب رَحیم ایہہ آپ آکھے دَا اوہناں تائیں
  36,59,جُرمی لوکاں نُوں رَب کہسی دُور ہو جاؤ اَج تَوں لے کے
  36,60,آل آدم دِی ، اَساں تُہانوں کہیا نئیں سِی ایہہ جِھیں کر کے ، جو شیطان آکھے، ناہ کرنا ، اوہ تُہاڈا دُشمن ہے وے ظاہرم ظاہرا
  36,61,تے میری اِی آکھے لَگو ، سِدَّھم سِدِّھی رَاہ ایہوا جے
  36,62,اودھر اوہنے بوہتے سارے لوکاں نُوں بَد راہ تُہاڈے وِچوں کِیتا ، کیوں ناہ سَمجھ تُہانوں آئی
  36,63,ایہہ اوہ دوزخ ہے وے جِس دِی گَل تُہاڈے نال ہوئی سِی
  36,64,انکاراں دَا سِٹہ، (اس دُنیا دے کُفر دی پاداش وِچ ) اس دے اَج تُسی جا گلمے لگو
  36,65,ہُن اوہناں دے ہو ٹھاں اُتّے تالے ہو سَن ہَتھ اوہناں دے ، ساڈے نال کلَامی ہوسَن ، پیر گوَاہیاں دیسَن جو کجُھ رہے سِی اوہ، اوسے دے بارے
  36,66,اَج وِی چاہیے تے کَھس لیے ، اَکھیاں دی لَو اوناں کولوں ، فیر جَدوں ایہہ، راہ کھیہڑے وَل بَھج کَرن دے ، کَکَن بھال سَکن دے اس نُوں
  36,67,جے اَس چاہیے تَھاں دے اُتّے اوہناں نُوں بے وَس کَر دئیے تے اوہ رہن کِرے ناہ آؤنےجاؤنے جو غے
  36,68,جِس دے ساہ (سانس ) وَدَھائیے اُس نُوں کمزور ی دے وَل پرتائیے ، ایہہ ناہ سَمجھ اوہناں نُوں آوے
  36,69,اَس ناہ ا یس نبی اپنے نُوں شعر گَھڑن دے پاسے لایا ناہ ایہہ گَل اے اِس دے وَارے، اس دے بُول نَرول نََصیحت ، تے قرآن اے ظاہرم ظاہرا
  36,70,تاں جے زندہ ہے نیں جیہڑے (جندوں جانوں ) اوہناں تائیں ہوڑے ہَٹکے ، تے انکاری لوکاں بارے ، رَب دِی آکھی پُوری ہووے