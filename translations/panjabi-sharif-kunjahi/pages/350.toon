quran[10]{c,v,t}:
  24,1,نازل کیتا ہے اَساں اِس سُورت تائیں اِس دیاں گَلاں فَرض تہاڈے اُتّے ا ِس دی رَاہیں نازل ہوئیاں بَاتاں کھَریاں کھَریاں تاں جے پلَّے بَنّھو
  24,2,زَانی زَانَن دُوآں نُوں اِی سو سو دُرّے (کو ڑ ے ) لاؤ تَرس کَرو ناہ اوہناں اُتّے حُکم اَللہ دے ویلے جے اِیمان تُہاڈا ہے وے اَللہ اُتّے چھیکڑ دِن تے ، ہے ضَروری مومَن وِی کُجھ آکے ویکھن بَاب اوہناں دے ہوندی
  24,3,زَانی زَانَن نال اِی گَنڈ تَروپا لاندا (نکاح کردا) یاں مُڑ جیہڑی مُشرک ہووے یعنی زَانی نال اِی زَانن دَا گَنڈ تَروپا لَگدا یاں نال اوس دے جیہڑا مُشرک ، کیوں جے مومَن لوکاں واہتے ہے حرام ایہہ حرکت
  24,4,تے اوہ جیہڑے تُہمت لاوَن زَالاں نیکاں پاکاں اُتّے (تہمت لان پاک دامن عورتاں تے ) پرَ ناہ چار گواہ او پیش کَر سَکَن اِس بارے ڈَنڈ اوہناں نُوں اَسّی دُرّے ، اَگوں واہتے اوہ گواہ ناہ (گل کِسے وچ ) منَے جاسَن
  24,5,انج دے لوکی بے اَتبارے ہاں جنہاں نے توبہ کِیتی اِس تَوں پِچھے تے مَن دھوتا ، بے شک ہے غفور رحیم اوہ ذات اَللہ دِی
  24,6,جیہڑے لوکی اَپنی رَنّاں اُتّے تُہمت لاندے پَر ناہ اَپنے باجھ گواہ اوہناں دَا کوئی ، اوہناں دَی اِک گواہی ، چار گواہیاں بَن جاندی اے جے اوہ خاوند چارے وَاری اَللہ دِی سونھ کھا کے آکھے ، اوہ سَچا اے ،
  24,7,تے آکھے ایہہ پَنجویں وَاری اوس اُتُے لَعنت جے اوہ کُوڑا،
  24,8,عورت ماروں بچ سَکدی اے جے اوہ اَللہ دِی سونھ کھا کے چاروں وَاری ایہہ آکھے جے مَرد اُس دا اے کُوڑ مَریندا
  24,9,تے مُڑ پَنجویں وَاری آکھے غَضب خُدا دَا میرے اُتُے مَرد میرا جے سچَا ہووے
  24,10,ایہہ اَللہ دے فَضلوں رحموں (جس نے تہاڈے واہتےسَوکھی راہ نیاں(فیصلے ) دِی کَڈھی تے اوہ توبہ مَنّن والا نالے حِکمت والا