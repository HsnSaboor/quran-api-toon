quran[5]{c,v,t}:
  6,69,تَقوے والے لوکاں اُتے بھَار ناہ اِنج دے لوکاں دی کیتی دا، نَصیحت کَرنی بَن دِی ،شاید اوہ ہدایت پاوَن
  6,70,چھَڈ اوہناں نوں جیہڑے دین اپنے نوں گِن دے نیں مَشغولہ تے جَگ جیون(دنیا دی زندگی) پچھے بھُلے، اوہناں نوں توں دیہہ قُرآنی ایہہ نَصیحت جے ہر اِک نے اپنا کیتا پانا،جِند کِسے دا ناہ کوئی اَللہ باجھوں حامی ناہ کوئی سَفارش کرَنے والا،جے عِوضانے دی گَل ٹورے کِسے قسم دی وِی،عِوضا نہ لیا ناہ جاسی اِس دے کولوں ، ایہہ لوکی تے کرتوتاں توں ہین شکنجے جانے،اوہناں واہتے کھَولر پانی تےعذاب دُکھادا ں ہوسی نابر(انکار حق)ہونے پاروں
  6,71,پُچھ اوہناں توں کی اَللہ نوں چھَڈ کے اوہناں دا سمرن کرئیے(اوہناں نوں پکارئیے )جیہڑے ناہ تے نفع پچاون ناہ نقصان پچاون جوگے ،تے جَد اللہ راہے سانوں پا دِتّا اے ،کیوں اَسی پچھڑوئیں ٹُرئیے(اُلٹے پیر پھر ئیے)،اوس دے وَانگوں جِسن (جس نوں) بڈاوے(شیطان) بھُلے پاوَن (بھٹکا دیوے)جنگل بیلےتے سنگی پئے وَاجاں(آوازاں دین) مارن ،ایدھر آ توں سِدھی واٹے(راہے)،کہہ دے سِدھی راہ تے راہ رَباّنی ہے وے،حُکم اَسانوں، کُل عَالم دے رَب اَگے ای سیس نوائیے(سِر جھُکا ئیے )
  6,72,پکَے اَسی نمازی بنئیے(بن جائیے) تے اوس کولوں دبئیے(دب جائیے)،اوہوا اِی ،اے اُٹھ کے جِس دے وَل جانا ایں
  6,73,اِیہہ اسَمان اِیہہ دَھرتی اوسے بَرحق پیدا کیتے تے جَد کہسی ہو جا ،تے ہو جاسی بَر حق اوس دا کہنا، اوسے دِی ای اوس دِہاڑے چَلسی، جَد قرنائے پھُوک وَجیسی(صورپھونکیا جاسی)،عِلم ہے اوس نُوں دِس (ظاہری)اَن دِس د َا (پوشیدہ) اوہ حَکیم خَبیر اے