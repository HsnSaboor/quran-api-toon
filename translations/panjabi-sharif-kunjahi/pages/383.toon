quran[13]{c,v,t}:
  27,64,آخر کِس نے پیدائش دَا مُنڈھ بَدھا سِی (تخلیق دِی ابتدا کِیتی ) تے اس نُوں پرتاوے دَا وِی ، اَسماناں تے دَھرتی توں کیہڑا رزق تُہانوں دیندا ، کی مُڑکوئی ہور خُدا دے نال ، پُجیوَنْہارا ہے وے ، تُوں لَلکر جے لے کے آؤ ، گل کوئی پیڈی جے کر سَچ تُہاڈے پلَّے
  27,65,دَس اوہناں نُوں عِلم ناں غیبی ، مول کِسے نُوں اَللہ باجھوں بھانویں اوہ اَسمانوں تے وے بھاویں دَھرتی اُتّے ہے وے، ایبھی خبر کِسے نُوں ناہیں کدوں اُٹھائے جاوَن دے اوہ
  27,66,سَچ تَاں ایہہ وے اوڑک(آخرت ) بارے ہے علم اوہناں دَا سِر پَرنے ، اس دے بارے اوہ شَکَّاں دے مارے ہوئے ہَتھوں بالکل اَنَّھے مُورے
  27,67,کافر لوکی ایہہ کہندے نیں کی جَد مِٹِّی ہو جاوَاں دے ، وَڈکڑیاں دے نال اَسی اِی فیر اِک وَار اُٹھائے جاسَاں
  27,68,ایہہ دَھمکی سَانوں وِی دِتّی ، ساڈے پیو دَادے نُوں دِتّی، اِس توں پہلاں ، تے ایہہ ہے نیں پِچھوں ٹُردے آئے ہوئے قِصَّمْ قِصے
  27,69,کہہ اوہناں نُوں دُنیا دے وِچ پِھر کے ویکھو کی اَنجام اوہناں دَا ہویا پاپ کمَاندے رہے سِی جیہڑے
  27,70,تُوں اوہناں دے بارے جھُر ناہ (رنج ناہ کر )تے اوہ چالاں جو پئے چَل دے اوہناں توں دِل تنگ ناہ ہو تُوں
  27,71,اوہ کہندے نیں کَد دَھمکی نے پُورا ہونا ہے جے کر سَچ تُہاڈے پلے
  27,72,کہہ دے تُوں جے ہو سَکدا اے جِس دے بارے سوڑے ہے او کُجھ نَمُونہ اس دَا ہُن اِی تَکو
  27,73,گَل تَاں ایہہ وے رَب تیرا اے لوکاں واہتے فَضلاں بھَریا ایہہ گل وَکھری چوکھے لوکی ناشُکرے نیں
  27,74,تے رب تیرا ڈاہڈا جانے کی کُجھ اوہناں دے اَندراں وِچ ، کی کجھ ہوٹھاں وِچوں کَڈدے
  27,75,کیوں جے اَسماناں دے وِچ دِی تے دَھرتی دے وِچ دی کوئی غیب ناہ اِنج دِی جو ناہ وِچ کِتاب کَھری دے
  27,76,اِسرئیل کِیاں نُوں وِی تے ایہہ قُرآن دساندا ہے وے کِنْیاَں ایں اوہ گلاں وَکھری ، سُوچ جنہاں دے بارے ہے اوہناں دِی