quran[8]{c,v,t}:
  16,111,اوس دِہاڑے جَد ہَر کوئی نَفسا نَفسی دے وِچ ہوسِی تے ہر اِک نُوں کیتے دَا اِی پَھل ملنا ایں حَق ماری ناہ ہونی
  16,112,اللہ گل سُنادا ہے وے اِک وَستی دِی ، اَمن اَمان دِہاڑے اوہدے واہوا چَنگے بِیت رہے سَن کھُل ا ِرزق اوہناں نُوں سِی ہر پاسوں مِل دَا فیر اوہناں نے اَللہ دے اِحسان بھُلائے، مُڑ اَللہ نے بھُکھ تے ڈَر دَا پان پوَایا سِی اوہناں نُوں اوہناں دے کَر تُوتا ں پاروں
  16,113,فیر رَسول اوہناں دے وِچوں اوہناں دے وَل آیا اوہناں نے اُس نُوں جھُٹلایا جِس توں اوہ عذاب شکنَجے دے وِچ آئے کیوں جے اوہ سَن بے فَرمانے
  16,114,اَللہ نے جو دِتّا ہے جے اوس چوں کھاؤ چنَگا ستُھرا ، تے اَللہ دے دِتّے اُتّے شُکر گزار ہو جاؤ جے عبادت اُس دِی ہے او کَرنے وَالے
  16,115,اَللہ وَلوں ٹھاک تُہانوں مُردارے دِی ، رَت دِی (خون دی ) ، خَنزیری ماسے دِی (خنزیر دے گوشت دِی ) اے یاں مُڑ اُس دِی غیر اَللہ دے نَاں (نام ) تے جیہڑا کیتا ہووے ، مُڑ وِی جے لاچاری ہووے ، سِر پھیری یاں حَد ٹَپنی ناہ ہووے (چُھوٹ تُہانوں) بے شَک اَللہ بخشنہار اے رحمتکار ا ے
  16,116,اپنے مُونہوں آپوں گَھڑ کے ایہہ ناہ آکھو ایہہ حَلال اے ایہہ حَرام اے ، اَللہ دے اوہ گلاں ناہ ، دَھکو دھکَی کھاتے پاؤ ، اَللہ دے نیں مَتھے جیہڑے آپوں گلَاں گھڑَ کے لاندے، بھَلاں اوہناں دَا مُول ناہ ہونا
  16,117,دو دِن سو کھی ڈَنگ ٹپَائی تے (مڑ دائم ) کھُنب ٹَھپائی
  16,118,جیہڑے لوک یہودی ہوئے اوہناں نُوںوِی ٹھاک اَساڈی اوہوا ہے سِی جیہڑی ہُن توں پہلاں تینوں دَس بیٹھے آں ظُلم اَساں ناہ اوہناں اُتّے کیتا ہے وے ، ظُّلم اوہناں نے آپوں اپنے اُتّے کِیتا