quran[9]{c,v,t}:
  64,10,جیہڑے لوک انکاری ہوئے اَتے اَساڈی آکھی دَسّی نُوں کُوڑا جاتا(جھٹلایا) اوہ ا َگ وَاسے (جہنمی) اوہ ہمیشہ اوتھے رہسن ،اوہ بڑی اِی مَاڑی ٹھَاہر اے
  64,11,آونہار(مصیبت ) کِسے تے جیہڑی آوے ، اَللہ دے اِی اذنوں آوے، تے جِس ایمان لیاندا اَللہ اُتّے اُس دے دِل نُوں اوہ پا دیندا سِدّھے راہے ،کیوں جے اوہ ہر شے دَا جانو
  64,12,اَللہ دے اِی آکھے لَگو نالے اُس دے پیغمبر دے تے جد کنڈ تُساں چا کیتی(تاں ایہہ سمجھو) کم اَساڈے پیغمبر دَا ایناں اِی سِی ، گَل اَپڑا دے کھُلَّم کھُلا
  64,13,اَللہ اوہ اے جِس تَوں ہَٹ کے کوئی وِی معبود نئیں جے ،مومن اوسے اُتّے ہین تَوَکّل کَردے
  64,14,اے ایمان لیائے لوکو- زَالاں(بیویاں) تے آلاں(اولاد) دے وِچوں ،پٹھے پاسےٹُرنے والےوِی ہوندے نیں،بچ بچا کے اوہناں دے نال ڈَنگ ٹَپاؤ ۔جے اوہ سدھے پاسے آوَن ، تُسی اوہناں دئ بُھل نُوں، بُھل کے گُذْری اُتّے مِٹّی پاؤ ،تے ایہہ سَمجھو اَللہ آپوں دَرگُذراں کرنے والا ،نالے مہر وِکھاوَن والا
  64,15,اس دے اَندر شَک ناہ کوئی،مال اولاد تُہاڈے واہتے ،اِک اَزمایش وِچ پانے والی شے نیں۔تے ناہ بھُلو اَللہ نالو ں اَجر وَدھیرا کِتّھوں ملسی
  64,16,جِتّھوں تَک وِی پُج تُہاڈی ، رکھو خوف خُدا دَا تے مت (نصیحت) کَنّیں پاؤ،ساڈے آکھے لگدے جاؤ (راہ رب دی ) لانا لاؤ (خرچ کرو) بھَلا تُہاڈا ایسے وِچ اے،جِس نُوں مَن دے لالچ کولوں اَساں بچایا۔اوسے نے بیجی دَا پَھل پایا
  64,17,اَللہ نُوں جے قَرضہ دیسو۔لوبھو ں خالی ،اوہ دِتّے وِچ برکت پاسی،اُوٹ اپنے دے اَندر لیسی اوہ تُہانوں ، اَللہ قَدر شَناسی کَردا تے سوڑا نا ہ پیندا
  64,18,جانن وا لا دِسل تے اَن دِسل دا (جانن والا ہر شے حاضر تےغائب دا) ،اوہ عزیز اے اوہ حکیم اے