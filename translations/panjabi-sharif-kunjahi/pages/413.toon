quran[9]{c,v,t}:
  31,20,کی تُہانوں دِسدا ناہیں اَللہ نے اِی رَام (مسخر ) تُہاڈے واہتے کیتا جو کُجھ وِی اے، کی اُتّے کی تھَلّے فیر تہاڈے واہتے کیتی نعمت پوری اِک اِک ، ایتھے دِسدی وِی تے اَن دِسدی وِی ، مُڑ وِی اِنج دے لوکی جیہڑے عِلموں وانجے اَللہ بارے بحثاں کردے ناہ کوئی اپنی راہ اِی کول اوہناں دے ناہ کتاب اِی چَانَن وَالی
  31,21,تے جَد اوہناں نُوں سمَجھایاں جاندا ہے وے اَللہ جو کُجھ نازل کیتا اِس دے پچِھے لَگّو اوہ کہندے نیں اَس تاں چَلسَاں اوسے رَاہے جِس تے پیو دَادے نُوں چَلدا تَکیا ہے وے بھاویں انج اوہ شیطانے دے آکھے لَگ کے اودھر نُوں اِی جاندے ہووَن دوزخ دِی بھا (راہ) جِدّھر ہے وے
  31,22,تے اوہ جیہڑا اَللہ دے وَل سچے دِل تَوں مُونھ موڑے دَا تے اوہ نیکو کار ہووے دَا سَمجھو جے اوہنے پکی رَسی نَپی تے کَمَّاں دَا ہَر نتیجہ اَللہ کول اے
  31,23,تے جیہڑا انکاری ہویا تُوں اوس دے انکاری ہونے توں مَن مَندا کَر ناہ اپنا ساڈے کول اِی اوہناں آؤنا فیر اوہناں نُوں پُچھ لَوَاں دے اوہناں دے عمَلاں دے بارے بے شَک اَللہ حال اَندراں دے جانن والا
  31,24,کَرسَن چار دِہاڑے مَوجاں مُڑ اوہناں نُوں بے وَس کَر کے ، وِچ عذاب کَریڑے (سخت )پاساں
  31,25,جے کَر تُوں انہاں تُوں پُچھیں اَسماناں نُوں تے دَھرتی نُوں کِس نے پیدا کیتا کہسن اَللہ ، کہہ دے اَللہ اِی حَمداں دے لائق ہے وے اوہناں وِچوں بُہتے کورے اِس ا ِحساسوں
  31,26,اَللہ دَا اِی اے جو کجُھ وِی اَسماناں یا دَھرتی تے ہے وے بے شک اَللہ بےمحتاجا صِفتاں بھَریا﷽
  31,27,تے جے دُنیا دے رُکھ(درخت ) سارے قَلماں تھِیون اَتے سیاہی بنے سُمندر ، بلکہ سَت سُمندر ہور مِلن سَنگ اس دے ، اَللہ بارے گلاں مول ناہ مُکَّن بے شک اَللہ غلبے والا حکمت والا
  31,28,جے تُہانوں پیدا کرنا تے مُڑ مار جَوَانا انجے ساڈے واہتے جیئوں اِک وَل نُوں پیدا کرنا۔ بے شَک اللہ سُننے والا تَکَّن وَالا