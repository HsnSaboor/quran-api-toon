quran[16]{c,v,t}:
  38,1,صادوں پِچھے سُونھ چا کے قُرآن دِی آکھاں جِس دے اندرمَتَّاں (نصیحاتاں )
  38,2,اِس دے مُنکر نِرے گَھمنَڈوں یاں مُڑ ضِدوں اِنج کَردے نیں
  38,3,اوہناں نالوں پہلاں سَنگتاں ، کِنیَاں مار مُکائیاں ، ہال دُوہائی سَبھناں پائی ، نَکوں مُونہوں جَد چھُٹئیو نیں (جد بَچن دَا وَ قت رہیا ناہ)
  38,4,تے جدکول اوہناں دے آیا اوہناں وِچوں جھوننہارا (ڈرَان والا) ایہہ اَچرج اوہناں نُوں لگا تے انکاری رہے ایہہ کہندے ایہہ بھچلاوُو گَپی (ایہہ ساحر تے سَخت جھوٹا اے )
  38,5,سَاڈے مَعبوداں دِی تھَا ویں آکھے اِکّو اِک مَعبو د اے ، اے ڈاہڈی اِی وَکھری گَل اے
  38,6,تے اوہناں دے سَرداراں سَمجھایا ایہوا ، اَپنے اِی مَعبوداں پِچھے چَلدے جاؤ ،ڈولو ناہ ، اِس دِی گَل وِچ چَکر کوئی
  38,7,ایہہ تاں کَن پَئی ناہ سَاڈےِکدھروں، ایہہ گَھڑتَل اِی گھڑتَل جَاپے سَاڈے وِچوں کی اِس تے اِی ایہہ مَت بانی اُترینی سِی
  38,8,اوہناں نُوں شَک اے میری اِس مَت بانی بارے (ڈِھڈوں ) اوہناں اَجے عذاب ناہ چَکھیا سَچ تَاں ایہہ وے
  38,9,کی اوہناں دے کول خزانے رَب تیری دِی رحمت دے نیں ،جیہڑا آپوں غَلبے والا تے دَاتا اے
  38,10,یا اِہناں دَا رَاج اَسمانیں تے دَھرتی تے چَلدا یا دُوآں دے وِچکار اے جو کجھ اُس تے
  38,11,ایہہ اوہناں اِی جَتھیاں وِچوں اِک جَتھا اے ، ہار جنہاں دے بھاگاں اَندر
  38,12,نُوح کِیاں وِی اِہناں نالوں جھٹلایا سِی پہلاں ، عاد کیاں وِی ، سازاں اَتے سمَاناں والے فِرعونے وِی
  38,13,اِنجے قوم ثَمودی نالےلُوط کیاں نے ،جھنگیالاں کِیتا (جھُٹلا چکے سَن ) ہے سَن ایہہ جتَھے بَند سارے
  38,14,تے سارے اِی پیغمبراں تَوں نَابر ہوئے ، اِنج عذَاب اَٹل اوہناں دے واہتے ہویا
  38,15,تے ایہہ لُوک اُڈیک رہے نیں اِکّو چِیک سواہری ( ایہہ لوکی اِک دھماکے دے منتظر نیں ) جِس تَوں پِچھے ڈِھل ناہ مل سِی
  38,16,ایہہ کہندے نیں رَبَّا سانوںسَاڈا حصہ سَاڈی جھولی پَا دے چھیتی، کھاتے والے دِن تَوں پہلاں