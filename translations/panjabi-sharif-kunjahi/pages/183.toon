quran[7]{c,v,t}:
  8,46,اَللہ اَتے رَسوُل اوس دِی آکھی مَنّو(اطاعت کرو)،آپو وِچ ناہ پاَٹو(ناہ جھگڑو)، جے پاٹو دے، تاں یَرکو دے(ڈرو دے) تے نکِلے دِی پھُوک تُہاڈی،ویکھو قائم ہَٹھ اَپنی نُوں رَکھو،اَللہ اوہناں دَا اِی سَاتھی جیہڑے یَرکن ناہیں
  8,47,تے اوہناں دے وانگ ناہ ہونا،جیہڑے پھَنڈا ں کَردے ہوئے اپنے وَسوں(گھروں) وِچوں نکلے لوکاں وِچ دِکھاوے کردے تے لوکاں نوں رَبّی رَاہوں اوہ ڈَکدے سَن، پر اللہ اوہناں دے سَب کَرتوتاں اُتے حَاوی ہے وے
  8,48,جَد شیطان اَعمال اوہناں دے لیپا پَوچی کَر کے دَسّے تے اوہناں دے کَن اِیہہ بھَریا، لوکاں وِچوں اَج تُہاڈے تَوں وَدھ کیہڑا۔ میں تہاڈے آپوں ہے واں سِر دے اُتّے پَر جِس ویلے دُونویں ٹولے اِک دوجے دے سَانویں ہوئے(آمنے سامنے ہوئے)،اوہ کھُری وَٹ نَسیَا(اُلٹے پیری نس گیا) ،اوس کہیا میں تُہاڈا سِیری (ساتھی )ناہیں،جو کُجھ مینوں نَظری آوے تُس ناہ نَظری آوے،میں تاں اَللہ کولوں ڈَرناں ، تےاَللہ دِی پَکڑ اے ڈاہڈی
  8,49,ایہہ ویلا سِی جَدوں مُنافَق تے حاسَد سن کہندے دِین اِہناں دے نے اِہناں نُوں پُٹھےراہے پا دِتا ا ے(اوہ ناہ سمجھن ) اللہ اُتّے جیہڑے وَل تَوَکّل کَردے،اَللہ ہے عَزیز حَکیم اوہناں دے وَاہتے
  8,50,جے تَک سَکدوں تُوں اوہ ویلا جَدوں فَرِشتے کُفروناں دِیاں جاَناں کَڈدےکِنج اوہناں دے اوہ بُتھاڑ(مونھ) سُجاندےہے نیں تے کَنڈاں وِی ، کہندے ہوئے چَکھو اَگن عذاب ہن( اِیتھے)
  8,51,اِیہہ سَب کجھَ اوس پاروں ،جو کَجھ ہَتھ تُہاڈے گھلَدے آئے،کیوں جے اَللہ بَندیاں نال کَریندا ناہیں کَدے وَدھیکی(ظُلم نئیں کَردا)
  8,52,حال اوہناں دَا فَرعون کیاں دے وِرگا تے اوہناں دے وَرگا جو اوہناں توں پہلاں ہوئے،اَللہ دی آگاہیاں دے سِی اوہ انکاری،مُڑ اَللہ اوہناں دے کَرتوتاں دے پاروں ، پَکڑ اوہناں دِی کیتی، بے شَک اَللہ تَکڑا وِی اے ڈاہڈا پَکڑنہار ا وِی اے