quran[9]{c,v,t}:
  34,40,تے جَد سارے اِک تھاں کَرسِی اَتے ملائیک کولوں پُچھ سی َاللہ ، کی ایہہ لوک تہاڈی پُوجا کَردے رہے نیں
  34,41,اوہ آکھن دے توبہ توبہ، تُوں ساَڈا سِر سائیں، کوئی اوہناں نال تعلق ساڈا ناہیں اوہ تاں جِنَّاں دِی سَن پوجا کرنے والے ، چوکھے وَلاں دَا ا یمان اوہناں تے ہے سِی
  34,42,روزِ قیامت وَس کِسے دے وچ ناہ ہوسی اوہ کِسے دے کَم سَوَارے یا وِگاڑے ، اوس دِہاڑے اَسی دَھروئیاں نُوں (ظالماں نُوں ) ایہہ کہساں چَکھو ہُن عذاب اِس اَگ دَا جِس نُوں جھو ٹھ تُساں سِی جانا
  34,43,جد اوہناں نُوں جان سُنائیاںکَھریاںکَھریاں مَتَّاں ،کہندے اوہ تاں بس اِک بندے دَا اے چَکر سَارا ، اوہ چاہندا اے اوہناں دِی ہُن پُوجا چھڈو وَڈ وَڈیرے جِہناں دِی سَن پوجا کر دے اوہ تاں ایبھی بک جاندے نیں جے ایہہ ہے وے جھوٹھی گھاڑَن اِس دِی اپنی ، ایبھی آکھن حق دے بارے جَد اوہناں دے کول آیا ، ایہہ تاں کُھلم کُھلا جادو
  34,44,اوہناں وَل کتاب اَساں ناہ کوئی گھلی جِس دی اِہناں کَدے تلاوت کیتی ہووے اِنجے اہناں وَل ترے توں پہلاں کوئی ہوڑَن وَالا وِی ناہ آیا
  34,45,اِہناں تَوں پہلاں دے لوکاںوِی انجے جھٹھلایا ہے سِی ، ایہہ تاں اس دے دَسویں حِصے تک ناہ پہنچے جو کجھ اوہناں نُوں دِتّا سی ، مڑ وِی میرے پیغمبراں دے اوہ آکھے ناہ لگے تے مڑ کیہڑے بھا اِنکار اوہناں دَا وِکیا
  34,46,آکھ اوہناں نُوں میری اِکو مَت تُہانوں دو دو کر کے ، اِک اِک کر کے چَل کَھلووو اللہ اَگے تے مڑ سوچو (سمجھ تہانوں لگ جاوے دِی ) ایس تہاڈے ، سَنگی نُوں ناہ جِن دی چَمبڑ ، اوہ تاں اِک ہوڑنہارا، آؤنے والے ڈاہڈے اِک عذابے بارے
  34,47,کہہ اوہناں نوں میں تُہاتھوں اَجر کوئی ناہ منگدا ہے واں ، میرا اَجر مرے رَب کول اے ، تے ہر شے وے اس دے اَگے
  34,48,آکھ اوہناں نوں ہے رَب میرا حق دے نال چڑھائی کَر دَا تے اوہ سارے غیباں دَا جانَن والا