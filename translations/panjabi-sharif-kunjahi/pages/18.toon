quran[7]{c,v,t}:
  2,113,گلا ں نیں یہودی کردے عیسایاں دے پلے کی اے' تے عیسائی وی ایہہ کہندے پلے کی یہودڑیاں دےحالان دونویں پڑھن کتاباں'اِنجے دی اوبھی کردے علم کتابی توںجو کورے 'روزِ قیامت اللہ آپ نتارا کرسی اَج ایہہ جس وچ پاٹے ہوئے
  2,114,اس توں وڈھ کے ظالم کیہڑا ہو سی، اللہ دی مسجد وچ جیہڑا اللہ اللہ کرنوں روکے تے اس دی بربادی پچھے لگے، انج دے لوک اس قابل ناہیں پیر اس دے اندر رکھن،ہاں پر ڈردے جھکدے ہوئے(رب توں)،دنیا وچ وی بھا اوہناں دے ہے خواری،اَگے چل کے وی اوہناں نوں پھینٹی پینی ہے وے ڈاہڈی
  2,115,اللہ دے ای سارے پاسے کی لہندا کی چڑھدا ، مونھ جیہڑے وی پاسےکَرسوں اللہ اوسے ای پاسے ہوسی ، بڑی سمائی اس دی نالے جانن ہاری
  2,116,بعضے کہندے اللہ پُت بنائی بیٹھا ، اوہ انہاں گلاں توں اُچا،اُنج عرشاں تے فرشاں دے اندر جو کجھ وی اے اوسے دا اے،آکھے لگ نیں سارے اس دے
  2,117,اوہ دھرتی تے اسماناں دا سرجنہارا(موجد ) ،اوہ کجھ کرنے تے آوے تے کہہ دے ” ہوجا “ تے ہو جاوے
  2,118,بے کتابی لوکی کہندےکیوں ناہ اللہ گَل ا َساڈے نال کریندا ، یاں اَساڈےوَل نشانی کوئی گھَلد ا ہناں توں پہلاں وِی لوکی اِنج دیا ں ای گلاں کردے، اِہناں دے دل اِکو جئے نیں،اُنج نشان اَساں تے روشن کیتے ہوئے اوہناں واہتے مَن لینے دی جھوک جنہاں وچ
  2,119,ایہہ حق(ایہہ قرآن) نشانی دے کے تینوں گھلیا ہے وے، تاں جے چاھڑیں چا لوکاں نوں ،لوڑپوَے تے دبکاویں وی دوذخ جوغے ہے نیں جیہڑے، اوہناں بارے پچھ ناہ تینوں ا ُ کا ُ ہوسی