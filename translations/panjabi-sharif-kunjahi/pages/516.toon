quran[7]{c,v,t}:
  49,5,جے ایہہ لوکی صبر اِیناں کَر لیندے جَد تُوں آپوں اَندروں اوہناں کول آجاندوں، اوہناں واہتے چَنگا ہے سِی ، اونج اللہ تے بخشنہار اے نالے مہری (رحم کرن والا)
  49,6,اے ایما ن لیائے لوکو جے کوئی فاسَق خبر لِیَاوے کِدھروں کوئی، اوہدی ہے پُن چھان (تحقیق ) ضروری ، ایہہ ناہ ہووے قوم کِسے نُوں لا عِلمی وچ وَ خت کِسے دے وچ پا دیو تے مڑ اپنے کیتے تے اَفسوس ہووے جے
  49,7,چیتے رَکھو وِچ تُہاڈے اَللہ دَا پیغمبر ہے وے اِس دی منّو جے کر اوہ چوکھی مَن دا رہے تُہاڈی ،تُسی مصیبت دے وچ پَھس جاؤ۔اَللہ حُب ا یمانی پائی وِچ تُہاڈے اوہنوں دِلاں تہاڈڑیاں دَا گہنا ا وس بنایا ، انِجے وِچ تُہاڈے پائی اوہنے نفرت نافرنی ڈِھیٹھ پنے تے اَنموڑ پنے دِی
  49,8,ایس طرحاں لوکاں نوں ای لوکی نیک چلن مَن دے نیں تےانِج ہوندا اے اَللہ دے فضلوں تے احسانوں، بے شک اَ للہ آپ علیم حکیم اے
  49,9,جے دو مومن ٹولے ڈانگوں ڈانگ ہو جاوَن اوہنان دَا غُصہ تھُکواؤ پر جے سمجھو اِک دُوجے دے نال وَدھیکی (زیادتی) کَردا ہے وے تاں مڑ سارے رَل کے نِبڑ و اوس نال جیہڑا وَادھا کَردا (زیادتی) ہووے ، جَد تائیں اوہ اَمر اللہ مَنَّن وَل ناہ آوے جے کر تے لگ جائے آکھے اوہناں دا غصہ تھُکواؤ عدل انصاف کَریندے ہوئے ،کیوں جے اللہ نُوں اِنصافی بَندے چَنگے لگدے ہے نیں
  49,10,تے سب مومن ا ِک دُوجے دے بھائی ہے نیں اوہناں دے وِچ صُلح سلوک چلاؤ خوف خُدا دَا دِل وِچ رَکھو تاں جے مہر تُہاڈے اُتّے اَللہ وَلّوں ہووئے
  49,11,اے ایمان لیائے لوکو! اِک دُوجے نُوں چَگھو ناہیں(مذاق ناہ اُڑاؤ) ہو سَکدا اے اوہ اوہناں تَوں چَنگ ا رَب دے کھَاتے ہووے ، زَالاں وِی ناہ اِنجے زَالاں تا ئیں چَگھّن ( انجے عورتاں، عورتاں دا ناہ مذاق اُڑان) ہو سَکدا اے اوہناں دے نالوں چَنگیاں رَب دے کھاتے ہووے،انجے مہنے اِک دوجے نال بھِڑو ناہ (آپس وچ لان طعن ناہ کرو) ،ناہ لوکاں دے ناں (نام) نندیاؤ (بُرے القاب نال پُکارو)) آپس وِچ بلاندے ہوئے ،ہُن ایمان جَدوں لے آئے (ایہہ سمجھو جے ) بھَیڑے بھَیڑے ناں رکھنے دا کَم مَریڑا (فسق وِچ ناں پیدا کرنا ، بُرا کم اے) جیہڑا وِی باز ناہ آیا حِد ٹَپلاں وِچوں ہوسِی