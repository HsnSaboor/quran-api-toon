quran[8]{c,v,t}:
  10,26,چنگے کم جنہاں نیں کیتے،چنگا پھل اوہناں نوں مِلسی،کجھ وَادھا (مزید )وی مِلسی،ناہ مونھ کالے ناہ خواری ای ہووے دی، جنت واسی(جنتی) ایہوا لوکی،دائم اوہناں اوتھے رہناں
  10,27,اے پر جیہڑے لوکاں نیں کم مندے(بُرے ) کیتے،مند اَجر اوہناں نوں مِلسی اوہناں دے کرتوتاںورگا،اوہناں دے مونہاں تے ذلت،اللہ دے کولوں ناہ ہوس(ہوسی) بچانے والا کوئی،رات ہنری دے جیویں ٹوٹے ہون اوہناں دے چہرے کجے (رات دے سیاہ پردے دے ونگ، تاریکی اوہناں دے مونھ تے ہوسی )،ایہہ لوکی نیں اَگ دے واسی(جہنمی)دائم اس دے وچ اوہ رہسن
  10,28,تے جداَسی اکٹھے سبھناں نؤں اُٹھواساں،فیر آکھاں دے اوہناں تائیں ،جیہڑے لوکاں شرک کمایا،رہےکھلوتے اپنی تھاں تے سنے (ساتھ) شریکاں،فیر اوہناں وچ تریڑ(پردا )اَسی پا دیساں،تے آکھن دے آپ شریک اوہناں دے جیہڑے،پوجا سی کد اَساڈی سی تُس کردے
  10,29,رب اَساڈا تہاڈے وچ اے شاہد کافی،سانوں اس دی خبر ناہ اُکّا، تُسی اَساڈی پوجا کردے ہوندے ہے سی
  10,30,اُس ویلے ہر کوئی اپنے کیتے دی سَٹ تھلے ہوسی،تے سب اپنے اللہ دے اَگے پیش ہوون دے،جیہڑا مولاں ہے اوہناں دا حقا سچا،تے بھُل جائے دی چترائی سب اوہناں نوں(سارے جھوٹھ اُوہناں دے گم ہو جاسن)
  10,31,پچھ اوہناں نوں ،دھرتی تے اسمانوں رزق اوہناں نوں کون ایں دیندا۔کناں تے(سماعت تے ) اَکھیاں تے (بینائی تے)کس دا وَس(اختیار ) اے، موئی(بے جان) شے توں کیہڑا ہے وے جندل(جاندار) کڈدا،تے کیہڑا اے جگ دی واگ سنبھالنہارا(تدبیر کرن والا)،اوہ آکھن دے اللہ ای اے،مُڑ پچھ اوس دی ،اوہ مَن کے کیوں ٹُردے ناہیں
  10,32,سمجھو اللہ ایہوا، ای تاں ہے تہاڈا۔حقا سچا رب تہاڈا،حق توں پچھوں کی رہ جاندا، گماہی دے باجھوں(سوائے)،کدھر نوں اوہ موڑے کھاندے
  10,33,انج رب تیرے دی گل ،نافرنے لوکان بارے نتری(صادق ہوئی) جے مَن ٹرنے والے اوہ ناہ