quran[6]{c,v,t}:
  2,225,پکڑ ناہ کَرسی اوہ بے سِر پیری قَسم کِسے تے، ہاں اس اُتے سر پر کَرسی پُچھسی ) دِلوں بجَانوں جیہڑی کھَاسو،بےشَک اَللہ بَخسشیلا تے نَرمیلا اے
  2,226,رَنّاں(بیویاں) نیڑے ناہ جانے دی سونھ جنہاں نے پائی ہووے اوہ باز آجاوَن چار مہینے دے جے اَندر اَللہ اوہناں دِی حَرکت نوں بھُلسی
  2,227,تے مہر اوہناں اُتے کرسی جے اوہناں نے اُدھڑن دا اِی پَک پَکایا، تاں وِی َاللہ آپ سمیع علیم اے
  2,228,ہے طلاقل رَنّاں واہتے اوہ تِن چَن اُڈیکن تے رحماں وِچ اللہ دا جی (حمل) ہوئے تے ناہ پَردہ پاوَن جے اِیمان اَللہ تے نالے روزِ قیامت تے ہووے نیں، وسَنے رَسنے دی نیت تےخاوند موڑ لیا سَکدے نیں اوہناں تائیں(مہلت دےاندر) تےرَنّاں دَا و ِی اوہوا حق اے جو مَرداں دَا رِیت مُطابق اوہناں اُتے، ہاں مَرداں نوں کجُھ فَضیلت ہے اوہناں تے، ہے عَزیز حَکیم خُداوند
  2,229,اِنج طلاق بنے دو وَاری (دو چناں دی ) دِتی، اِس توں پِچھے یاں تاں خاوند نال شرافت روک لوے سُو۔تے یاں بھَلمنسائی دَس کے پلہ پاک اس دا کَردیوے،دِتّی ہوئی شے نُوں اِس توں واپس لینا جائیز ناہیں، پر جے دوآں نُوں ڈَر ہووے جے پَنڈ چُکینی ایہہ ہے مُشکل تے پریاہ (پنچایت ) وِی جے ایہہ سمجھےہے نباہ دوآں دا مُشکل اوہناں دے سِر بھار ناہ کوئی جے عورت چھَڈوائی دے کے جان چھُڑائے، ایہہ خُدائی حَداں نیں اہناں نوں ناہ کوئی ٹپَے ٹَپن والا نافرمانا
  2,230,تیجی وار طلاقے جانے توں ناہ پچِھے ہے حلال عورت اوہ اُس تے جد تائیں ناہ ہور کِرے پَر نیوی جائے تے مُڑ ملِے طلاق اس کولوں تے اوہ سمَجھن اَللہ دِی پابندی دا اوہ پالن کَرسن، تاں اِک دوجے دے وَل موڑا کھا لینا ناجائیز ناہیں، ایہہ حَداں نیں اَللہ وَلوں ، سُو جھت والے لوکاں نوں جو سمجھایئاں نیں