quran[8]{c,v,t}:
  62,1,اَللہ دِی تَسبیح َالاون (کردے ) کی عَرشی کی فَرشی،اوہوا بادشاہ اے ۔اوہ قَدوس اے،اوہ عزیز اے اوہ حکیم اے
  62,2,اُمیّاں دے وِچ ،اوہناںوِچوں اِک رَسول اوسے اِی گھَلیا،اوہ آیاتِ الٰہی،اوہناں دے اَگے پَڑھ کے ،پاک دِلی دے پاسےکھِچے ، تے احکامِ الٰہی دَ سّے، ہور وِی کِنٗیاں دَانائی دِیاں گلاں،کیوں جے اوہ تاں اِس توں پہلاں اِک سہانی جانے والی، گُمراہی دے اَندر ہے سَن
  62,3,اس رَسول دِی بعثت ) اہِناں وچ دے تے اوہناں دُوجڑیاں دے واہتے وِ ی، اَجے قبَول اسلام جنہاں ناہ کیتا،بے شک اوہ عزیز حکیم اے
  62,4,ایہہ (رسالت )فَضل اَللہ دیندا ہے وے جِس نُوں چاہے، ہے دَیال بڑا اِی اَللہ
  62,5,کَل تَورات جنہاں نُوں اَسی چُکائی ہے سی،اوہناں نے ناہ چانے وَانگوں اِس نُوں چایا،اوہناں دِی گَل اوس کھوتے دے وَانگوں لَگدی ،جِس نے لَدیاں ہون کِتاباں، اس نالوں وِی بھیڑے ،جیہڑے ہین آیات الٰہی دے انکاری ہوندے،بے شک اَللہ نافرماں نُوں ناہ راہے پائے
  62,6,کہہ دے اے یہودڑیو، اےبھُل تُہانوں ،باقی لوکاں چوں ،چَوکھا اَللہ یار تُہانوں جانے،موت ذَرا مَنگ تے ویکھو ، جے سَچے او
  62,7,،پر اوہناں نے مَنگ ناہ کرنی اُ کّا اِس دِی ، اپنے کَر تُوتاں دے پاروں ، اَللہ کولوں حَد ٹَپیالے بھُلے ناہیں
  62,8,دَس دیہہ نیں جے موت اوہ جِس توں نَسدے ہےاو، اوس تُہانوں مل کے رہنا،فیر تہاڈی اُس دے اَگے پیشی ہونی جو اوہلک ، اَن اوہلک جانے(چھپی تے ظاہر نوں جانے)،تے دَس دینا اُ وس تُہانوں ، کی کَرتوت تُہاڈے ہے سَن