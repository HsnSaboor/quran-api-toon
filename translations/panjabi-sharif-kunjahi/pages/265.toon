quran[19]{c,v,t}:
  15,52,اُس دے گھر آئے تے دِتّی آن سَلام دُعا اوہناں نے ، اوس کہیا جے سَنگ (ڈر) تہاڈے کولوں آوے
  15,53,کہن لگے سَنگن دِی (ڈَرن دِی ) تاں لوڑ ناہ کوئی ، اَسی آں تینوں سُوجھل(سیانے ) بیٹے دِی خُوشخبری دیوَن آئے
  15,54,اوس کہیا خُوشخبر ی کاہدی بُڈھے ویلے دیوُو مینوں
  15,55,اوہناں کہیا ایہہ خُوشخبری سَچی پکی تینوں دئیے تے ناہ تِھیہ بے آساں وِچوں
  15,56,اوس ایہہ مَنیا رَب دِی رحمت تَوں مایوس ہوندے نیں اوہوا ، جیہڑے رَاہوں بے رَاہ ہوئے
  15,57,مُڑ اُس پُچھیا گھَلویکو ( اَللہ دے گھَلّے ہوئے فَرشتوں ) اَپنا کَم تُہاڈا کی اے
  15,58,اوہناں دَسْیا سَانوں گھَلیا ہے وے ، جُرمی لوکاں وَاہتے
  15,59,لُوط کیاں نُوں اَ سی وَلاساں (لوط دے گھر والے چھَڈ کے ) اَسی ضرور بچَاساں اُوہناںسبَھناں تائیں
  15,60,پر ناہ زَال (بیوی ) اُس دِی نُوں ، ایہہ اَساں لِکھ د ِتّا ہے وے اوہ ہووے دِی رہندکڑیاں دِی سَنگن (اوہ پچھے رہن والےآں دے نال ہوسِی )
  15,61,مُڑ لُوط کیاں دے وَل ،گھَلویک اوہ آئے
  15,62,اوس کہیا جے لگدے ہے او او پر ہانے ( اَجنبی لگدے او )
  15,63,کہیا اوہناں نے ، تیرے کول ، اس گَل بارے آئے ہے وَاں ، جس دے بارے شَک شُبہ لوکاں نُوں ہے وے
  15,64,حَقی سَچی گل تیرے وَل لے کے آئے تے اَسی سَچیارے ہے وَاں
  15,65,توں ہن اپنے گھَردیاں نُوں لے کے ، ایتھوں رَاتوں رَات اِی کَر نکلن دِی ، تے آپوں اوہناں دے پچِھے پچِھے ٹُرسیں ، ویکھ تُہاڈے وِچوں کوئی ، پَرت کے ، پچھے وَل ناہ تَکے ، تے ٹُردے اِی جاؤ جِتِھے دَا حُکم ہویا
  15,66,تے اِس ہُونی دِی دَس اوس نُوں پہلاں اِی پا دِّتّی ہے سِی جے دِن چڑھنوں پہلاں پہلاں صَفَّن صفَایا اِہناں دَا کَر دِتّا جاسِی
  15,67,چائیں چائں نَگریلے آ پُجے (شہر دے لوکی خوشی نال بے تَاب ہوئے لُوط دے گھَر آ گئے )
  15,68,لُوط کہیا ایہہ پَروہنے ( مہمان ) میرے ، بَھیڑ ناہ میرے پلَے بنھوں
  15,69,ڈَرو خُدا توں اِنج خَوار کَرو ناہ مینوں
  15,70,کہن لگے اَسا ں جے تینوں ڈَکیا ہے سِی اوپیریاں دے کول تیرے آوَن دے بارے