quran[13]{c,v,t}:
  43,48,اَساں اوہناں نُوں اِک توں وَدھ کے اِک نشانی اپنی دَ سّی (پر لا حاصل) فیر اوہناں نُوں اَسی عذابے دے وِچ پایا۔ مَت اِنجے مَت آوے (تا ں جے اوہ باز آجاوَن )
  43,49,جَدوں عذاب آیا تے بولے مَنتریا (ساحر ) تُوں مَنگ دُعا رَب اَپنے دے اَگے سَاڈے حق وِچ ، تُوں آکھیں اوہ تیری مَن دَا ، اَسی ضرور پَوَاں دے رَاہے
  43,50,پر جَد اَساں عذاب اوہناں توں ٹال اِی دِتّا ، اوہ اَپنی گَلوں پھِر گئے
  43,51,فرِعونے ایہہ گَل لوکاں دے وِچ چلائی ، آکھن لگا لُوکو دَسّو مِصر نئیں کی میرے قبضے ، اِس دے اَندر پانی وَگدے آپ تُسی وِی تَکدے ہے او
  43,52,میں چَنگا ں یا بندہ کیرم کِیرا جیہڑا (ذلیل تے حقیر ) اپنی گُل وِی کُھل کے آکھ ناہ سَکدا
  43,53,کیوں ناہ اِس تے اِسماناں توں سونے دے کَنگن اُتریندے یا ں فِرشے اِس دے آسے پاسے ہوندے
  43,54,قو م اَپنی نُوں اوہنے اِنج مَت مارا کیتا تے اوہ اوہدی چالے لگے قوم اوہ ساری لائی لَگاں دِی َلگدی سِی
  43,55,جَد اوہ حَدوں وَدھ گئے چُوکھے اوہناں نال مڑ بھانجی اِنج مُکائی جے سبَھناں نُوں غَرق اَساں کَر دِتّا ،
  43,56,تاں جے بیتے ویلے دی اِک ہونی ، بَن کے اَگوں واہتے اِک عبرت تِھیوے
  43,57,مریم جائے دِی گَل کَرئیے (اے پیغمبر ) تاں وِی قوم تیری دے لوکی چِیکن لَگدے
  43,58,تے اِہناں رَپھڑاں وِچ پیندے ، کی مَعبود اَساڈے چنگے یا اوہ چنگا ، تے ایہہ گَل وِی تیرے اَگے رَپھڑ پاوَن نُوں ایں کَردے ، ایہہ لوکی تَاں ہین اِی رَپھڑی
  43,59,عیسٰی اِک اَساڈا بندہ ، اِس تے مہر اَساں کِیتی سِی تے اسرائیل کیِاں دے واہتے اِس نُوں اِک مثال بنایا ہے سِی
  43,60,جے اَساڈی مَر ضی ہوندی تاں تُہاڈے اَپنے وِچوں اَسی فِرشے کجھ نُوں کر کے ، ہَتھ اوہناں دے اِس دُنیا دِی وَاغ پَھڑاندے (جانشین بناندے )