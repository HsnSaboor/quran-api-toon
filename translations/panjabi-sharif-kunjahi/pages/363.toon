quran[11]{c,v,t}:
  25,33,ایہہ جیہڑی وِی گھَتکل لے کے کول آؤندے نیں تیرے،اَسی جواب اِس دَا وِی ، تینوں انج سمجھاندے جائیے ،واہوا ڈُھکوَاں وَاہوا چَنَگا
  25,34,جیہڑے لوکی مُونہوں پَرنے دوذخ دے وِچ دِھکے جاسَن اوہناں دَا اِی مَندا واسا( ٹھکانا ) اوہوا رَاہوں چَوکھے بھُلّے
  25,35,موسٰی نُوں اِک کِتاب اَسی دِتّی سِی تے ہارون بھَرا اِس دے نُوں ، اَساں وزیر بنایا اُس دا
  25,36,اَسی دوآں نُوں ایہہ کہیا مُڑ قوم اَپنی وَل جاؤ کیوں جے اوہناں آیات اَساڈی نُوں جھُٹلایا ہے وے ، ایسے کَر کے جھُٹھلائیاں نُوں انج مُکایا ، جویں مُکانے دَا حَق ہوندا
  25,37,نُوح کیاں نُوں وِی، جَد اوہناں پیغمبراں دِی گَل ناہ مَنّی، غَرق اَساں کَر دِتا ہے سِی ، لوکاں واہتے عبرت کَر کے ، تے اوہناں دے واہتے ، تَنگی دینے والا ، سِی تیار عذاب اِک کِیتا کیوں جے اوہناں نافرمانی کِیتی
  25,38,تے انجے ای )ثمودکیاں تے رَسیالاں دے نال کِیتی ۔ وتھو وتھی ، ہور بتھیرے ہو گُزرے نیں انج دی کیتی ، پانے والے
  25,39,سَبھناں نُوں اَسی مثالاں دے دے کے سمَجھایا ہے سی تے سبَھناں نوں مار مُکایا
  25,40,ایہہ (قُریشی ) گوٹھ اس کولوں لَنگھے ہے نیں۔ اَسی جِدے تے مار مُکائی بارش پائی کی اوہناں ناہ اِس نوُں تَکیا، سَچ تاں ایہہ وے مَر کے اٹھنے نُوں ، ایہہ مول ناہ مَن دے
  25,41,تے جَد کِدھرے تینوں تَکدے ایہہ چَگھن دِی کردے ۔ لئو جی ایہہ جے ، اَللہ جِس نُو ں پیغمبر کرکےگھَلیا
  25,42,ایہہ تَاں سَانوں ۔ اَپنے مَعبُوداں تَوں ایدھر اودھر ، کَر چَلیا سِی جے اَسی ناہ اوہناں اُتّے جَم کے رہندے ، تے جِس ویلے ، آعذاب اوہناں نُوں ٹوہنا ، سَمجھ اِہناں نُوں َلگ جانی ایں ، کیہڑا رَاہوں ایدھر ، اودھر ہویا ہے وے
  25,43,اوہ تیرے توں بھُلیا ناہیں ، جِس مَعبود بنایا ہے حِرص اپنی نُوں ، تینوں اُس دی ہے وَکالت کِس نے سونپی