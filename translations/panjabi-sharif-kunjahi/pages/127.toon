quran[7]{c,v,t}:
  5,114,مَریم جائے عیسٰی مُڑ اِیہہ دُعا مَنگی،اے رَب سَاڈے توں اَساں وَل گَھل اَسمانوں کھاوِن جِس توں سَاڈی عید ہوجَاوے،اگَلے پِشلے(پچھلے) جیہڑے اوہناں دِی وِی ہووے۔نالے اِک نشانی ہووے تیرے وَلوں،توں دے رزق اَسانوں،بے شک توں اِی رَازق، سبَھناں توں وَدھ کے(بہترین رازق اے)
  5,115,اللہ نے اس تے فرمایا،میں تہاڈے وَل آ اس نوں گھَلن ولا،مُڑ جس نے ناشکری کیتی مار اجیہی(ایسی)دیساں جو کِسی نوں مِلسی ناہیں دُنیا اَندر
  5,116,تے جَد اَللہ عیسٰی بن مریم نُوں کہسی ،کی لوکاں نُوں توں اِس پاسے لایا ،جے مینوں تے ماں میری نوں مَعبودبناؤ، چھَڈ کے اَللہ تائیں،اوہ آکھے دَا تَسبیحاں دے لائق توں ایں ، میں کِکَن(کس طرح) اوہ کہہ سَکدا سَاں جیہڑی مینوں زیب ناہ دیوے،تے جے اِیہہ کہیا میں ہوسی،تینوں وِی مَعلوم اِی ہوسی، توں تاں میرے دِل دِیاں جانیں میں ناہ تیرے اَندر دِی دَا جانو ہے واں،توں ایں توں ایں کُل غیباں دَا جانن والا
  5,117,میں کہیا اوہناں نُوں اوہوا اَمر (حکم ) تیرا جو مینوں ہویا یَعنی کَرو عِبادت اَللہ دِی اِی جیہڑا رَب تہاڈا تے جَدتیک انِہاں وِچ ہے سَاں میں ،پہرہ وِی اِس دا دِتّا پَر جَد میرا ویلا پورا توں کَر دِتّا۔توں آپوںسِی کیڑ(نگرانی) اوہناں دِی رَکھن والا ایں(ہے ) توں ہر شے نوں تَکدا رہنے والا(نگران)
  5,118,اِہناں نُوں جے ہُن عَذابے پانا چاہیں،اوہ بَندے نیں تیرے،تے جے کَریں مَعاف اِہناں نوں،تیرے اَپنے ہَتھ وَس ہے وے(تیرے اختیار وچ اے)۔ہَر کَم دی توں حِکمت جانیں
  5,119,مُڑ اَللہ فَرماسی سَچیاں نُوں ایں سَچ تے پہرا دینے پاروں اَج لَبھتاں نیں جَنتاں اوہناںواہتے ہوسَن کول جِنہاں دے وَگدے پانی،دائم اوہناں دے وِچ رہسن' اوہناں اُتے رَب رَاضی تےرَب اُتے اوہ رَاضی، اے بَڑی ای وَڈّی بامرادی (کامیابی)ہے وے
  5,120,اَسماناں تے، دَھرتئ تے ، تے جو کجُھ دوآں دے وِچکارا ے سَب تے حُکم خُدا دا چَلدا ،اوہ قادر ہر شے دے اُتے