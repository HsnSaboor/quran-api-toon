quran[6]{c,v,t}:
  60,6,سوہنا اِک نمونہ اوہ تے ہین تُہاڈے لوکاں واہتے بلکہ اوہناں سَبھناں واہتے آس جنہاں نُوں اَللہ کولوں تے چھیکڑ دے دِن کولوں ایں تے جس نےمُونھ پھُیری کیتی اوہ ایہہ سَمجھن اَللہ نُوں ناہ لوڑ اوہناں دِی اوہ تاں آپو ں اِی مَنصوبے اَپنے تَوڑ اَپڑاوَن والا
  60,7,ایہہ ممکن اے اَج جنہاں دے نال تہاڈی اَن بَن ہے وے اَللہ اوہناں نال تُہاڈی گُوہڑ کَرا دے اوہ ہَر کَم دِی قُدرت والا اوہ غفور اے اوہ رحیم اے
  60,8,اَللہ اِس توَں ٹھاکے ناہیں (روکے ناہیں ) جے وَل وَرتو نال اوہناں دے تے ناہ بے وِہارے ہووو کَل جنہاں نے دین اُتّوں ناہ وَل تُہاڈے ڈَانگاں چائیاں تے ناہ دیسوں اوہ تُہانوں کَڈھ دینے وِچ شامل ہے سَن
  60,9,اوہ ضرور یارانے اوہناں نال پانے اُ تُوں روکے کَل جنہاں نے دِین تُہاڈے بارے کیتی وَل تہاڈے ڈانگ اُلاری تے دیسوں بے دیس کَرن وِچ ہَتھ جنِہاں دَا ( سِدَّھم سِدَّھا) تے اس دیس نکالے وچ اِک دوجے دِی بانہہ بنے سِی اوہناں دے نال یاری پانے والے رَب دے کھاتے حَد ٹَپیالے
  60,10,اے ایمان لیائے لوکو کول تہاڈے جَد آجاون ہجرت کرکے مومَن زَالاں اوہناں دِی پُن چھَان ضروری کیوں جے اوہناں دیِ ا یماناں دِی حالت اَللہ اِی جانے تے ہو جائے جَدوں نَتارا اوہ مومِن نیں اوہناں نُوں ناہ کفروناں دے وَل پَرتاؤ اوہ حلال ناہ اوہنا ں اُتّے ناہ اوہ حلال اِوہناں اُتّے مہر اوہناں نُوں دِتّے ہوئے کافر کھَسماں نُوں پَرتاؤ اوہناں نال نِکاح کَرن وِچ رَبوں بھَار پَوے ناہ کوئی جے کر مہر ادا کر دیوو جیہڑے اوہناں دے سِر ہووَن انجے کافر رَناں نوں وی تُسی نکِاح دِی پھَائی وِچ ناہ پائی رَکھو، مہر تُسی جو دِتّے ہووَن موڑ لَوو تے ، کفروناں دے مہر اِنجے اِی آپ تُساں وِی موڑو حُکم اَللہ دَا ایہوا ہے وے ، اوہ نیائیں وِچ تُہاڈے بے شک اَللہ آپ علیم حکیم اے
  60,11,جے تُہاڈیاں زوجاں وِچوں مہر کِسے دَا کفروناں دے ذِمے ہووے تے موقع ہَتھ آجاوے جے اس پیسےچوں دِتّے ہوئے مہران جِنَّا دیئو اوہناں نُوں جیہڑے رَنَّاں نُوں چھَڈ آئے مہراں دے پَر تِیون باجھوں ویکھو اوس خُد ا دَا خوف دِلاں وِچ رَکھو جِس اُتّے ایمان لیائے