quran[9]{c,v,t}:
  8,53,کیوں جے اَللہ قوم کِسے تے کَردا ہے جے رحمت کوئی،اوس رحمت نوں اُس دے کولوں کھوہ ناہ لیندا جَد تائیں اوہ قوم بَدل کے اَندروں رہے ناہ قابل اِس دے، بے شَک اَللہ سُننے والا حِکمت والا
  8,54,حال اوہناں دَا فِرعون کیاں دے وَرگا تے اوہناں دے ورگا جو اوہناں توں پہلاں ہوئے،اوہناں نے آیات الٰہی نُوں ناہ مَنیا(ناہ تسلیم کیتا) اوہناں دے اِنج دے اِی کَرتُوتاں پاروں ،اَساں ہَلاک اوہناں نُوں کیتا،تے سَارے فِرعونی ٹولے نُوں غرقایا کیوں جے اوہ سَارے اِی سَن پُٹھے پانی رُڑنے والے
  8,55,اَللہ دے نَزدیک اوہ لوکی پِشوآں تَوں وِی لَتھے ہوئے(بدترین مخلوق نیں) کُفر جِنہاں نے اپَنایا تے اِیمان گلَے ناہ لایا
  8,56,اِیہہ لوکی اوہ نیں نال جنہاں دے قول تیرا سِی ہویا ، پَر اوہناں نے ہَر وَاری اِی تھُک کے اَپنا چٹیا، اوہناں نُوں ناہ خوف خُدا دَا
  8,57,اِس کر کے جے بھیڑ کِسے وِچ اوہ ہَتھ آوَن، اِنج اوہناں نَوں کھُلّو(خبر لَوَو) جے اوہناں دے پِشلے وِی ہَتھ کَنّاں نُوں لاوَن تے اِس پھَنڈ نُوں چیتے رَکھن
  8,58,تے جے کَر اِیہہ خَطرہ ہووے اوہ گل اُتوں پھِر جاوَن دے،قول اوہناں دے مار اوہناں دِی بُوتِھی(مونھ) اُتّے بے شَک اَللہ اوہناں نوں چَنگیاندا ناہیں(پسندنئیں کردا ) جیہڑے گَل کَرکے پھِر جاندے
  8,59,کافر لوکی ایس بھُلیکے رہن ناہ ہرگز ،جے اوہ بازی جِت جاوَن دے،اوہ تہانوں کَر سکن ناہ عَاجز اُکّا
  8,60,اوہناں دے نال نِبڑن وا ہتے ،کَرو تَیاری جِنّی وِی کَر سَکدے ہے او،نَفری وَلّوں ،اَسپاں وَلّوں(گھوڑے وَلوں)،تاں جے اِیہہ تیَاری تَک کے اوہناں نوں کَنبِنِی لگ جائے جیہڑے ہین تُہاڈے دُشمن تے اَللہ دے دُشمن بَلکہ اِہناں توں وَکھ اوہ وِی (کَنب کَنب جاوَن)جِنہاں دی نئیں خبَر تُہانوں، پَر اَللہ نُوں خبَر اوہناں دِی،جو کجُھ وِی تُس راہ خُدا وِچ خَرچ کَرو دے اوہ تُہانوں پُورے دَا پُورا مِل جَاسِی، حَق مَاری ناہ اُکّا ہو سی
  8,61,پر جے اوہ صلح کرن وَ ل کّنا کھاون (مائل ہوون)توں وی کَبّا کھا اوہناںوَل ،کر توکل رب دے اُتے ،بے شک اوہ سمیع علیم اے