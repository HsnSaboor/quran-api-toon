quran[7]{c,v,t}:
  18,21,گَل بَنی کُجھ ایس طرحاں دِی اوہناں لوکاں نُوں وِی اِہناں دِی چَا بھِنَک پوَائی (مطلع کیتا) تَاں جے اوہناں تے کھُل جاوے اَللہ دَا ہرَ وَعدہ سَچا تے ناہ آونہاری بارے شک اے کوئی ، تے جَد لوکی آپس دے وِچ بحثیں جُٹے (فوت ہونے تے) کی کرئیے اِہناں دے بارے اِکنَاں کہیا اِس غار اُتّے اِک بنان بناؤ (غار تے دیوار بنا دیو) رَب اِی جانے جو اوہناں تے بیتی گُزری اوہناں لوکاں زور جِنہاں دَا اِس گَل بارے آخر چلَیا ایہوا کہیا ایتھے اِک مَسیت اُسارو ( ایتھے اِک مسجد بناؤ )
  18,22,بَعضے آکھن دے تِن وَل تے آپوں ہے سَن تے چوتھا کُتا اوہناں دَا سِی ، بَعضے آکھن اوہ پنج سَن تے کُتا سِی چھیواں سارے اَنھے وَٹے مارَن اِکْناَں بھانیں اوہ سَت ہے سَن تے اَٹھواں سِی کُتا ، تُوں کہہ دے رَب اِی جانے اوہ کِنے سَن تھوڑی گَل اِی کول تُہاڈے اوہناں بارے تُوں اس بحث مبُاحثے وِچ کھُب ناہ چوَکھا ، ہاں اوہ گَل کَر جیہڑی جَچوِیں(مناسب ) ہووے اِہناں وِچوں اوہناں بارے کُجھ ناہ پُچھ کِسے دے کولوں
  18,23,گَل کِسے دے بارے وِی ایہہ کہہ ناہ ہر گز میں ایہہ کَل ضرور کَراں دَا
  18,24,یا ں مُڑ اِنشا ءاَللہ وِی کہہ جَدبھُل جائیں ، چیتے کر مُڑ رَب اَپنے نُوں تے ایہہ کہہ تُوں اَللہ مینوں اِس تَوں وِی وَدھ حال حقیقت دے کر دیوے نیڑے
  18,25,کہندےنیں جے ) اوہ رَہے سَن غار دے َاندر تِن سو وَر ہیاں تائیں ( 3 سو سال تیک ) لوکاں ہُور نُوَاں دا ہے وے وَاہدا کیتا
  18,26,کہہ دے ایہہ اَللہ اِی جانے کِنّا چِر رَہے اوہ اوتھے اَسماناں دے تے دَھرتی دے غیباں نُوں اوہواں اِی جانے سَب تَوں وَدھ کے تَکن والا سَب تَوں وَدھ کے سُننے والا اس دے باجھوں چارا ساز کوئی ناہ اُکا لوکائی دَا ، اوہ شریک کِسے نوں اَپنے کمَاں وچ کَردا نا ہیں
  18,27,تُوں سُنا دَا رہ لوکاں نُوں رَب تیرے دے وَلوں جِنّا وِی قر آن تیرے وَل آوے اوس دیاں گَلاں کیہڑا ہووے بَدلن وَالا ، اوس توں وَکھر ی ٹھاہڑ ناہ تینوں لبَھسی کوئی