quran[9]{c,v,t}:
  22,47,ایہہ عذابے بارے سَوڑے پیندے پئے نیں (ایوین ) اَللہ وعدے توں ناہ اِیدھر اودھر ہوندا ، گَل ایہہ وے رَب تیرے دَا اِک دِہاڑ، دَس صدیاں دے وَرگا
  22,48,کِنیان گوٹھاں اوبھی ہے نیں ۔ اَساں جنہاں نوں ڈِھل دے دِتّی ، حالاں اوہ دَھروہی ہے سَن آخر پَکڑ اوہناں نُوں کیتی ، میرے وَل اِی پَرت ہونی ایں
  22,49,اے مُحمد (صلی اللہ علیہ وآلہ وسلم) ، کہہ دےلوکو میں تاں تُہانوں ہوڑَن ہَٹکن کھُلّم کھُلا آیا
  22,50,تے ایمان لِیائے جیہڑے نالے چَنگے عَمل کمائے ، اوہناں واہتے اوٹ (مغفرت ) اَللہ دی تے عِزت دِی روزی
  22,51,پَر جنہاں دی بھَج دوڑ ایہہ وے ، زِچ کَرن اوہ حکم اَساڈے ، اوہ اَگ وَاسے
  22,52,اَساں ترے توں پہلاں کوئی پیغمبر تے نبی ناہ گھَلیا جس دے مَنصوبے دے اَندر ،شیطان اپَنا لُچ تَلن دِی کیتی ناہیں، پر اَللہ ناکام بناندا شیطان دِی کارسْتانی تے اپنے احکام پَکیرے کر دیندا اے بے شک اَللہ عِلماں والا حِکمت والا
  22,53,اِس وِچ مرضی رَب دِی ایہہ وے ، شیطانے دِی لائی ہوئی نوں اِک اَزمائش کَردے ، اوہناں واہتے رُوگ جنہاں دے قَلباں اندر یا پتھر نیں دِل جنہاں دے بے شک اوہ ہَٹ دَھرمی اندر دُور دراڈے نِکل گئے نیں
  22,54,اِس دَا ایبھی مقصد ہے وے اوہناں نُوں ایہہ سمجھ آجاوے سُوجھ جنہاں دے اَندر ہے وے جے ایہہ رَب تیرے دے وَلّوں حقی سچی (وَحی ) ہے وے تے شاید ایمان لیاوَن اِس دے اُتّے تے دِل اوہناں دے ہو جاوَن رَب دے اَگے عاجز ، تے بے شک اَللہ سِدھے راہے اوہناں نُوں اِی پاندا ہے وے ، جیہڑے وَل اِیمان لیاوَن
  22,55,تے جیہڑے انکاری ہوئے اوہ ہمیشہ شک وچ رہسن اس دے بارے ، ایتھوں تک جے سِر تے ویلا آجانا ایں اچّن چیتی (اچانک ) یا عذاب اوہناں نے پینا چَندرے دِن دَا (مَنحوس دَن دَا )