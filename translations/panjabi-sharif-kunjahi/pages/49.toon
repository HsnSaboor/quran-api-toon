quran[4]{c,v,t}:
  2,283,جے کَر وِچ سَفر دے ہووو تے لِکھیا ر مِلے ناہ کوئی تاں جے گہنے پاؤ (رہن رکھو )تے جے اک تے وِس کے دوجا (گہنے رکھے) تاں پَر تانا گہنے رَکھی شے دَا وَاجب، خوف خُدا دا کھاندے ہوئے جیہڑا پالنہار اے اُس دا، ناہ لُکاؤ تُسی شہادت، اِہنوں اوہ لُکانادا جیہڑا َاندرَوں پاپی، پَر اَللہ تے جانے عمل تہاڈے
  2,284,اَسماناں تے دَھرتی دے وِچ جو کُجھ وِی اے اَللہ دَا اے۔اَندر دِی گَل تُسی اگھیڑو بھاویں گُھٹ کے رَکھو،اَللہ اس دے بارے پُچھسی تے فیرجویں مُناسب جاتا دَرگزرے دَا یا ں عَذاباں وِچ پائے دا اِکناں تائیں،بےشک اوہ ہَر شے تے قادر
  2,285,اپنے رب دے وَلوں نازل جو کُجھ ہویا پیغمبر اس نوں مَن کے ٹُریا نالے اس دے مَومن ساتھی۔سبَھناں اِی اِیمان لیا ندا اَللہ اُتٗے،سَنے ملائیک،سَنے کِتاباں۔سَنے رَسُولاں،تے اوہ آکھن اَساں رَسَولاں وِچ نَکھِیڑا پاندے ناہیں،حُکم تیرے نوں سُنیا مَنیا ، اُوٹ تیرے دے مانگٹ رَبّا، تیرے وَل ای مُڑن اَساڈا
  2,286,اَللہ بھَا ر کِسے دے وِتھوں وَدھ ناہ پائے، ہر کِسے دَا کیتا بیلی، ہَر کِسے نے کیتا پانا، رَبّا پَکڑ کَریں ناہ جے کوئی بُھل اَساتھوں ہووے یا کھُنج ہووے، اے رَب سَاڈے، ناہ پا بھَار اَساڈے اُتّے جِویں اَساتھوں پہلے لوکا ں اُتّے پایا، اے رَب سَاڈے بھَا ر چُکا ناہ سَانوں سَاڈی چاتوں وَدھ کے ، کَر دے توں مَعاف اَسانوں،کَریں اَساڈی پَردہ پوشی نالے مہر وَکھائیں،تُوں ایں سَاڈا سائیں ،کَفروناں دے نال اَساڈی ٹکر دے وِچ سَانوں ہَتھ پَوائیں