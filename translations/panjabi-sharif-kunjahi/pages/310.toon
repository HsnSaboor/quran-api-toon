quran[12]{c,v,t}:
  19,65,اوہ اِی رَب اے اَسماناں دَا تے دَھرتی دَا تے اوہناں دے وِچ دِی تھَاں دَا ، تُوں عبادت کر اوسے دِی تے رہ ڈَٹیا تُوں عبادت اوس دِی اُتّے اُس دِی صِفتاں وَالا ہور اے کیہڑا
  19,66,ہے انسان دَلیلیں پیندا ، کی مَر جاساں تے مُڑ زندہ کر کے ، مینوں کَڈیا جاسی
  19,67,کی اوہ ایہہ ناہ چیتے کَردا اَساں اِی اِس نُوں خَلقایا سِی پہلاںوِی تے جَد سِی نام نشان ناہ اِس دَا
  19,68,قسم اے تیرے رَب دی اَس ضرور اِکٹھا کَرساں اوہناں تائیں سنَے اوہناں دے بَد رَاہکاں دے مُڑ اوہناں نوں لے آواں گے دوزخ گِردے گوڈے پَرنے
  19,69,فیر اِک اِک ٹولے وِچوںوَکھ کَریساں اوہ سب جیہڑے رَب دے ہے سَن پکَے سَرکَش
  19,70,اس دے وچ تے شک ناہ کوئی سانوں کَیڑ اے ( خبر اے ) خوب اوہناں دِی جیہڑے اِس وِچ پینے دے نیں قابل چَوکھے
  19,71,ہر اِک کفروناں وِچوں اوتھے سر پر جاسی (ہر کوئی تُہاڈے وچوں اس تائیں آوے دَا ) ایہہ تَاں رَب تیرے دے وَلّوں اَمر اَٹل اے
  19,72,اوہناں نُوں تے اَسی وَلاساں جیہڑے لوکی تَقوے وَالے ، پَر اوہناں نُوں گوڈے پَرنے کَردے ہوئے دوزخ دے اندر چھَڈ دیاں گے جنہاں نے اَت چائی رَکھی
  19,73,تے روشن آیا ت اَساڈی دِی جَد کرے تَلاوت کوئی اوہناں اَگے ، کافر لوکی مومن لوکاں نُوں کہندے نیں (اَساں دُونواں وِ چوں -آپوں ں سوچو) کیہڑا ٹولہ ٹوہراں دے نال ہے وے رہندا تے لوکاں وِچ ہے نیں کِس دے ٹھاٹھ وَدھیرے
  19,74,اِہناں نالوں پہلاں کِنیاں سَنگتاں ہے سَن سازاں تے ساماناں وِچوں اَتے نَمود نمَائش وِچوں اِہناں نالوں وِی وَدھ چَڑھ کے ، اَساں جِنہاں نُوں مار مُکایا
  19,75,تے تُوں اِہناں نُوں وِی دَس دے جیہڑا وِی گُمراہی وِچ اے اوس دیاں وَاگاں نُوں ڈِھلیاں رحمان کرے دَا اوتھے تک جے اوہ تَک لیسن اُس نُوں جِس دَا وعدہ اوہناں نال ہو یا اے ۔ اوہ اِتیھے دی بھَن(عذاب )ہووے نیں بھاویں بَھن قیامت وَالی ،تے نَتریسی کیہڑا ،ہے وے بھیڑی تھاویں تے کِس دے ساتھی َکمزورے
  19,76,جِنہاں ہدایت پائی ہوسِی اوہناں نُوں رَب ہُور ہدایت وَل کھَڑسی تے اوہوا اِی چنَگیائیاں تیرے رَب دے دَر دَربارے چَنگا چوکھا مُل (چنگی جزا ) پواسَن جِنہاں نے باقی رہ جانا اوہناں نُوں اِی لگنا ہے وے پَھل چَنگیرا