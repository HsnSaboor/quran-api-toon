quran[9]{c,v,t}:
  40,41,لوکو گَل عَجیب جئی اے میں تُہانوں چھُٹکارے دے پاسے سَدَّاں، تُسی بُلاؤ مینوں دوزخ والے پاسے
  40,42,مینوں رَب دے دَسّے وَلّوں پِھرنے وَل بُلاؤ تے اُس وَل جے میں اوہناں نُوں اَللہ نال شریک رَلاوَاں، جِہناں نُوں ناہ جاناں بُجھاں ، ایدھر میں تُہانوں سَدَّاں اوس وَل جیہڑ ا غَلبے والا نالے اوٹاں دیوَن والا
  40,43,سچ تاں ایہہ وے مینوں تسی بُلاندے ہے او جِس دے پاسے ، اُس نُوں ناہ تے ایتھے ناہ ایں اوتھے سَدْنا پھَبدَا ، ویکھو اَللہ وَل اے مُڑن اَساڈا ، تے حَداں نُوں ٹَپن والے ہوسَن دے اَگ وَاسے
  40,44,میں تُہانوں جو پیا آکھاں اِک دِن اُس نُوں یاد کَرو دے میں کَم اَپنا اَللہ دے اِی پَرنے سَٹْیا، اوہ بَندیاں نُوں اَکھوں اوہلے کَردا ناہیں
  40,45,اَللہ نے مُڑ ا وہناں تائیں فِرعونی چالے دے گُھَّمن گھیرے وِچوں کَڈ لَیا سِی تے اُلٹا فِرعون کیاں نُوں گھیر لَیا سی ا ِک عَذاب کَرارے
  40,46,اَگ اوہ جِس دے اَگے اوہ شام سَویرے لِیا ندے جَاندے ، تے جِس رُوز قیامت ہوسِی ڈااہڈے اِک عذابے اَندر دَھکے جاسَن فِرعونے دے لَگدے لانے (رَب دے حُکموں )
  40,47,تےجَد آپس وِچ کَھڑبن دے دوزخ دے وِچ ، کَمزورے اُس ویلے کہسن ، شاہ زوراں نُوں اَسی تُہاڈے رَہے َساں مَن کے ٹُردے (اُوتھے ) کی اَج ایتھے اَگ دَا سیک اَساڈا کجھ وَنڈ ا سَکدے او
  40,48,وَڈے بَن بَن پھَرنے والے ایہہ آکھن دے ، ہن تے سارے اِکّی چَکی دے ہاں گالے ، اَللہ نےبندیاں دے بارے اَپنا حُکم سُنا دِتَّا اے
  40,49,دوزخ والے ایہہ دَرباناں نُوں آکھن دے ساڈے واہتے مِنَّت کَرو رَب اپنے اَگے جے کجھ چھُوٹ اَسانوں ایس عذابوں لَبھے ﷽