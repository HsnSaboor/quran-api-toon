quran[8]{c,v,t}:
  34,15,شکر نشانی اِک ضرور سبائیاں واہتے سِی اوہناں دِی وَستی ، سجے کَھبے باغ اوہناں دے ، اوہناں وچوں رب اپنے دَا دِتّا کھاوَن تے اُس دَا شُکر ادا کردےجاوَن جس ایہہ سوہنی وَسّوں دِتّی بے شک اوہ غفور اے
  34,16,فیر اوہناں مُونھ موڑی کیتی تاں اَساں اوہناں نُوں زوراں دے کانگے (سیلاب ) دے تَھّلے آندا تے اوہناں دے دوئیں پاسیں رُکھ اوہ رہ گئےبَک بَکے (کڑوے ) سَن پھل جنہاں دے ،یاں پھر وانھ (جھاڑ) تے بیراں
  34,17,اوہناں دِی ناشُکری اَساں انج پَرتائی تے ناشُکرے لوکاں دِی ہاں انجے ای بھانجی پَرتاندے ( بدلہ لیندے )
  34,18,اوہناں وِچ تے اوہناں گوٹھاں وچ جنہاں نُوں برکت والا کیتا ہے سِی پِنڈ کجُھ ہور وَسا دِتّے سی نیڑے نیڑے جیہڑے آؤندے جاندے واہتے کَم پڑاواں دَا دیندے سَن رات دِہاڑے لوکی آؤندے جاندے سِی بے خطرے ہو کے
  34,19,اوہناں مڑرب کولوں چاہیا سَفراں وِچ ُپڑان ہو جاوَن وِتھاں اُتّے اپنے نال ایہہ دھروھ (ظلم ) اوہناں نے کیتا جس توں لوکاںواہتے رہ گئے قصے بَن کے تے اوہناں نوں پھِیتے پِھیتے ہار اَساں کَر دِتّا اِس ہونی وچ عبرت ہے وے صابر شاکر لوکاں واہتے
  34,20,اوہناں سچ کرکے دَسیَا (اَبلیسے )دَا ظن اوہناں بارے جو سِی ، مومن لوکاں دَا اِک ٹولہ اِی بچیا سی اِس دے ہَتھوں باقی اِس دی اّنگلی لگے
  34,21,مومن لوکاں اُتے اُس دَا زور ناہ چَلیا، ایہہ ضرور نتارا اِس توں ہو وَنجیا سی کیہڑا چھیکڑنُوں مَن دا اے اوہناں وِچوں تے ِکس نُوں شک اس بارے، اُنج ہر شے دَا رَکھوالا تے رَب اِی تیرا
  34,22,سَدو اوہناں نُوں، کہہ دے نیں جنہاں بارے ایہہ گُھمنڈتُہانوں ہے وے اوہ معبود تُہاڈے ہے نیں رَب توں وَکھرے اوہ تاں ماسہ وِی ناہ مالک شے کِسے دے اس دے وِچوں جوکجھ اَسماناں وِچ اے یا دَھرتی دے وِچ اے تے ناہ اہناں دے وِچ سانجھ اوہناں دی ناہ اوہناں دِا اوہناں دے وِچ پُشت پنَاہ اے کوئی