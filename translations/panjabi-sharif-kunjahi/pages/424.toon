quran[7]{c,v,t}:
  33,44,جَد ایہہ (مومن ) اس نُوں ملسن سیس سلاماں دیندے مِلسَن اوہناں واہتے ماناں والا اَجر اَللہ دے کول اے
  33,45,اے نبی ہے تینوں گھَلیا اِک گواہی دیونہارا ، سُکھ سنیہا آنن والا نالے ہوڑَنہارا کَر کے ،
  33,46,اَللہ وَل بُلانہارا ، اس دے آکھے لگ کے توں ایں دِیوا لَٹ لَٹ بَلدا
  33,47,مومن لوکاں نُوں خوشخبری تُوں ایہہ دے دے جے اوہناں نُوں اَللہ کولوں فضل گَھنیرا مِلسی
  33,48,کفروناں تے دو رَنگیاں دِی تُوں ناہ مَنِّیں تُوں ستاوٹ اوہناں دِی ناہ لَا دِلے تے اَللہ اُتے رَکھ توَکّل اوہ کافی اے کَم سوَارَن والا تیرے
  33,49,اے ایمان لیائے لوکو مومن عورت نال نکا حے جاوَن پِچھوں جے طلاق اس نُوں دے دیوو جوٹھی کرنوں پہلاں پہلاں ، اس دے وَل تہاڈے وَلوں عِدَّت اُکا ناہیں جس نُوں پورا کرنا اس تےبَن دَا ہووے ، اِس کَر کے کچھ دے دَوا کے سوہنی چھڈّے اس نُوں چَھڈو
  33,50,ہر اوہ زال (عورت ) حلال تیرے تے اے نبی ہےساڈے وَلّوں جس جس دَا تُوںمہر ادا کر دِتَّا اوہناں تائیں تے اوہ وَل وِی مال تیرے جو سجے ہَتھ دا ، تے اوہناں چوں اللہ وَل کےآندا ہووے تیرے وَل جنہاں نوں ، انجے ہین حلال تیرے تے چچیالاں - پھپھیالاں-مَسیالاں تیرے سنگ جنہاں نے ہجرت کیتی ہے سی ، ہے حلال اوہ مومن عورت وی تیرے تےجیہڑی اپنا آپ نبی دے کرے حوالے جے نبی دی خواہش ہووے اوہ اس نوں پرنائے ، چھوٹ نِری ایہہ تینوں ہے وے ، باقی دی اُمت نوں ناہیں ، سانوں سار اے اوہناں اُتے فرض اَساں جو کر دِتّا اے اوہناں دی توِیاں (بیویاں ) دے بارے ، تے ہَتھ آئیاں بارے تاں جے تنگی توں بچ جاویں بے شک اللہ آپ غفور رحیم اے