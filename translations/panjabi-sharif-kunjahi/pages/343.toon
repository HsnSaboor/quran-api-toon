quran[10]{c,v,t}:
  23,18,اَسماناں تَوں پانی وِی اَساں وَرْسایا اِک اَندازہ رَکھ کے، دَھرتی اَندر فیر اِس نُوں ٹہرایا ،ِ اِس نُوں موڑ لجانا وِی وَس ساڈے ہے وے
  23,19,اوسے پانی پاروں اَساں تہاڈے باغ اُگائے کَھجیاں دے وِی ، دَاکھاں دے وِی ، اوہناں وِچ تہاڈے واہتے میوے رَجوے ، تُسی جِنہاں نُوں کھاندے ہے او
  23,20,تے اوہ رُکھ وِی جیہڑا سینائی طورے والی وَنڈے ہوندا لے کے تیل اوہ اُگدا ، سالن کرکے کھَادا جاندا
  23,21,ڈنگرا وِچ اے اِک مَت (نصیحت ) تُہاڈے واہتے اَسی پیائیے اوہ تُہانوں جو اوہناں دے ڈِھڈاں اَندر اوہناں ِوِچ نَفعے تُہاڈے واہتے ہور بَتھیرے
  23,22,اِکْنَاں نُوں اوہناں چوں کھاؤ ، کَرو سَواری اوہناں تے وِی بیڑی تے وِی
  23,23,نُوح نبی نُوں قوم اُس دِی وَل گھَلیا ہے سی اوہنے اوہناں نُوں سَمجھایا لوکو ، اَللہ دِی اِی کَرو عِبادت اوس بِن ہور کوئی مَعبود تُہاڈا ناہیں کیوں نئیں اوس تَوں ڈَردے
  23,24,قوم اِس دِی دے نابر ہوئے سَرداراں نے اِنج پَرتائی ایہہ تُہاڈے وانگوں اِک بَندہ ، ایہہ تہاڈےاُتّے کاٹھی پاندا لگدا مجے اَللہ دِی مَرضی ہوندی اوہ ملائک اَپنے گھَلدا ، ایہہ گَل اَپنے وَڈکڑیاں وِچ ، جیہڑے پہلاں ہو گُزرے نیں ، اَساں سُنی ناہ
  23,25,اِس بندے نُوں پَکڑ کِسے وے جِنْ دِی لَگدی ، کُجھ چِر(اِس دَا اَنت ) اُڈیکو
  23,26,نُوح کہیا جے رَب میرے بوہڑِیں ، کیوں جے ایہہ ناہ میری مَن دے
  23,27,تاں مڑ اُوس نوں اَس سمجھایا حَسبِ ہدایت ساڈی توَں اِک بیڑی گھَڑ لے ایسے ویلے تے جد اَمر اَساڈا آوے تے طو فان اُبالے کھائے ہر لوڑیندل جیندل کَر لے جوڑا جوڑا وِچ بیڑی دے (کِشتی دے ) نالے ٹَبّر(خاندان ) اپنا اوہناں تائیں چھَڈ کے، اَساں مُکائی گَل جنہاں دے بارے ، تے اوہناں دے بارے مینوں کجھ ناہ آکھی جِنہاں نا فرمانی کِیتی اوہناں نے ڈُبنا اِی ڈُبنا