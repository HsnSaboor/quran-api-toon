quran[7]{c,v,t}:
  63,5,اوہنا ں نُوں جَد کوئی آکھے آؤ تاں جے اَللہ دَا پیغمبر بخشش منگے اللہ کولوں، بُوتھ بھَواوَن(مونھ پھیرن) تےتُوں ویکھیں کِنج مَغْرُوری کَردے ہوئے آؤنے وَل، اوہ مُول ناہ آوَن
  63,6,اِک بروبر اوہناں وَاہتے بَخشش مَنگیں یا ں ناہ مَنگیں ،اَللہ نے انجام اوہناں دَا چَنگیاں ہرگز کرنا ناہیں،کیوں جے اَللہ نافرناں نُوں ناہ کَدے ہَدایت دیوے
  63,7,ایہوا لوک ایہہ کہندے رہندے اَللہ دے سَنگیاں دے اُتّے کوڈی وِی ناہ خَرچو ،تاں جے کِھنڈر پِنڈر جاوَنْ(منتشر ہو جاون) فَرشی عَرشی کُل خزانے اَللہ دےنیں حالاں،پر ایہہ گَل مُنافق لوکاں دِی سَمجھوں ایں اُچی
  63,8,اوہ آپو وِچ بَکدے رہندے عِزتاں والے اَسی۔مدینے جا کے کَنگلیاں نُوں اُوتھوں کَڈسَاں۔عِزت تے وے اَللہ واہتےتے اوہدے پیغمبر واہتے نالے مومن لوکاں واہتے،پر ایہہ گَل مُنافق لوکاں دِی سَمجھوں ایں اُچی
  63,9,اے ایماں لیائے لوکو -ویکھو کِدھرے مالاں تے اولاداں دے کھوبے وچ کھُب کے ،ذکر الٰہی کرنے وَلوں غافل تھیوو۔جس نے وِی ایہہ چالا نَپیا،اوسے نوں اِی گھاٹا پینا
  63,10,اَساں تُہانوں جو کُجھ دِتّا ،اِس دے وِچوں اَگوں دیوو، اِس تَوں پہلاں جے آجائے موت کِسے دے سِردے اُتّے تے اوس ویلے مونہوں نکِلے ربّا تُوں مہلت دیندوں ، میں صدقے دے لیندا ،تے خوش بَختاں دے وِچوں ہوندا
  63,11,پر جَد وقت کِسے دَا پورا ہو جاندا اے، اَللہ مُڑ ناہ مُہلت دیوے،تے اَللہ نُوں ہے تُہاڈے عَملاں بارے سَبھے سَاراں(ساری خبراں)