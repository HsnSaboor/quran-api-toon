quran[4]{c,v,t}:
  2,187,روزَل رات حلال تہانوں تِویاں(بیویاں) دے سنگ سونے واہتے، اُوڑھ تہاڈی اوہ اُوہناں دی اُوڑھ تُسی او، اَللہ نوں سی خَبر اِس گَل دِی اپنے نال پئے تُسی خیانت کَردے ہے او، اُوس تہاڈے دِل دِی گَل بجھ کے کَم تہاڈا سَوکھا کیتا، بے جھجک اوہناں دے نال اکٹھے ہوو ،تے اِنج اَپنا لِکھیا چاہو،کھاوو 'پیوو 'دھار سفید فجر دی کالی رَاتل دَھاری توں نکھڑن دے ویلے تائیں، اِس توں پچِھے اپنے روزے نوں سِر چاہڑو ' رات ہو جانے تائیں ، جَدوں مَسیتاں دے وچ بیٹھو نُکراں مَل کے ،رنّاں نال ناہ انگ ملائو۔ ایہہ الٰہی حَداں اہناں نوں ناہ ٹَپو ، اَللہ ایس طرح ای کھولے نکُتے لوکاں اُتے تاں جےرہن اوہ سِدھے راہ تے
  2,188,وِکھو مال اِک دوجے دا ناہ پُٹھے چالے چَل کے کھائو ، ناہ ایں حاکماں لوکاں نوں ایہہ دولت (وڈی کرکے)دیوو، دل وچ مِتھ (سوچ) کے،لوکاں دی حق ماری انج ہو سَکدی اے دھکو دھکی تے دیدہ دانستہ
  2,189,تینوں پُچھدے نیں چَن دے وَدھنے گھَٹنے بارے، کہہ دے ویلے دی وَنڈ ایہہ لوکائی واہتے تے حج واہتے، تے ایہہ کوئی نیکی ناہیں پِشلے پاسوں گھَر وِچ وَڑنا (احرامی حالت دے اَندر ) نیکی خوف خدا دا رَکھنا تے سِدھے راہ وِہڑے وَڑنا یعنی خوف خدا دا اَپنے دِل وِچ رَکھو، تاں جے ہووے بھَلا تہاڈا
  2,190,جیہڑےلَڑدے نال تہاڈے اوہناں نال تہاڈا لڑنا وِی اَللہ دِی راہ وِچ بَن دا پَر ناہ حَدوں ٹَپنا جے اللہ حد ٹَپیالاں نوں ناہ چَنگھا جانے