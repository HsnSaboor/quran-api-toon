quran[7]{c,v,t}:
  11,82,تے جد اَمر اَساڈا آیا ۔ اُس وَستی نوں اُتّے تھلّے اَس کر دِتّا تے اوہناں تے رہ رہ کے سی میہنہ وسایا کنکریاں دا
  11,83,رب تیرے دے وَلوں ،اوہنان دے لیکھاں دے وچ ایہوا ہے سی،تے ناہ ظالم لوکاں توں ایہہ (بھن) دُراڈی ہے کدے وی (ظلاموں توں ایہہ سزا کجھ دور نئیں )
  11,84,اِنجے مَدین وَل شعیب اَسی سی گھَلیا،اوہناں دا ای اوہ لگدا سی،اوس کہیا اے میرے ساکو(میرئیے قومے) ،کرو عبادت اللہ دی ای،اس دے بھاجوں ہور عبادت دے ناہ لائق کوئی،مِنتر(ناپ تول ) وچ کرو ناہ گھپلے،میں گذارن تہاڈی سوکھی(اچھی) ویکھ رہیا آں ،پر میں ڈرنا کدے عذابی دِن تہانوں گھیر لوے ناہ
  11,85,اے میرے لوکو مین (ماپ )اپنے نوں ،تول اپنے نوں پورا سانواں رکھو،لوکاں نوں چیز ناہ کوئی دیندے ہوئے دئیو گھٹا کے، تے ناہ ہیرا پھیری کردےپھرو ،علاقے اندر
  11,86,بچت ہوندی اے اوہوا چنگی ،جیہڑی اللہ وَلوں ہووے جے تُسی او منن والے ۔اونج تہاڈا میں ناہ پاہرو(پہرے دار)
  11,87,دَس شعیب اوہ آکھن لگے کی عبادت تیری،تینوں ایہہ کہندی اے۔اَس چھڈدئیے اوہنان تائیں ۔ وڈوڈیرے ، جنہاں دی سی پوجا کردے یا چھد دئیے مال اپنے وچ ،واہدا گھاٹا من مرضی دا،اپنے وَلوںبنیں (بنے)بڑا توں ،لوک پریمی (عالی ظرف)تے سِدھ راہیا
  11,88,اوس کہیا لوکو ایہہ تاں ویکھو جے میں ہوواں پکی پیڈی گل دے اُتے رب اپنے دے وَلوں تے اوس روزی مینوں چنگی دِتی ہووے،کیوں ارادہ میرا ہووے جس توں روکاں آپ تہانوں، آُپ کراں،چھڈوا کے اوہوا کم تہاڈے کولوں،میری نیت تاں اینی اے،میں اصلاح کراں جتنی وی کر سکدا ہاں ،تے میں آپوں کی کر سکناں جے اللہ توفیق ناہ دیووے،اوسے اُتے میں توکل کیتا ہویا تے اوسےدے وَل ای مُڑنا