quran[8]{c,v,t}:
  29,7,جیہڑے وَل ایمان لیائے نالے چنگےعمل کمائے اُوہناں کولوں بھُلاں دھو دیواں دے اوہناں دے (چنگے ) عملاں دے وَل تَک کے نال اوہناں دےوَ ل وَرتاں دے
  29,8,لوکاں نُوں اِیہہ مَت ساڈے وَلّوں ہے وے جَن دیاں (والدین) دے نال وَتیرہ سُوہنا رَکھو ہاں جے اوہ دَبا اِیہہ پاوَن میرے نال شَریک رَلا تُوں اس دے تائیں تیری عِلم تَرَکْڑی تے ناہ جیہڑا پُورا اُترے تَاں آکھے ناہ لَگ اوہناں دے میرے وَل اِی پَرت تُہاڈی، اُودوں میں تُہانوں دَسْنَا کی تُسی رَہے کَردے
  29,9,جیہرے وَل اِیمان لیائے تے چَنگے اِی عَمل کمَائے صاَلح لوکاں وِچ شُمار اوہناں نُوں کَرساں
  29,10,اُوبھی جیہڑا مُونہوں آکھے اَللہ تے اِیمان اے میرا ، پَر اَللہ دِی رَاہے اَندر جاں دُکھ اَپڑے ، سُو لوکاں وَلّوں آئی نُوں وِی اوہ عَذاب اِلٰہی کہند ا تے جَد تیرے رَب دے وَلّوں مَدد مِلے سُو آکھن لَگدا اَسی تُہاڈے سَنگی ، اَللہ خُوب سَمَجھدا ہے وے کی لوکاں دے اَندراں وِچ اے (دِلاں دے وِچ اے )
  29,11,اوہ وَاقف اے اوہناں تُوں وِی جیہڑے وَل اِیمان لَیائے اوہناں تُوں وِی جیہڑے لوک مُنافق ہے نیں
  29,12,کافر لوکی مومن لوکاں نُوں اِیہہ کہندے لَگو اَساڈے پِچھے اَسی تُہاڈے پَاپ سِراں تے چَا وَنجا ں دے ( اُٹھا لیساں ) اوہ ناہ چَکن والے ہوسَن اِک وِی پَاپ اِہناں دَا اُوہ تَاں کُوڑ مَریندے(اوہ جھُوٹھے یں )
  29,13,ہاں چَکن دے اوہ بھَار اَپنے تے اوہناں دے بھَاراں اُتّے بھَار وَدھیرے آ جاوَن دے روزِقیامت اوہناں کولوں پُچھیا جاسِی جو جو کُوڑ گھَڑدے رَہے سِی
  29,14,نُوح نُوں اوہناں دے لوکاں وَل اَسی اِی گھَلیاں پَنج دَاہے گَھٹ (پنجاں کم ) دَس صَدیاں سِی اوہ رہیا سِی اوہناں اَندر ، اوہناں نُوں طُوفانے نَپ لیا سِی اوہناں دے اَت چانے پاروں (ظُلم دے کارَن )