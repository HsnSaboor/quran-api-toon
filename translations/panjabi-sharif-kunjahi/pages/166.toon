quran[7]{c,v,t}:
  7,131,پَر جَد سَوکھے ڈِنگ آیو نیں اوہناں نوں حَق اَپنا جاتا،تے جَاتو نیں اَوکھا ویلا ،موسٰی تے اِس دے سنَگیاں دے پیراں توں آیا، حالاں اوہناں تے بَدبختی آئی ہے سِی ،اَللہ وَلوں، چَوکھڑیاں(اکژ) دِی عَقلوں ایہہ گل اُچیری(اُچی)
  7,132,رَٹ اوہناں ِدی اِیہوا ہے سی،توں نشانی بھاویں کیہڑی وِی لے آوے تاں جے سانوں توں بھُچلاویں،اَسی ناہ تینوں مَنسَاں
  7,133,تا ں مُڑ مو ت وَبائی اوہناں دے وَل گھلی، مَکڑ، چِچڑ، ڈَڈّو تے رَت(خون) بنے عَذاب اوہناں تے اِک اِک کَر کے، فیر وِی اوہناں آکڑ کیتی ، قوم اِی اوہ سِی ،اَنموڑاں(مُجرماں) دِی
  7,134,جَد کَدے وِی آؤنی (آفت) کوئی اوہناں اُتے آجاندی سِی،آکھن َلگدے کَر اَساڈے حَق وِچ دُعا توں موسٰی،کیوں جے وَعدہ نال تیرے اوس کیتا ہویاِ،جے ساڈے توں، آفت ٹالے،آکھے تیرے لَگ جاوا گے، تے کِر دیساں نال تیرے مُڑ ،اِسرائیل کیاں نوں
  7,135,پَر جَد اوہ عَذاب اوہناں توں کُجھ چِر(وقت لئی) اَسی ٹَلا دِتّاسِی جیہڑا اونج اَٹل سِی، پھِر گئے گَل توں
  7,136,فیر اوہناں نں وِچ دَریا دے غَرق اَساں کَر دِتّا تے انج وَاری لائی(انتقام لِتّا) ،ناہ آیات اَساڈی نوں گولن دے پاروں( ناہ آیات اساڈی مَن دے سِن) تے اوہناں توں بے دِھیانے رہنے پاروں
  7,137,تے اوہناں نُوں ،تھَاں اوہناں دی لے آند سِی ، چَڑھدے توں لالہندے توڑی(مشرق توں مغرب دَا وَارث بَنا دِتّا)۔ کَل ہٹھارو(کمزور) جیہڑے ہے سَن ،برَکت والا اوس علاقے نوں کر دِتّا، تے اِنج رَب ترے َگل اسرائیل کیاں دے حَق وِچ سوہنے طور نَباہی،دِل نوں وَڈّا رَکھن پاروں،تے فِرعون سنَے قوم اپنی دے ، جو کُجھ رہیا ، بَناندا ہے سِی تے سب محل چوبارے اس دے ،مَلیا میٹ بنائے سَارے