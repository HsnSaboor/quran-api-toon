quran[27]{c,v,t}:
  89,24,ہر کوئی کہسی ایس حیَاتی بارے وِی میں ، ہائے جے کُجُھ گھَلیا ہوندا
  89,25,اوس دِہاڑے جو عذاب اَللہ نے دینا ، ہور کوئی ناہ دےسَکدا اے
  89,26,تے ناہ بنَھن والا ہے کوئی، اَللہ دے بَنَّھن وَرگا
  89,27,دُوجے پاسے اِیہہ اِرشاد ہوسِی ،اے اوہ جِس دَا اَندر ٹھَنْڈا
  89,28,اپنے رَبْ دے نیڑے آجا۔اوہ تیرے تَوں ،تُوں اوس توں رَاضی
  89,29,میرے بَندیاں وِچ تُوں شامل
  89,30,میری جَنَّتْ وِچ تُوں آ جا
  90,1,ایس نَگَرْ دِی میں سُونْہہ کھاندا
  90,2,کیوں جے اِیتھے تُوں وِی وَسدا
  90,3,جَن دے دِی(باپ ) وِی ،نالے اوس دے جَن دی(اولاد) سُونْہہ ایں
  90,4,ہے اَنسان قَضیاں(مشقت ) واہتے پیدا ہویا
  90,5,اِیہہ بھُلیکھا ہے اِس نُوں وَس(قابو) اِس اُ تّےچَل کِسے دَا سَکْنَا ناہیں
  90,6,اوہ کہندا اے میں ڈھیراں دے ڈھیر مال اُڑا دِتّا اے
  90,7,اِیہہ بھُلیکھا ہے اِس نُوں تَک رہیا ناہ اِس نُوں کوئی (اس دی نیت جانن والا)
  90,8,کی اَ ساں ناہ اَکھّاں دِیتّیاں ہوئیاں اِس نُوں
  90,9,جِبْھ (زبان) دِتّی اے ، لَبْ دِتّے نیں
  90,10,تے دو گھاٹاں (نمایاں رستے) اِس نُوں دَسْیَاں
  90,11,پر اوہ گھاٹی ناہ چَڑھ سَکْیَا چَنْگی
  90,12,تُوں ناہ جانے کی اوہ گھاٹی
  90,13,اوہ بُردے (غلام ) نُوں چھَڈوانا ا یں
  90,14,یا ں کجُھ دینا کھانے واہتے تھوہڑ (قحط) غَذائی ویلے
  90,15,یاں یَتیم کِسے لگدے (رشتے دار) نُُوں
  90,16,رُلدے کھُلدے (دربدر) یا ں مَسْکِین کسِے نُوں
  90,17,نال اِی ہونا پیندا ہے وے مومَنْ ، نالے اِک دوجے نُوں سِر آئی سہنے دِی مَتْ دینا ،نالے اِک دُوجے نال ہمدردی کرنے دِی وِی مَتْ (تلقین)دینے والا
  90,18,اِنج دے لوک اِی بھاگاں والے
  90,19,پر اوہ جِنہاں ناہ مَنْیاں ہین آیات اَساڈی،اوہوا بھاگوں ہارے
  90,20,اوہناں نُوں دَبْ دِتّا جاسِی اَگ دے اَندر