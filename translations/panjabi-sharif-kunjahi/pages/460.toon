quran[11]{c,v,t}:
  39,11,کہہ دے مینوں ا یہوا حُکم اے ، اَللہ دِی اِی کَراں عبادت بے رَلاوٹ،
  39,12,ایبھی حُکم ہویا اے مینوں ،میں سَبھناں تَوں اَگے ہووَاں مَن ٹُرنے وِچ
  39,13,رَب دی نافرمانی کرکے میں ڈَرنا وَاں تُوں ایہہ کہہ دے، وَڈے دِن میں مَتے عذَابی ہووَاں
  39,14,کہہ دے جے میں کَراں عبادت اَللہ دِی اِی بے رَلاوٹ، ایہہ اَطاعت میری
  39,15,تُسی عبادت جِس دی چاہو کِر دے جاؤ(ایہہ سمجھ لئو ) گھاٹے والے اوہوا ہوسَنْ اپنے واہتےنالے اپنے ٹَبراں وَاہتے روزِ قیامت ، وَنج جنہاں دَا گھاٹے وَندا ہوسی چیتے رَکھو ایہوا اِی جے اَصلی گھاٹا
  39,16,اوہناں لوکاں واہتے ہوسَنْ اَگ دے تنَبْو تانے ہوئے اُتوں دِی وِی تَھلیوں دِی وِی ایسوں تُوں اِی اللہ اَج ڈراندا ہے وے لوکاں تائیں ،ایسے کر کے لوکو خوف میرے تَوں کھاؤ
  39,17,تے اوہ لوک جنہاں نے اپنا آپ بچایا طاغوتے دِی مَن ٹُرے توَں تے اَللہ دے وَل توجہ ا َپنی رکھی ، اوہناں واہتے سُکھ سُنیہا ، میرے بَندیاں نُوں تُوں سُکھ سُنیہا دے دے
  39,18,اوہناں نُوں جو گَل نُوں سُن دے تے مُڑ اِس نُوں مَنْ کے سوہنا تُردے ہے نیں اوہناں نُوں اِی اَللہ راہے پایا ہے وے تے اوہوا اِی عقلاں والے
  39,19,کی مُڑ اوہ جنہاں دے بارے حُکم عذابی پکا ہویا تے اوہ جیہڑے اَگ پیاں وِچ ، اوہناں نُوںچھُد وَاسیں (رہائی دِلوا سکسیں ؟ )
  39,20,ہاں اوہ جیہڑے خُوف خُدا دَا رَکھدےآئے ، ممٹِیاں اِی مَمٹِیاں اوہناں دے واہتے ہیٹھاں اُتے بنیاں ہوسَن ، وَگدے پانی کولوں لنگھدے ایہہ اَللہ دَا وعدہ ہے وے تے اللہ ناہ وعدے اپنے تَوں ہوندا اے اِیدھر اودھر
  39,21,تُوں نئیں تَکدا اَللہ اِی تے اَسماناں تَوں پانی گھَلدا تے مُڑ اِس تَوں چشمے جاری کر دیندا اے دَھرتی اُتّے اوسے نال اِی رَنگا رَنگ کھیت اُگائے فیر اوہناں نُوں جَدوں پکائے اوہناں نُوں تُوں پِیلا پِیلا ہوندا ویکھیں تے اوڑک نُوں چُورا چُورا کَر دیندا اے ، اِس ساری تبدیلی اَندر مَتَّاں ہے نیں عَقلاں والے لوکاں وَاہتے