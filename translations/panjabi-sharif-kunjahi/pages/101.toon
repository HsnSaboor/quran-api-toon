quran[7]{c,v,t}:
  4,141,جیہڑے لوکی تیرے ویلے نُوں پئے ویکھن ، جے تاَں جِتْ تُہاڈی ہوئی اَللہ وَلّوں ، کہسن سَنگی اَسی تُہاڈے ،جے گاٹی کَفروناں دِی سِدھی ڈِگی ، جا اوہ کہسن اَسی خلاف تُہاڈے لَڑ تے سَکدے ہے سَن (پر لَڑے ناہ ) تے انج تُہانوں مومَن لوکاں کولوں اَساں بچایا تے اَللہ اِی رُوز قِیامت اِس گل بارے ثالث بننا (تے اَج ) مومَن لوکاں اُتے کفرونی غَلبے دا کوئی رَاہ ناہ چھَڈ سِی اَللہ
  4,142,ایہہ منُافق اَللہ دے نال چالاں چَلدے اودھر اَللہ چَل ریہا ہے اپنی گاٹی ، ایہہ نمَازیں جَدون کھَلووَن ، آہلکیاں(کاہل لوکاں وَانگوں ) دے وَانگ کھَلووَن ، لوکاں چاری ، گَھَٹ اِی اَللہ دَ ا ناں (نام ) لیندے
  4,143,ڈَانوں ڈول جئے (اَدھ واٹے ) ناہ ایدھر ناہ اودھر ، بے شَک جیہڑا اَللہ وَلّوں پے جاندا اے بھُلّے ، تُوں اوس وَاہتے رَستہ لَبھ ناہ سَکسیں
  4,144,اے ایمان لیائے لوکو ۔ مومن چھَڈ کے کفروناں دے نال ناہ اُکا یَاری پاؤ ، کی تُہاڈی ایہہ خوائش اے اَللہ کول خلاف تُہاڈے پکا اِک ثَبوت ہو جاوے
  4,145,بے شک ایہہ مُنافق سَب تَوں تھَلے وَالے دوذخ ہوسَن ، اوتھوں کِس نے کَڈّن وَاہتے اَگے ہونا
  4,146,ہاں جِنہاں نے توبہ کیتی سِدھے ہوئے ، رَب نُوں پکا مَنیا ، اَللہ دے حَق مُخلص ہو کے دِین اُس دَا اَپنایا ، اوہ ہو جاسَن مومَن لوکاں دے اِی سَنگی تے اَللہ اے جھَبدے مومَن لوکاں نوں اِک اَجر وَڈیرا دینے وَالا
  4,147,اَللہ نوں کی لَبھے ، لَبھے جے عذاب تُہانوں ، شُکر کَرو ایمان لیاؤ ( تے اِنج بچو عذابوں ) َاللہ آپوں شُکر شَناس اے تے ہر گَل نُوں جَانَن والا