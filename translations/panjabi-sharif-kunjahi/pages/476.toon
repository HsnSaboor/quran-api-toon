quran[8]{c,v,t}:
  40,78,اَساں رَسول تیرے تُوں پہلاں وِی بھیجے سَن اوہناں وِچوں کجھ دِیاں گَلاں تینوں ہین سُنائیاں کجھ دِی اَسی سُنائیاں ناہیں تینوں ، پَر ایہہ کِسے رَسُول خُدا دے وَس وِچ ناہ سِی ، اوہ بغیر اَللہ دے اِذنوں ، لے نشان کوئی آ جاوے ، ہاں جَد اَمر اَللہ دَا ہویا حَقا سچَا ہویا جو کجھ ہویا تے جھُٹھیارنہاراں نے اِی بازی ہاری سِی اوس ویلے
  40,79,ایہہ اَللہ دِی ذات ہے جِس نے ، ہین تُہاڈے واہتے ڈَنگَرْ اِنج دے کیتے، اِکْنَاں اُتّے کَرو سَوَاری تے اِکْنَاں نُوں کھاؤ
  40,80,ہور وِی لَبھتاں اوہناں وِچ تُہاڈے واہتے تسُی اوہناں دی راہیں، مطلب پورے کر سَکدے او، تسی اوہناں تے چَڑھدے پھِردے تے بیڑی دے وِچ وِی
  40,81,تے اِنج سیر سَفر دِی راہیں اوہ نشان تہُانوں اپنے دَسْدا ہے وے ، کیہڑی کیہڑی تُسی نشانی اوہدی دَا ا ِنکار کَرو دے
  40,82,کی لوکاں نے پِھر ٹُر کے دُنیا دے وِچ تَکیا کی اوہناں توَں پہلڑیاں تے وَرتی بِیتی حالاں اوہ سَن چَوکھے اِہناں نالوں تے ڈاہڈے وِی گَھر گَھاٹوں وِی دُنیا َاندر ، پَر ایہہ سَب کجھ ، کَم اوہناں دے ماسہ وِی آ سَکْیَا ناہ سِی
  40,83,تے جَد اوہناں کول رَسول اوہناں دے آئے کَھریاں کَھریاں لے کے، اپنی جانَن ْہاری وِچ اِی اوہ مَگَن سَن تے اوہناں نُوں کَھچَّاں مارَن پاروں پَھڑنہاری نے آ پھَڑیا سِی
  40,84,مُڑ عذاب اَساڈا اوہناں نُوں جاں دِسْیا، آکھن لگ پے اَللہ وَاحد تے ایمان اَسی لے آئے تے اوہناں سَبھناں توں توبہ ، اسی جہناں نوں سِیری(شریک) رَب دَا ِ گِن دے رَہےسِی
  40,85,پَر عَذاب ہُن ویکھن پِچھوں، اوہناں دے ناہ کَم کِسے ایمان لیاوَن آیا، ایہہ دَستور ا لٰہی چِر دَا (مُدتوں ) اد دے بَندیاں اَندر چَل دَا آیا تے اوہ کافر بازی ہار گئے اوس ویلے