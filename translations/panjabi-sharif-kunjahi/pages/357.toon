quran[5]{c,v,t}:
  24,54,کہہ اوہناں نوں آکھے لگوں اَللہ دے تے نالے اُس دے پیغمبر دے تے جَد کَنڈ تُساں نے کِیتی اُس دِی پَنڈ اے اُس دے سِر تے ، سِریں تُہاڈے بھَار تہاڈے ، تاں جے اس دے آکھے لگسو رَاہے پیسو ، پیغمبر دَا کَم تُہاڈے تائیں ساڈی گل اَپڑانا کھُلّم کھُلا
  24,55,اَللہ وعدہ نال اوہناں دے کیتا ہے وے جیہڑے وَل تُہاڈے وِچوں مومَن ہوئے تے چَنَگے اِی عمل کمائے جے اوہناں نُوں وَاگ پھڑاسَاں اِس دُنیا دِی ، جویں پھڑائی سِی اوہناں نُوں جیہڑے اوہناں توں پہلاں سَن ، تے اوہناں دے دین دَا ڈَنکا جیہڑا اوہناں وَاہتے چون اَساڈی ، ہے وے وج جاوے دَا تے اوہناں دے سارے سارے جھاکے بے خوفی دے وِچ بَدلاساں، کَرسن اوہ عبادت میری تے ناہ میرے نال رَلاسن سانجھ کِسے دِی ، اے پر اِس توں پِچھے جیہڑا نابر ہویا اوہ نگلا ہوسِی ( اوہ فاسق ہوسِی )
  24,56,پَکیاں کَرو صَلاتاں تائیں، دیندے رَہوو زکاتاں تائیں،آکھے لگوں پیغمبر دے تاں جے ہووے مہر تُساں تے
  24,57,ایہہ خیال کَرو ناہ اُکا کافر لوک اِس دَھرتی اُتے ساڈے کولوں بچ نِکلن دے ، اَگ ٹھکانا ہے اوہناں دَا ، اوہ ٹھکانا ڈَاہڈا بھیڑا
  24,58,اے ایمان لیائے لوکو(اَندر وَڑْدے ) لین اجازت تِن ویلے گولڑیاں تے گولے بلکہ اوبھی گَھر وچوں ، ہون جوانی دے وَل جیہڑے ،پیر پئے چکن دَا کَردے، اِک نماز فَجر توں پہلاں،دُوجا جَدوں دوپہروں کپڑے ُتساں (عموماً) لاہے ہوندے ،تیجا سَون نمازوں پِچھے ،ایہہ تِن ویلے اوہلڑ ویلے ہین تُہاڈے ، اَگے پِچھے اَن پُچھے آجانے وِچ ماڑ ناہ کوئی ،اِک دوجے دے کول تُہاڈے وچوں رہندا اِکْنَاں دَا آوَن جاوَن ، اَپنے حُکم تُہانوں اَللہ اِنجے ہے وے ( ویلے ویلے ) دَسدا رہندا بے شک اَللہ آپ علیم حکیم اے