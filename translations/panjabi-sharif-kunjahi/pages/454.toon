quran[10]{c,v,t}:
  38,17,پے آکھن ایہہ جو کجھ وِی پے آکھن ، چیتے کَر خاں، سِی داؤد اَساڈا بَندہ ہَتھاں بانہواں وَالا ، اللہ وَل سِی مُونھ ہمیشہ اُس دَا رہندا
  38,18,پَربَت (پہاڑ) اُس دِی سَنگت کرکے شَامیں فَجریں تَسبیحاں سِی گاندے (پڑھدے )
  38,19,اِنجے ڈَار و ڈَار پَکھیرُو (پرندے ) ہم آواز سَبھے سَن اُس دے
  38,20,رَاج پَکیرا اُس دَا کِیتا ، دِتّی اِس نُوںگَل گویڑی گَل نَکھیڑی
  38,21,تے اوہ گَل وِی رَپھڑیَاں دِی اَپڑی ہو سِی تیرے تائیں ، َاندر جیہڑے آن وَڑے سَن
  38,22,تے جِس ویلے آ ڈھکے داؤد نبی دے نیڑے اوہ گھبرایا اوہناں کولوں ، آکھن لگے تُوں گَھبرا ناہ ، ساڈا دُونہاں دَا اِک رَپھڑ ، اِک نے اِک دے نال وَدھیکی کِیتی ہوئی، تُوں اَساڈے وِچ نِیاں کَر (فیصلہ کر ) حقا سچا ، رئے ناہ کردا ہویا (بے انصافی ناہ کریں ) اَتے اَسانوں پا تُوں سِدھے رَاہے
  38,23,ایہہ بَھرا اے میرا ، اِک گَھٹ سَو نیں اِس دِیاں بھیڈاں ، میری اِکَّم اِکّو ایہہ کہندا اے ایہہ اِک وِی تُوں مینوں دے دے ،تے َکردا اے گَل دَباوِیں
  38,24,ایہہ سُن کے داؤد کہیا جے تیری بھیڈ اِس تیرے کولوں اپنے اَجڑ نال رَلانے واہتے مَنگ کے تیرے نال اے دَھکا کِیتا تے اِک دُوجے نال بھَنجالی (زیادتیاں ) اِنجے اکژ کَردے آئے یاں مُڑ اوہ ناہ کَردے اَللہ تے ایمان جنہاں دَا تے چَنگے نیں عَمل جنہاں دے تے اوہ تھوڑے اِی وَل ہوندے، ایہہ داؤد نَبی دے اَندر گَل جاگی سَی جے اَزمائش وِچ اَساں ایں اوہناں پایا ، اِس دے وِچوں نترن دِی توفیق اوس اپنے رَب تَوں مَنگی، ڈِگ پیا اوہ وِچ سجدے دے اَللہ وَل توجہ کَردا
  38,25,اَساں تَسلّی دِتّی اوہ اَساڈے چَوکھا نیڑے ، تے اس وَاہتے ٹھاہر چَنگیری (کول اَساڈے )
  38,26,اے داؤو اَساں وے تینوں مُلکے دَا سُلطان بنایا ، تُوں نیِاں لوکاں وِچ کَرسیں رو رئے چھڈکے(حق نال ) ، مَن مرضی َتوں کَم لَوِیں ناہ اِنج بُھل جاسیں تُوں اَللہ دِی رَاہ نُوں ، تے جیہڑے وِی اللہ دِی رَاہوں نیں اِیدھر اودھر ہوندے اِک عذاب َکریڑا اوہناں دے بھاگاں وِچ ، بھُل اوہناں دِی پاروں لیکھےدے دِن ہوسِی