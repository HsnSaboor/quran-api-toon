quran[9]{c,v,t}:
  64,1,سُبْحن اَللہ ہر شے کہندی کی عَرشی کی فَرشی،شاہی دے وِی لائق اوہوا،حَمداں دے وِی لائق اوہوا تے اوہوا ہر شے تے قادر
  64,2,اوسےنے ایں تُہانوں پیدا کیتا کُجھ تہاڈے وِچوں کافر کُجھ تہاڈے وچوں مومن،اَللہ دِی اَکھ رہندے عمل تُہاڈے
  64,3,اَسماناں نُوں تے دَھرتی نوں اوسے نےایں پیدا کیتا،اپنا اِک منصوبہ مِتھ کے اوسےشکل تُہانوں دِتّی تے سوہنی تَوں سوہنی دِتّی،اوسے وَل اِی پَرَتْ تُہاڈی
  64,4,اُس نُوں علم اے جو کُجھ وِی اَسماناں وِچ اے تے جو کُجھ وِی دَھرتی وچ اے،اوہ تُہاڈی گُجھی (چھپی )تے اَن گُجھی (اَن چھپی)جانے،بے شک اَللہ اَندراں دَا وِی بھیتی ہے وے
  64,5,اوہناں دِا وِی اَنت ناہ بھُلیاں ہویا تیتھوں۔اِس تَوں پہلاں نابر ہو کے(کافر ہوکے)، پھل جنہاں کیتی دا چَکھیاں۔اَگوں وِی اوہناںواہتے، اِک عذاب کَرارا ہے وے
  64,6,ایہہ اس پاروں جے اوہناں دے کول پیغمبر آؤندے رہے سَن سِدھم سِدھیاں گَلاں لے کے،تے اوہناں دِی اِکو ای گَل سی ،کی اَسانوں (ساڈے ورگے) لوکاں نے ایں راہے پانا۔اِس توں انکاری ہوئے تے اوہناں مُونھ موڑی کیتی،اَللہ بے نیازی اوہناں بارے دَسی، کیوں جے اوہ تے بے نیاز اے تے منصوبے اپنے، آپوں اوہ سِرے چاہڑن دے قابل
  64,7,کفروناں نُوں ایہہ بھُلیکا ماری جاوے جے اوہناں ناہ مُڑ کے اُٹھنا،کہہ اوہناں نُوں ، بَر حق اُٹھنا، میں سونھ رَب دِی کھانا،تُساں ضرور اُٹھایا جانا، فیر تُہانوں دَسیا جانا ، کی کی عَمل تُہاڈے ہے سَن،اَللہ واہتے ایہہ بڑا اِی سَوکھا ہے وے
  64,8,اس َکر کے ایماں لیاؤ اَللہ اُتّے نالے اُس دے پیغمبر تے نالے اس چانن دے اُتّے آپ اَساں جِس نُوں نازل کیتا ہے وے ،تے اَللہ نُوں سَار(خبر) تُہاڈے ہے عَملاں دی
  64,9,جَدوں تہانوں کَٹھ دِہاڑےکَٹھا کیتا جانا ہے وے ، گھَپلے کھُلن دا دِن ہونا،جِس ایمان لیاندا ہوسی اَللہ اُتّے تے عمل اس دے چَنگے ہوسَن، اس دے دَھبے اس دے پَلّے تَوں رَب دھوسِی تے مُڑ اس نُوں اوہناں باگاں دے وِچ گھَلسی ،کول جنہاں دے وَگدے پانی، اوہمیشہ اوتھے رہسن، ایدوں وَدھ کے ہور کِسے نوں کی چاہی دا