quran[8]{c,v,t}:
  47,12,جیہڑے وَل ایمان لیائے نالے چنگے عمل کمائے اوہناں واہتے اَللہ اوہناں باگاں دے سب دَر کھولے دا،کول جنہاں دے وَگدے پانی،تے انکاری کھانے نُوں تے کھاوَن دے اِی پر، جیوں ڈَنگر ڈِھڈ بھرَدے نیں تے اوہناں نُوں (اَگے چل کے ) دوزخ وِچ ٹکانا مِلسی
  47,13,جِس نگری چوں اِہناں تینوں کَڈھ دِتّا اے اِس دے نالوں جابر تے ٹُل والے کِنّے نگر اَسَاں کَل مَار مُکائے، تے اوہناں نُوں بوہڑ (بچاؤ) کِسے ناہ پاسوں ہوئی
  47,14,اے بھلا کَد ہو سَکدا اے اپنے رَب دے وَلّوں آئی رَشنائی(ہدایت) نُوں مَنَّن والا اوسے وَانگوں گِنیا جائے جِس نُوں اوہدے ماڑے چالے اِی سوہنے دَسیائے ہووَن تے اوہ اپنی حرص ہَوا دے پِچھے پِچھے جاندا ہووے
  47,15,مُتقیاں نُوں جِس جَنَّت دَا وَعدہ ہویا اِنج دِی ہوسِی۔ بو ناہ چھَڈن والے(نِتھرے ہوئے) اوتھے وَگسن پانی، انجے دُدَھل نہراں ہوسَن ، دٗوھ جنہاں دئے دائم اِک سَوَادے رہسَن،نہراں ہور شرابی ہوسَن لے لے مزے پیاکل پِین پُنیاں (صاف شفاف) شہد دے اِنجے ندیاں نالے ا ِس توں ہور علاوہ ہوسن ہر جنسے ہر قسمے میووے ،سَب تَوں وَڈی اپنے رَب دِی اُوٹ اوہناں نُوں ملسی۔دوجے پاسے دائم اَگ وچ رہنے والے ، بَلدا پانی پینے والے ، جیہڑا آندریاں نُوں وَڈھے ،کی ایہہ دُونویں اِک برابر ہین کَدے وِی سَمجھے جانے
  47,16,اِنج دےوِی ی تاں لوکی ہے نیں گَل تیری نُوں سُن کے تیرےکولوں ٹُر جانے تے علِماں وَالڑیاں تَوں پچھدے ہُنے ہُنے ، کی گل محمدؐ کہہ رہیا سِی۔اِنج دے لوکاں دے قَلباں تے اَللہ مُہراں لا دِتیاں نیں تے اپنے مَن دِی موجاں پِچھے ٹُردے
  47,17,،اے پر جنہاں ہدایت پائی ،رَب اوہناں دے ، وچ ہدایت برکت پائی تے اوہناں نُوں بَچ کے ُٹرنے دَا َچج دِتّا
  47,18,لوکی ایس اُڈیکے لگدے کَدوں قیامت آؤنا ہے وے۔اوس اچانک اِی آجانا کیوں جے اوس دِی کجُھ آونہاراں تے آ چُکیاں ،اوہ جَد آئی اوہناں نُوں مَت(نصیحت قبول کَرن دَا موقع) لینے دی ناہ مُہلت ملنی
  47,19,اے سَمجھ لے بِن اَللہ دے ناہ عبادت دے کوئی لائق ہے وے تے تُوں اپنے پچِھے لگی نالے مومن مومنیاں دے پِچھے لَگیاں ڈِھینگریاں (بھل چُک)دے بارے ، رَب تَوں مَنگ اوٹاں دِی کَردا جائیں،اَللہ نُوں معلوم ایں سارا ، کِدھر آوَن جان تہاڈا ، کِتھے بہن کھُلون تُہاڈا