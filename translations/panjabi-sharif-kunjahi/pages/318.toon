quran[11]{c,v,t}:
  20,88,تے لوکاں دے وَاہتے وَچھا اوہنے گھَڑیا ، دَھڑ جیہا اِک جس دے وِچوں ڈَھگّے دِی آواز نِکل دِی کہہ اُ ٹھے ایہوا اے معبود اَساڈا موسٰی دَا وِی ایہوا ، پَر اُس نُوں بھُل لگی ہے سِی
  20,89,تے کی اوہناں نے ناہ تکیا ایہہ تاں ناہیں گَل پَرتاندا ناہ ایں ہے کِسے دِی وَاہدی گھاٹی جُوگا
  20,90,گَل ہا رون ضَرور آکھی سِی اوہناں نُوں اِس توں پہلاں میرے لوکو تُسی مصیبت وِچ ڈِگے او بے شَک رَب رَحمان تُہاڈا ایس کرکے لگ جاؤ ہُن وِی پِچھے میرے
  20,91,اوہناں کہیا جَد تائیں ناہ پَرتے موسٰی وَل اَ ساڈے اَسی ناہ اِس توں اِیدھر اُودھر ہونا ہے وے
  20,92,موسٰی نے ہارون تے آکے خَفگی جھاڑی ، جَد ایہہ پُٹھے رَاہ پئے سَن
  20,93,نئیں سی تینوں وَرج کِسے دی (کس روکیا سِی ) ، میرے راہ تے اِی ٹُرنے توں
  20,94,آکھن لَگّا ماں جائے ناہ ہَتھ پا اِنج میری ڈاڑھی تے چھَتیاں نُوں میرے ، مینوں ڈَر سی کِدھرے آکے توں ناہ آکھیں اِسرئیل کیاں دے اندر پھُٹ پائی تے ناہ گَل میری تُوں پالی
  20,95,سامرئیے دے وَل مخاطب موسٰی ہویا ، گلَ دَس جیہڑی کول اے تیرے
  20,96,اوس کہیا جو دِسیا مینوں ، اوہناں نُوں ناہ دِسیا سی میں پیغمبری مَتاّں تے تھوڑا کُو ٹُر کے ، مُڑ چھَڈ دِتَّا سی کیوں جے میرا دِل ناہ اوہناں تے جَم سَکیا (تے انج وَچھا گھڑیا)
  20,97,اس اُتّے موسٰی نے اوس نُوں دُور دَفع کر دِتّا ایہہ گَل کر کے ، تیرے ڈَنگ ہن اِنج کَٹیسن ، تُوں لوکاں نُوں آپ آکھے دَا ، میرے نِیڑے مُول ناہ ہونا ، تیرے وَاہتے اَگے چَل کے جیہڑا کارا ہے وے ساڈا اوہ ناہ نہ کھُنجنا تے اپنے ایس معبود دَا حا ل وی تکسیں ، جِس اُتُے سی وِ چھ وچھ جاندا ، اِس نُوں اَگ دے مُونہہ وِچ پاساں تے مُڑ جِیویں کھِلارن دَا حق ہوندا ہے وے ، وِچ دَریا اِس ِ دی ساہ (رَاکھ ) کھِلار اُڈاساں
  20,98,کیوں جے ہے مَعبُود تُہاڈا ا ِکّو اَللہ ، جِس توں وَکھرا کوئی وِی مَعبود نئیں جے ، اِک اِک شے دَا علم اے اوس نُوں