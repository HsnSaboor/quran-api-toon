quran[13]{c,v,t}:
  27,23,میں اِک عورت تَک کے آیا شَاہی کَر دِی ، شے کسِے دِی ناہ تھوہڑ اوس نُوں وَاہوا وَڈّا تَخت اے اُس دَا
  27,24,ایہہ پَتہ وِی مینوں لَگا اوہ آپوں تے لوک وِی اوس دے رَبْ نُوں چھَڈ کے سُورج اَگّے مَتھّے ٹیَکنْ شیطان اوہناں دے عَملاں اَندر کھِچ اِک اوہناں واہتے رَکھی تے اِنج رَاہ اوہناں دِی(اصلی ) روکی تے اوہ رَاہ ناہ پینے والے( لَگدے )
  27,25,اوس اَللہ نُوں سِجدے کَرنو ٹھَاکے ، جیہڑا کَڈھدا اَسمانے تے دَھرتی دِی ہر چھُپَّل نُوں نالے جانے جسِ نوں لُکاندے یاں کَردے نیں ظاہرا
  27,26,بےشَک اَللہ تَوں وَکَھرا مَعبود ناہ کوئی ، مالک عَرش وَڈیرے دَا اوہ
  27,27,سلُیمان (علیہ السلام) اَگوں ایہہ گَل آکھی تَک لَواں گے تُوں دَسیا اے جو کپجھ سَچ اے یاں پیا ایویں مَاریں
  27,28,اے چِٹّھی تُوں میری لے جا اوہناں نُوں دے کے اوتھوں فیر آپوں ہَٹ جائیں کھُل جاوے دَا کی پَرتاندے
  27,29,مَلکہ بولی اے سَردارو ، مال پَتر (خط ) اِک میرے وَل ایہہ آیا ہے وے
  27,30,شاہ سلیان ) دے دَربارو تے اوہ انِج وے ، لے کے نام اَللہ دَا جو رحمان رحیم اے
  27,31,میرے اَگّے ہیکڑ کولوں کَم ناہ لینا بَلکہ نِیویں پاندل بَن کے تے حاضر ہو جانا
  27,32,آکھن لّگی اے سَردارو ! کی صَلاح تُہاڈی ہے وے اِس گَل بارے، میں تُہاڈی مَرضی تَوں ناہ ایدھر اودھر ہو کے ، کوئی کَم کَرنی آں
  27,33,آکھن لگے اَسی لَڑاکے مَنّے ہوئے باہوَاں والے ، اَگّوں مَرضِی تُہاڈی ، کَرو مُناسب جو کُجھ سَمجھو
  27,34,اوس کہیا جَد رَاجاں وَالے ، وَستی دے وِچ آ وَڑدے نیں اُس دَا کَکھ نئیں اوہ چھَڈ دے تے اوتھے دے عِزّت دَاراں دِی اوہ مِٹّی مِن دیندے نیں اِہناں وِی تے اِنجے کرنا
  27,35,میں اوہناں وَل ہَدیہ گھَلساں ٹوہنی کَر کے ، تے قاصد دِی پرتَن تَکساں