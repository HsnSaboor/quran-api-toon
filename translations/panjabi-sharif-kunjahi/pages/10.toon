quran[8]{c,v,t}:
  2,62,مُومَن ہووے یا یَہودی عیسائی صَابی ہووے اَللہ تے اِیمان ہے جِس دا- عَمل وی اُوہدے چنَگے ہوون اَجر اوہناں دَا مِل کے رہنا رَب دے کولوں-اوہناں نوں ڈَر مُول ناہ کوئی 'ناہ کوئی جھُورا
  2,63,جَد ہوئی سی گَل تہاڈے نال پَکیری'طُور تہاڈے سِر تے ہے سی -گل اَساڈی تے اینی سی جو کجُھ دِتا اَساں تہانوں اس نوں پھَڑنا پیڈا کَر کے'تے اس دے وِچ جو کجُھ ہے وے چیتے رَکھنا تاں جے ہووے بَچن تہاڈا-
  2,64,پر تُسی گَل کَر کے تھِڑک گئے-تےجے فَضل تہاڈے اُتے رَب ناہ کَردا' رحمت کولوں کَم ناہ لیندا -گھَاٹ ای گھاٹ تہانوں ہے سی
  2,65,اوہنا ں دَا پتہ تہانوں جِنہاں تہاڈے وِچوں کیتی سی حَد ٹَپنی (جس د ے بارے اَساں اوہناں نوں دَس دِتا سی) (اَسی اوہناں نوں کہیا باندر بن جا ؤ)-اَج توں اَگے دِن تہاڈے بے ابروئی وِچ کَٹینے-
  2,66,اَساں اُوہناں نُوں عَبرت دَا سامان بنایا وَلیکیاں دے اَگے والے لوکاں واہتے 'اَتے نصیت اوہناں واہتے جیہڑے رَب توں ڈَردے
  2,67,تے جَد موسٰی نےاپَنی قوم نُوں اے دَسیا سی-اَللہ گاں اِک ذِبح کَرن دَا حُکم تہانوں دیندا- آکھن لگے نال اَساڈے توں بکھیڑے کَردا جاپیں-اوس کہیا ' لاں اُوٹ خدا دِی اِنج جہالت دَا کوئی کَم کَرن توں
  2,68,کہن لگے پُچھ رَب دے کولوں 'کِکن کِویں دی گاں اوہ ہووے،اوس کیہا رَب کہندا گاں ہووے اوہ ناہ بُڈھی ناہ بَچی -بس دوآں دے وِچ دِی ہووے بھَری جوانی اُتے،تےہن اوس دی آکھی منّو
  2,69,فیر کیہو نیں پُچھ کے دَس رب اپنے کولوں کیہڑے رَنگ دِی ہووے-اوس کیہا رَب کہندا ، ہووے گاں اوہ پیلی گوہڑی پیلی' لوکی جِس نَوں تَک کے رِیجن