quran[11]{c,v,t}:
  7,196,میرے سِر تے اِیہہ کِتاب اُتارن والا اَللہ ہے وے، تے اوہ نیکوکاراں دے ہَتھ سِر تے رَکھدا(وہ حمایت کردا اے)
  7,197,تُسی خُدا نُوں چھَڈکے عَرض گُذار جِنہاں دے اَگے ہووو،اوہ تُہاڈا کُجھ سوَارن جوگے ناہیں،اوہ تَاں اپَنا وِی ناہ کُجھ سَوارن جوگے
  7,198,مُڑ وی ااہناں نُوں جے سِدّھے پاسے سَدیں (بُلاوے) اوہ ناہ گَل نُوں گَولن(مَنّن)،تینوں لگدا اے اوہ تیرے وَل اِی ویکھ رہے نیں اونج اوہ تیرے وَلّوں بے دِھیاَنے ہوندے
  7,199,پَر ناہ بَنھ تُوں بھُل، کِسے دِی پلّے(درگزر کر)، تے رہ دیندا چنَگیاں مَتَّاں ، ہاں کَنّی کھِسکائی رَکھ(ناہ اُلَجھ) توُں جَاہل لوکاں کولوں
  7,200,جے شیطان کَدے کوئی چَکر تیرے نَال چَلاندا جاپے(تینوں اُکسائے) توُں لے او س توَں اُوٹ(پناہ) اَللہ دِی،اوہ سمیع اے،اوہ عِلیم اے بے َشک
  7,201,خُو ف خُدا دَا رَکھن والے جَدوں کَدے شیطان اوہناں تے چکر پیا چَلاندا جاپے،یَاد خُدا نُوں کَردے،اِنج ہَر گَل اوہناں اَگے نِتر جاندی(اوہناں نوں صاف نظرآ جاندا ،صحیح طریقہ کی اے)
  7,202,چیلے چَانٹے(شیطان دے) جاہل لوکاں نُوں بُرائی دے وَل دَھریکَن (لے جان )تُوں ناہ مَٹھے پیندے(کوئی کَسرنئیں چھَڈدے)
  7,203,لوکاں کولوں جَدوں توُں کوئی نشانی لے جاوے ناہیں، آکھن آپوں گھَڑ(بنا)لینی سِی،کہہ دے میں تاں اوہوا کَردا ، جِس دا مینوں ہے اِشارہ، رَبّوں ہوندا، اِیہہ گَلاں لَو اَکھیاں(بصیر ت دی روشیناں)دِی ہین تہا ڈے رب دے وَلوں،نالے رحمت اَتے ہدایت،مَنّن وَالڑیاں ں دے واہتے
  7,204,جے قرآن پَڑھیندا ہووے جَد وِی کِدھرے، اِس نوں سُنو تَوجہ کَرکے،چُپ ،چَاپ ہَو کے،ہو سَکدا اے رحمت رَب دِی، وَسّے(بارش وانگوں ہووے) آن تُساں تے
  7,205,رَب اَپنے نُوں تُسی چتارو(پُکارو)،اَپنے دِل وِچ زَاری کَردے ، اوس توں ڈَر دے،یا مُڑ ہونٹ ہَلاندے ،ہَولی ہَولی ،فَجری ،شَامیں، یعنی غافل لوکاں وِچوں تھِیوو ناہیں(ہوو ناہ)
  7,206,جیہڑے ہین خُدا دے نِیڑے(نزدیک) اوہ (دُنیا وِی) وَڈیائی دِی پھَنڈوں(بَڑائی دی گھُمنڈتوں)، دُور عبِادت تَوں ناہ ہَوندے،اوس دِیاں تَسبیحاں پَڑھدے ،اُوسے اَگےسجدے کَردے