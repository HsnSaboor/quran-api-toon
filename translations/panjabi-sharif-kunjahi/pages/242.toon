quran[11]{c,v,t}:
  12,53,اونج میں اپنے دِل نئیں صفائی دیندا ،کیوں جے دِل تے پپُٹھے پاسے وَل ای کھِچدا ،اوس نوں چھڈکے جس تے رحم کرے رب میرا،بےشک میرا رب غفور رحیم اے
  12,54,شاہ کہیا لےآؤ اُوس نوں کول میرے ، میں اُوس نوں خاص الخاص بناساں،گل بات ہوئی تاں شاہ فرمایا اَج توں ہوئیوں توں اَساڈا اِک اتباری تے اُچ تھاواں
  12,55,یوسف کہیاملک اپنے دی خزانے داری سو نپو مینوں ۔ میں دساں دا سوجھت والا راکھا بن کے
  12,56,انج اَساں یوسف دے اُوس ولایت وچ پیر جمائے تے منشا مطابق اوہ رہن لگا اوتھے،اپنی رحمت اَسی پچُائیے جس تک چائیے ،ایہہ ضرور اے ،اجر کسے وچ سدھ والگے ،ضائع اسی ناہ کرئیے
  12,57,تے جیہڑے ایمان لیائے تے قائم تقوےاُتے اوہناں واہتے اَگے چل کے اجر بھلیرا
  12,58,تے جد بھائی یوسف دے اُس کول آئے،اندر وڑدے ای پہچان لیا سی اِس نے اوہناں تائیں ، ناہ سہاتا اوہنان اُس نوں
  12,59,تے جد لوڑ اوہناں دی اس نے پوری کیتی تے نال کہیا ۔ متریلے (سوتیلے) نوں وی اَگوں نال لیاؤنا،ایہہ تُسان تاں تَک لیا اے دین (دینا) اَساڈی پوری ہے وے،آئے گئے دے نال وی ورتن چنگی
  12,60,پر جے اُوس ناں نال ناہ آندو جے ،تاں ایتھوں کجھ ناہ ملسی تے ناہ میرے وَل ای ڈُ ُھکنا(میرے قریب وی نا ہ آنا)
  12,61,کہن لگے جے اسی ضرور اس دے پے(والد)نوں اس گل اُتے راضی کرنے دی کَرساں تے ساڈے ولوں کھنج ناہ ہوسی
  12,62,یوسف نے دو کارندیاں نوں ایہہ سمجھایا،رقم ایناں دی وی دھر دینا،غلے نال ای چھٹاں (سامان)اندر،تاں جے مڑن جد گھر اپنے،رقم اپنی نوں اوہ سہانن(پہچان جان)،تے مُڑ آون دی وی سوچن
  12,63,تے جد اپنے پے (والد) کول آئے ،آکھن لگے اے پے ساڈے ،ساڈے اُتے راشن ساڈا اَگے واہتے بند ہویا اے، توں گَھل اے بھرا اَساڈا ،نال اَساڈے تاں جے راش گھِن لیائیے ۔اِس دا اَسی خیال رکھیساں