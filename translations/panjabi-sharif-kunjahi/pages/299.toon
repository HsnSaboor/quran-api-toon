quran[8]{c,v,t}:
  18,46,مال اولاد اِک شے کِچھ وَالی اِس دُنیاوی جیون اَندر ، پَر رَب تیرے اَگے ، اَجر حِسابوں ، اَمر کمائیاں نیک اِی چَنَگیاں ، تے جَڑ پیڈی آساں وَاہتے (اس توں اچھی امید وابستہ کیتی جا سَکدی اے )
  18,47,تے جِس روز پہاڑاں دَا ، کَر دِتّا اَساں چلانا تے ایہہ دَھرتی نَنگم نَنگی رہ جاوے دِی ، مُڑ لوکاں نُوں کَٹھیاں کَرساں ، تے اوہناں وِچوں ناہ اِک و،ی اَسی وَلاساں
  18,48,تے ایہہ رَب تیرے دے اَگے بنَھ کے صَفَّاں کھَلو جاوَن دے ، َرب آکھے دَا کول اَساڈے آ پُجے او اِنجے جِیویں تُہانوں پہلی وَاری خَلقایا سِی ، ایہہ گمُان تُہاڈا ہے سِی ، اَساں تہاڈے نال ناہ کارا (وعدہ ) پکَا کیتا
  18,49,تے مُڑ روکَڑ (حساب دی کتاب ) کھُولی جاسِی تُوں ویکھیں دَا اَندراجاں نُوں مُجرم تَک تَک ڈرسَن تے آکھن دے ماڑی قِسمت ، ایہہ کِتاب عجیب اے جِس نے نِکی وَڈی کوئی وِی ناہ لِکھنوں گَل وَلائی ، جو اوہناں کِیتا ہوسِی اوہ اوہناں دے اَگّے ہوسِی ، تے ناہ مُول کِسے دے بارے وَاہدے چاری ہوئی ہوسِی
  18,50,تے جد اَساں ملائک نُوں فرمایا ہے سِی ، آدم اَگے سِیس نَواؤ ، سَبھناں نے اِی سِیس نوائے اَبلیسےنُوں چَھڈ کے ، اوہ جِنّاں دے وِچوں ہے سِی ، تے اُس اَپنے رَب دے حُکموں ، کیتی سِی سِر پھیری ، تے مڑ کیوں اوسے نُوں تے اوس دے چیلڑیاں نُوں سَنگی جانو ، مینوں چھَڈ کے ، اوہ تے ہین تہاڈے دُشمن ، پُٹھیاں مَتّاں وَالے لوکاں نُوں ، بدلےوِی ماڑے مل دے
  18,51,اَسماناں نُوں تے دَھرتی نُوں بلکہ آپ اوہناں نُوں پیدا کردے ویلے میں گَواہی اوہناں دی کَد پائی ہے سِی ، تے ناہیں میں ہاں بھُلاونہارَاں تائیں بانھ بناندا
  18,52,جِس دِن ایہہ فرمایا جاسِی ، سَد لَیاؤ اَج اوہناں نُوں جِنہاں بارے ایہہ گمُان تُہاڈا ہے سِی اوہ شریک میرے کَم اَندر ، اوہ تَاں اوہناں نُوں مَارن دے وَاجاں پر ناہ اوہناں ہُوں ہاں کَرنی اَسی اوہناں دے وِچ تَر ییڑ اِک پیدا کَرساں
  18,53,مُجرم اوتھے اَگ نُوں تَکسن تے اوہناں نُوں پَک ہو جاسِی اوہناں اوسے دے وِچ پینا تے ایس توں ناہ اوہناں دَا چھُٹکارا ہونا