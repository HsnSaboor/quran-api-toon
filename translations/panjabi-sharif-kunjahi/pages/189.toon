quran[7]{c,v,t}:
  9,14,نال اوہناں دے کَرو لَڑائی، رَب تُہاڈے ہَتھوں اوہناں نُوں پائے دَا وِچ عَذابے تے اوہناں دی مِٹِّی منسی (ذلیل خوار کرسی)،اوہنا ں اُتے فَتح تُہانوں دینے دے وِچ کَر سی مَدَد تُہاڈی تے مومَن لوکاں دے سِینے ،ٹھَنڈَاں پَاسی
  9,15,اِیبھی مُمکن رَب اوہناں لوکاں دے اَندر ،وَجْیاَں گَنڈاں نُوں وِی کھولے(دِل دِی جَلن مٹائے) کیوں جے اَللہ جِس وَل چاہے نَظر کَرم دِی کَر سَکدا اے،بے شَک اَللہ عِلماں والا،سوچاں والا
  9,16,کی خیَال تُہاڈا ہے وے، ناہ پَڑچول ( ناہ پُچھ گُچھ) تُہاڈی ہونی حالاں اَللہ چھانٹ اَجے تاں کِیتی ناہیں،کیہڑے لوک جَہاد تُہاڈے وِچوں کَرنے والے ہوسَن،تے اَللہ نُوں اَتے رَسول اِس دے نُوں نالے مومن لوکاں تائیں چھَڈ کے،دُوجَڑیاں نُوں(دوسرے لوکاں نوں) جانی یَار بَنانے والے ،کیہڑے ہوسَن۔اَللہ خوب سَمجھدا ہے وےجو جِکَنْ دے عَمل تُہاڈے
  9,17,مُشرک لوکاں کولوں اِیہہ ناممکن ہے وے ، رَب دے گھَر آباد کَرن اوہ،جَد اوہناں دَا کُفر گَواہی آپ خَلاف اوہناں دے دیندا، اِیہہ لوکی نیں ڈُبے(ضائع ہوئے ) عَمل جِنہاں دے تے اوہنا ں نیں دَائم اَگ دے وِ چ اے رہنا
  9,18,رَب دے گھَر آباد اوہوا اِی رَکھ سَکدے نیں ، اَللہ تے اِیمان جِنہاں دَا نالے چھِیکڑ دِن اُتّے(آخرت اُتے)،ہین نَمازی جیہڑے پکَے، سَدا زَکاتاں دینے والے،تے اَللہ توَں باجھ(سوا) کِسے توں ڈیھلن ناہیں(ناہ ڈرن )،اِنج دے لوکاں اِی ہونا ہے ،ہَدایت پایاں وِچوں
  9,19,کی پَیانا پانی حَج نُوں آیاں تائیں (کی حاجیاں نُوں پانی پلانا)یاں مُڑ سَانبھ خُدا دے گھَر دِی (یاں مسجدِ حرام دی مجاوری)۔رَب دِی تَولے سَانویں کِویں اوہناں دے تُل سَکدی ( کی رب دی نظر وچ برابر ہوسکدے ) اَللہ تے اِیمان جِنہاں دا،نالے چھِیکڑ دِن اُتّے ،ہون نَمازی جیہڑے پکَے نالے دیہن زَکاتاں،رَب دِی رَاہ جَہاد کَریندے،مَندکاراں نُوں(ظالماں نوں ) اَللہ سِدّھے راہ ناہ پائے
  9,20,جیہرے لوک اِیمان لِیَائے ،ہِجرت کیتی،رَب دِی رَاہے ،جانی، مالی ہے جہَاد جِنہاں نے کیتا،رب دے اَگے اوہناں دے ای دَرجے اُچّے،اُوڑک جِتْ(آخری کامیابی ) اوہناں دِی ہونی