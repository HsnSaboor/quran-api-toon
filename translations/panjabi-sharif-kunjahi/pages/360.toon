quran[9]{c,v,t}:
  25,3,لوکی اِس نُوں چھَڈ کے اوہ مَعبُود بناوَن جیہڑے آپ کِسے نُوں پیدا ناہ کَر سَکدے تے آپوں خَلقِیوے ہوئے تے اوہ ناہ کِسے دے مَندے چَنگے جوغے ناہ جَواوَن جوغے ہے نیں ناہ موئیاں نُو ں فیر اُٹھاوَن جو غے
  25,4,کافر لوکی ایہہ کہندے نیں اے تاں جُھو ٹی گَھا ڑ (مَن گھڑت ) اے اِس دِی جِس وِچ ہَتھ پوَایا سَنگیاں نے وِی ، ایہہ اوہناں دَا کُوڑ اوہناں دا دَھکا ہے وے
  25,5,اوہ تَاں آکھن اے پُرانے قِصے ہے نیں جیہڑے اِس لِکھوائے ہوئے تے اوس اَگے شام سَویرے ایہہ دُہرائے جاندے ہے نیں
  25,6,اے محمد (صلی اللہ علیہ وآلہ وسلم) تُسی کہہ دیو ایہہ گَھل اے اوس دِی جیہڑا جانے اَسماناں دِی تے دَھرتی دِی ہر اوہلک نوں (ہر چھُپی ہوئی شے نوں ) بے شَک اوہ غفور رحیم اے
  25,7,اوہ کہندے نیں اے عَجیب رَسُول اے جیہڑا ( ساڈے وَانگوں ) کھاندا پیندا بازارَاں وِچ ٹُردا پھِردا ، اِس دے نال فَرِشتہ کوئی کیوں ناہ نازل کِیتا (سَانوں) دَبکانے دے وَاہتے
  25,8,یاں خَزانہ اِس نُوں ڈھیندا یاں اوہ باگے وَالا ہوندا جِس دے پَھل پھُل کھاندا ہوندا اوہ ظالَم تاَں ایہہ کہندے نیں اَسی اِس دِی مَن ٹُریئے جِس تے سَحر کِسے نے کِیتا
  25,9,تَک اوہناں نے تیرے بارے کی کی گَلاں گھَڑیاں چھَڈیاں ، ایہہ رَستے تَوں کھُنج گئے نیں ہُن اوہناں نُوں رَاہ ناہ مِلنا
  25,10,بَرکت والی اوہوا ذات اے جے اوہ چاہے اِس نالوں وِی وَدھیا چِیزاں تینوں دیوے باغ جِنہاں دے تھَلّے پانی وَگدے ہووَن نالے محل بنا دے تینوں
  25,11,سَچ تاں ایہہ وے اوہ قیَامت دے مُنکر نیں تے اوسے دے اِنکاروں اِی اَساں اوہناں دے واہتے لَمبو پالے ہوئے (بھَڑک دِی اَگ تیار اے )