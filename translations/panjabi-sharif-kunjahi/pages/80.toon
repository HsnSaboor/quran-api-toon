quran[5]{c,v,t}:
  4,15,اوہ رَنَّاں جو بے حیائی دے وَل آوَن اپنے اِی لوکاں وِچوں چار گوَاہ بھُگتانے بَن دے ، جے بھُگتِیوَن ، اوہناں نُوں مڑ گھَر بند رَکھو موت دِہاڑا آوَن تائیں جے ناہ ہور سبیل اَللہ دے وَلّوں اوہناں دِی بَن جائے
  4,16,آپس وِچ مرد کَرن جے حرکت ایہوا ، دُوآں نُوں اِی تَنگی دیوو جے باز آوَن ٹھیک ہو جاوَن ، ہور ناہ اوہناں نُوں کُجھ آکھو ، بے شک اَللہ توبہ سُن دَا نالے رحمت کَرنے وَالا
  4,17,نظر کَرم وِی اللہ وَلّوں حق اوہناں دَا ، بَدی جنہاں تَوں نادَانستہ ہوئی ہووے تے جھَبدے کَر لَین اوہ توبہ ، اِنج دے لوکاں اُتّے َاللہ نظر کَرم دِی کَر دیندا اے بے شک ہے علیم حکیم اوہ ذات اِلٰہی
  4,18,نَظر کرم وِِی اللہ اوہناں وَل کرے ناہ ، کردے رہندے جو بُریائیاں تے جَد موت وکھائی دیوے تے آکھن میری توبہ اَج تَوں ، ناہ اوہناں دے وَل اِی ہونی جیہڑے رہ کے کافر موئے اوہناں وَاہتے رَکھیا ہویا ہے عذاب دُکھَا دَا بھَریا
  4,19,اے ایمان لیائے لوکو نئیں حلال تُہاڈے اُتّے دَھکو دَھکی تُسی نِساواں (عورتاں ) دے وَارث بَن جاؤ ناہ ایں تنگ کَرو اوہناں نُوں دِتّے چوں کجھ بھُورن وَاہتے ( دِتّے چوں واپس لین واہتے ) جے ناہ فحش کوئی کَم اوہناں کِیتا ہووے اوہناں نال کَرو وَرتاوَا جَچدا بَن دا ، جے ناہ اوہ تُہانوں بھاوَن (پسند ناہ ہووَن ) (چیتے رَکھو ) ہو سَکدا اے بَھاوے ناہ اِک شے تُہانوں تے اوسے نُُوں اَللہ کَرے تُہاڈے حق وِچ بُہتا چَنَگا