quran[12]{c,v,t}:
  67,1,اوہ بڑا ا ِی عظمت والا جِس دے ہَتھ حکومت ہے وے تے اوہ قادر ہر شے اُتؒے
  67,2,اوہ جس موت ،حیات رَچائی(بنائی) تاں جے اِنج اَزما کے ویکھے ،کِسن تُہاڈے وِچوں کیتی سَب تَوں وَدھ کے نیک کمائی،اوہ ڈاہڈا ہے ، پر اوہ بخشنہار وِی سَبھناں نالوں بوہتا(زیادہ)
  67,3,او ہ جِس اُپر تھَلے کرکے سَت اَسمان رَچائے(بنائے) ،رحمانی رَچنا (تخلیق)وِچ کوئی کھُنج کَسر(بے ربطی) تے کَڈھ وَخائے، تَک لے اَکھ بھَوا کے (فیر پلٹ کے تک لے )،دَس خاں ،دِسدی اے کوئی ڈِھل کِدرے
  67,4,بھَوں بھَوں کے تُوں لَکھ بھوَائیں اَکھ(آنکھ) ،ایہہ زِچ تے تَھک ہار کے موڑا کھائے
  67,5,نیڑے دَا اَسمان ہے جیہڑا،دیپ جلا کے اَساں سجایا،شیطاناں نُوں دُور نَسانے والی شے وِی اوہناں تائیں اَساں بنایا۔اوہناں واہتے بھَخدا اِک عذاب تیار ، اَساڈےوَلّوں
  67,6,رَب اپنے دے جیہڑے وِی انکاری ہوئے۔اوہناں واہتے ہے عَذاب جہنم والا، ایہہ ٹھکانا ڈَاہڈا مَاڑا
  67,7,جد اوہ اِس وِچ سَٹَے جانے،اوس اُبالے کھاندے دِی او ہ شُوک سُنَن دے،
  67,8,غصے نال اِنج جاپے دا ،ہُن پاٹا ہُن پاٹا ،جَد وِی کوئی ٹو لہ اِس وِچ سَٹیا جاسی، راکھے پچھسن ،کی تہاڈے کول نا ہ کوئی ۔ہَٹکن وَالا آیا(خبردار کَرن والا آیا)
  67,9,اوہ مَنّن دے ،ہوڑَن والا تے آیا سی، آپ اَساں اِی ناہ مَنّی سی ،اوس دی آکھی اَتے کہیا سِی، رَب ناہ کُجھ وِی نازل کیتا ،ہے تُہانوں بھُل وَڈیری لگی ہوئی
  67,10,ہُن (پچھتاندے )اوہ آکھن دے ،جے کَر مَتْ(نصیحت ) اَسی کَن پاندے،یاں ُبدھ (سمجھ)اپنی تَوں کَم لیندے، اَج اس بھانبڑ والے لوکاں وِچ ناہ ہوندے
  67,11,ہُن قَصور اوہ مَنّن دے،(پر بےٖحاصل ای)،بھانبڑ وَلْساں اوہناں دے ہُن بھاگیں (رب دِی رحمت تَوں دُوری)
  67,12,جیہڑے لوکی ڈَر دے رہندے ،اَن ڈِٹھے اِی رَب اپنے تَوں اوہناں واہتے بَخشش ہے وے نالے اَجر گھنیرے