quran[11]{c,v,t}:
  11,98,روزِ قیامت اوہ لگے دا قوم اپنی دے اَگے تے لے جاسی اَگ دے اندر، اوہ اوہناں نوں ۔تے اوہ پجنے واہتے ،کِنّاں مندا پتن(اوہ بھیڑی تھاں اے جتھے اوہ اُتارتے جاسن)
  11,99,اِیتھے وی اوہناں دا پچھا لعنت کرسی تے اَگے وی چل کے کَر سی،کِڈی بھیڑی اوہناں نے ایہہ کھٹی کھَٹی
  11,100,ایہہ کجھ گلاں اِساں گلائیاں تیرے اَگے اوہناں جھوکاں بارے،اَج جنہاں وچ کجھ وسیندل (آباد)تے کجھ بے چراغی ہوئیاں (بے نشان ہوئیاں )
  11,101,پر اوہناں دے نال ناہ ڈاہڈا پن اَسی ہر گز کیتا،آپوں اپنے نال ،اوہناں نے کیتا، جوکجھ کیتا،تے اوس ویلے کَم ناہ آئے اوہ معبود اوہناں دے ،جنہاں نوں اوہ ہر کم وچ رَہے بُلاندے،تے جد اَمر سِرے تے آیا ، رب تیرے دا،اوہناں (جھوٹھے معبوداں )نے اوہناں دی بربادی نوں ای ،ہور وَدھایا
  11,102,اِنجے پکڑ تیرا رب کردا جد وِی ،آکی (ظالم ) جھوکاں(وَستی) نوں اوہ پھَڑدا ہے وے ، تے پکڑ اوس دی اَوکھا کرنے والی ہوندی ، ڈاہڈی ہوندی
  11,103,اِ س دے اندر اِک مَت)(نصیحت) ہے وے اُس دے واہتے ، ڈردا ہے وے جو،عذاب اخیری کولوں،اوس دِہاڑے سارے لوکی کٹھے کیتے جانےتے اوس دن سبھناں نے حاضر وی ہونا
  11,104,اوہ دِہاڑا ، گنے منے ،اِک ویلے (گنِّی چُنّی مدت )توں ناہ ہور اَگیرے(اَگے) ہوسی
  11,105,تے جد آیا ، رب دی اذنوں باجھ(اجازت بغیر)،ناہ کوئی وی کجھ کہسی ،اوہنان وچ ای ماڑے بھاگاں والے ہوسن تے چنگے وی بھاگا والے
  11,106,بھاگ جنہان دے ماڑے ہوسن ،اوہ اَگ اندر جاسن،اوہنان واہتے اوتھے ہوسی رولا رَپّا(کَن نوں پھاڑن والا)
  11,107,اُس دے ہمیش اوہ رہسن جد تک رہسن سَنے زمین اسمان ایہہ سارے یا مُڑ رب تیرے دی مر ضی تائیں ،کیوں جے رب تیرا چاہے کر لیندا اے
  11,108,بھاگ جنہاں دے چنگے ہو سن اوہ جنت دے اندر ہو سن ،اِس دے وچ اوہ ہمیش رہسن، جد تک رہسن سَنے زمین اَسمان ایہہ سارے، یا مُڑ رب تیرا جے چاہے ، اوہ بے انتی دان(ناہ ختم ہون والی بخشش) وی (آخر ) کر سکدا اے