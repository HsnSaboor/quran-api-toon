quran[7]{c,v,t}:
  18,28,مَن اَپنے نُوں تھَمّی رَکھ تُوں نال اوہناں دے جیہڑے رَب رَب کَردے رہندے فجریں شَامیں رَب دِی اوہ توَجہ چاہندے اوہناں وَلّوں تُوں نگاہواں پھیر ناہ ہرگز دُنیاوی آسائش پِچھے تے ناہ گول اوس دِی توں آکھی جِس دے دل نُوں اپنے ذِکروں غافِل ہے اَساں کر دِتّا تے اوہ ہے وے حَرص ہوَا دےپِچھے لَگا ، گَل اُس دِی حُدّوں لَنگھی
  18,29,کہہ دے رَب تہاڈے وَلوں جوکُجھ آیا حقَا سچِا آیا مَنّے جِس دَا مَن مَنِیوے تے جو چاہے کافر تھِیوے نافرنان دے وَاہتے ہے وے اَگ اَساں بھڑکا کے رَکھی جِس دے چار چَفیرے کَندھاں جے اوتھے اوہ پانی مَنگسن تانبے دی پگھرانْد جیا ملِسی نیں پانی پینے واہتے جیہڑا مُونھ نوں لُوہ دیوے (ساڑ دیوے دا ) کِنّا بھیڑا پیِوَن ہوسی کِنُا بھیڑا ڈیڑہ ہُوسِی
  18,30,بے شَک جو ایمان لیائے نالے چَنگے عمل کمائے ( اوہ ایہہ سمجھن ) جِس نے وِی کَم چَنگا کیتا ساڈے کھاتے اُس دَا اَجر کَدے ناہ دُبے
  18,31,اِنج دے لوکاں وَاہتے باغ ہمیشی ہوسَن ہیٹھ جنہاں دے ندیاں وَگسن اوہناں نُوں پہنائے جاسن کَنگن سونےدے اوس تھَاویں کپڑے پاسن ہرے مہینی پَٹ دے (باریک) موٹے پَٹ دے ،تکیے لا کے بیٹھے ہوسَن اوتھے تَختاں اُتّے وَاہوا چَنگا بدلہ اے تے واہوا چَنگی ٹھاہر اے
  18,32,اوہناں دو بندیاں دِی وِی تُوں گَل اوہناں نُوں دَس خاں اِک نُوں اوہناں وِچوں باغ اَساں اَنگوراں دے دو دِتّے آسے پاسے دُوآں دے اِی کھَجیاں اَساں اُگائیاں دُوآں دے وِچکارے پَیلی (کھیت )
  18,33,دُوآں باگاں نوں پھَل وَاہوا لَگّا تے ناہ اَساں گھَٹایا اُس دے وِچوں کُجھ وِی اوہناں وِچوں نَدی وَگائی
  18,34,تے جَد پھَل پکن تے آیا اَپنے اِک (مَریڑے ) ساتھی نُوں اُس گلَاں کَردے کَردے ایہہ گل آکھی میرے کول وَدھیرا مال اے تیرے کولوں بانہواں وَلّوں وِی سترانا تیرے کولوں (نَفری وِی تیرے کولوں زیادہ اے )