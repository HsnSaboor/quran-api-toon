quran[24]{c,v,t}:
  37,103,تے انج دوآں سِر سَٹ دِتّا ، پے (والد ) نے پُت (بیٹے ) نوں سَٹ لیا سِی مَتھے پَرنے
  37,104,تاں آواز اَساں ایہہ دِتّی اِبراہیما
  37,105,تُوں سَفنے نُوں سَچ کر دَسیَا ( کجھ کرنے دی لو ڑ ناہ اَگوں ) اِنج اَسی آں آکھے لگنہاراں دِی کِیتی وَڈیاندے
  37,106,ایہہ تَاں اوہدی کُھلَّم لُھلّی اَزمائش ہے سِی
  37,107,تے مڑ اوہنوں اِک وَڈی قُربانی دے عِوضانے وِچ سِی اَساں چُھڈایا
  37,108,آؤنے والے لوکاں نے یاد اُس نوُں چَنگیوں کِیتا
  37,109,اِبراہیمے دَا دَھن شَادا (سَلام ابراہیم اُتّے )
  37,110,اِنج اَسی آں آکھے لگنہاراں ِدی کیتی وَڈیاندے
  37,111,اوہ اَساڈے مومَن بندیاں وِچوں ہے سِی
  37,112,اُس دِی وَل وَدھائی کِیتی جَد اِسحاق جہیا اِک نیکوکار اَساں (پُت ) اُس نُوں دِتّا تے اُس نُوں وِی نَبی بنایا
  37,113,کَرماں والا اُس نُوں کیتا سَن اسحاق(نبی) دے ، لَڑی اوہناں دِی وِچوں اَگوں، آکھے لگ وِی بَعضے ہوئے تے اِنج دے وِی جِہناں اَپنے پیراں اُتّے آپ کُہاڑی ماری ہے سِی ظاہرَم ظاہرا
  37,114,موسٰی تے ہارون اُتّے وِی کیتا سِی اِحسان( اِنجے اِی )
  37,115,اوہناں نُوں وِی قوم سَنے اِی اِک وَڈیری سَختی کولوں اَساں چُھڈایا
  37,116,انج اوہناں نُوں ہَتھ پوَایا جے اوہ ہوگئے جِتَّنہارے (جِتَّن والے )
  37,117,اِک کِتاب نِرا اِی چانَن ، دِتّی اوہناں تائیں
  37,118,تے اوہناں نُوں سِدَّھم سِدِّھی رَاہے پایا
  37,119,آؤنے والے یاَد اوہناں نُوں چَنگیوں اِی رہے کردے
  37,120,دَھن شَاوا اے موسٰی َدا تے اُس دے بھائی ہارونے دَا
  37,121,اِنج اَساں آکھے لگنہارَاں دِی کِیتی وَڈیاندے
  37,122,اوہ دُونویں ایں ساڈے مومَن بندے ہے سَن
  37,123,پیغمبراں دے وچوں وِی ، اِلیاس وِی اِک سِی
  37,124,قوم اَپنی نُوں جد ایہہ گَل سِی اُس نے آکھی کیوں نئیں ڈَردے اَللہ کولوں
  37,125,بَعلے نوُں تے تُسی پُکارو تے اوہ جیہڑا سَبھناں نالوں چَنگا خالق اوس نُوں تسی وَسارو ( چَھڈ دیندے او )
  37,126,اَللہ اِی اے رَب تُہاڈا ، تہاڈے وَڈکڑیاں دِا وِی اوہوا سِی