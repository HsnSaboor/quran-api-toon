quran[9]{c,v,t}:
  18,75,مڑ اوس کہیا ا تینوں پہلاں دَس دِتَّا سِی میری سَنگت دَا ناہ تیرا پیچا ہے وے
  18,76,موسٰی کیہا اِس توں پچِھے جے میں کوئی گَل وِی پُچھی تیرے کولوں ، تُوں ناہ مینوں ساتھ رَلائیں میرے کولوں عُذر ہن تینوں مِل وَنجیا اے
  18,77,فیر اوہ ٹُر پئے تے اِک پَنڈ دے لاگے آئے ،تے وَسکیناں کولوں کھانے نُوں کُجھ مَنگیا روٹی دینے توں اوہناں ناہ کَر دِّتّی ، اوتھے اوہناں کَنْدھ (دیوار ) اِک تکی جیہڑی لَگدی سَی ڈِگی کہ ڈِگی ، اوس نےتھاں سُر کیتا اوہنوں (ٹھیک کر دِتَّا ) موسٰی کہیا اَس مِحنت دِی مَزدوری تُوں چاہندا تے لے سَکدا سِی
  18,78,اوس کہیا تیرا میرا ہُن وِچھڑن دَا ویلا آیا ہُن میں تینوں دَس دینا واں بھیت اوس کَم دَا جِس تے تُوں چُپ ر ہ ناہ سَکیوں
  18,79,بیڑی وَالا قِصہ ایہہ سِی اوہ مَسکیناں لوکاں دِی سِی جیہڑے پانی دے وِچ اوہنوں واہندے ہے سِی (چلا ندے ہے سی ) میں دَاغی اُس نُوں کَر دینا چاہندا ہے سِی کیوں جے اوہ پے جیہڑے پاسے جاندا ہےسَن اُوہدھر دَا شاہ ؤَغیاری ، پیا پھَڑدا ہے سی ہر بیڑی نُوں
  18,80,ہُن مُنڈے دی سُن لے او ہدے ماپے (ولدین ) مُومن ہے سَن میں ڈَردَا سِی ایہہ اوہناں نوں اَنموڑی سِر پھیری پاروں (سرکشی پاروں ) اَوکھا کَرسی
  18,81,میں چاہیا سِی رَب اوہناں دَا اُس دِی تھَاویں، دے اوہناں نُوں اوہ پُت جیہڑا ، دھوتے پلے وَالا ہووے تے چَوکھا ا ِی تَرسی ہووے (رحم دِل ہوووے )
  18,82,کَندھ دِی گَل اے جتِھوں تائیں او لوکے دے دو یَتیماں مُنڈیاں دِی مَلکیت ہے سِی اس دے تھَلے اوہناں وَاہتے ہے سِی اِک دَفینہ ، باپ اوہناں دَا نیکوکار جیا بَندا سی ، رَب تیرے دِی ایہہ مَر ضی سِی ایہہ جوانی نُوں جَد اَپڑن تاں دَفینے نُوں پَٹ کَڈھن ، ایہہ رَب تیرے دِی رَحمت دے پاروں ہویا ، میری مَرضی نال ناہ ہویا ایہہ اِس دے َاندر دِی گَل اے ، جس کَم اُتّے چُپ ناہ تیتھوں رہن ہویا ِسِی
  18,83,ذُوالْقَرْنینے بارےوِی ایہہ تیرے کولوں پُچھدے ہے نیں کہہ نیں میں تُہانوں اِس دِی وِی کجھ گُل سُنَاناں