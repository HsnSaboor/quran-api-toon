quran[11]{c,v,t}:
  47,1,جیہڑے لوکی کافر ہوئے اَللہ دِی رَاہوں رہ گئے، کَرن اَکرن(اعمال غارت) اوہناں دَا ہویا
  47,2,اے پر جو ایمان لیائے نالے چنَگے عمل کمائے اِس نُوں وِی مَن دے ہے نیں جو محمد ؐ دے وَل نازل ہویا اوہ اوہناں دے رَب دے وَلّوں آئی ہوئی ہے سَچیائی۔ اوہناں دِی ہَر بھُل دَا بھَار ،اَساں اوہناں دے سِر تَوں لاہیا تے اوہناں دِی حا ل سَواری کیتی (اوہناں دَا حال ٹھیک کر دِتّا )
  47,3,ایہہ فَر ق اِس تَوں جے انکاری باطل دے پِچھے ٹُردے تے اِقراری اپنے رَب دے وَلّوں آئی سَچیائی دے پِچھے ، اِنج اَللہ لوکاں نُوں دَسَدا کیہڑا کِنّے پانی وِچ اے
  47,4,کافر لوکاں نال جَدوںوِی سَانویں (جنگ ہووے) ہونا پے جاوے جے، گاٹے لا دئیو اوہناں دے تے رَجویں وَڈھ ٹک دے پِچھوں (چنگھی طر ح کُچلن دے بعد) اوہنا ں دی مَشکاں کَسّو(جیہڑے باقی ہَتھ آوَن جے) اودوں پِچھے عام اِجازت رَب دے ناں تے یا ں چھَڈوائی لے کے چھَڈو، پر اوس ویلے جَدوں لڑائی اَکھاں میٹے(ختم ہوجاوے) ایہوا حُکم تُہانوں ،اَللہ چاہندا تے آپو ں وِی بھانجی نُوں پَرتا سَکدا سِی ، پر اوہ اِکْنَاں راہیں اِکْنَاں نُوں اَزمانا وِی چاہندا اے تے اَللہ دی راہ وچ مار جنہاں نے کھادی اوہناں دے عمل گواچَن ناہیں
  47,5,تھاں سِر اَللہ آپ اوہناں نُوں اَپڑا دیسی اوہناں دِی حال سَوَاری(درست) کَر دیوے گا
  47,6,تے اوس جنت وچ داخل کردیوے گا جِس دی اوہناں نُوں پہچان کَرا دِتّی سو
  47,7,اے ایمان لیائے لوکو اَللہ دِی جو مدد کَرو دے ،اوہ تہاڈی مَدد کرے دَا تے پیر تُہاڈےپکّے کَر سِی
  47,8,تے انکاری لوکو سَمجھو ٹُھڈا کھا کے ڈِّگن والے تے اوہناں نُوں کجھ َکر کے وِی ، کُجھ ناہ لبَّھا
  47,9,کیوں جے اوہناں اللہ وَلّوں نازل جو کجھ ہویا ہے سی اِس اُتّے نک مُونھ اِی چاہڑے تے اوہناں دَا کِیتا اِنج اَن کیتا ہویا ( اِنج اعمال ضائع ہو گئے )
  47,10,کی ایہہ لوکی اِیدھر اُودھر جاندے ہوئے تَکدے ناہیں اوہناں نالوں پہلاں ہو کے گُذرے لوکا ں تے کی بیتی، اَللہ اوہناں نوں پُٹ سَٹیا ،کفرناں دے نال وِی اِنجے ہونی ہے وے
  47,11,کیوں جے اللہ مومن لوکاں دَا بیلی اے تے کَفروناں دَا ، ناہ وَالی وَارث کوئی