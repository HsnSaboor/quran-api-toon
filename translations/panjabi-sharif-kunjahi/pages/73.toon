quran[7]{c,v,t}:
  3,174,اوہ اللہ دے انعامان تے فضلاں نال گھراں نوں آئے ناہ وَرتیوی ماڑ اہناں تے اللہ دی مرضی تے ٹُر (چل)کے ،بے شک اللہ پہتے سارے فضلاں والا
  3,175,بے شک اوہ شیطان سی جیہڑا خوفے پاندا اللہ دے سنگیاں دے تائیں، اس دے سنگیاں توں ناہ دبکو(ڈرو)، دبکو تے میرے توں دبکو جے مومن او
  3,176,کفر کرن وچ چھوہلے لوکا توں دل ہولا کیوں کرنا ایں ،ایہہ ر وال وگاڑ(نقصان) اللہ دا سکدے ناہیں،اللہ چاہے چھیکڑ وچ وں اہناں نوں کجھ ناہ لبھے،ہاں عذاب گھنیرا اوہناں واہتے ہے وے
  3,177,جیہڑے لوک ایمان دےبدلے کفر وہاجن(خریدن) اوہ روال وگاڑ نقصان)اللہ داسکدے ناہیں،ہے اک عذاب اوہناں دے واہتے درداں بھریا
  3,178,ایہہ انکاری لوک ناہ سمجھن، اوہناں نوںجو ڈِھل دِتّی اے سمجھن اس وچ خیر اوہناں دے واہتے، ایہہ ڈِھل اس پاروں دِتّی پَنڈ(گھٹر) اوہنان دی بےعملی دی ہوے ہور بھریری(بھاری)،ہے عذاب خواری والا اوہناں واہتے
  3,179,اللہ انج کدے ناہ کرسی جے اوہ مومن لوکاں تائیں ایسے حالت وچ ایرکھے ، ستھرے اتے کستھرے(ناپاک) دے وچ اوہ نکھیڑا (فرق) کر کے رہسی،پر اللہ ناہ انج وی کردا غیب تہانوں اوہ دا دیوے ہاں اوہ چُندا رسولاں وچوں (انج دے کماں واہتے)جس کسے نوں چاہندا ،اس کر کے اللہ نوں منوں نالے اس دے پیغمبراں نوں ،تے جے کر ایمانن لیاسو نالے تقوے والے بنسو،اجر گھنیرا خاص تہاڈے واہتے ہوسی
  3,180,جیہڑے لوکی بخل کریندے اس دے بارے اللہ اپنے فضلوں جو اوہناں نوں دِتّا، ایہہ خیال کرن ناہ اُکّا اوہ اوہناں دے حق وچ چنگا اوہ تاں حق اہناں دے مندا(بُرا)،سچ ایوا اے روزِقیامت بخل اوہناں دا طوق اوہناں دے گَل دا ہو سی، ایہہ میراث زمینی تے اسمانی ساری ہے اللہ دی ،شک ناہ کوئی،اللہ نوں خبرتہاڈے ہے عملاں دی