quran[15]{c,v,t}:
  23,28,تے جِس ویلے تُوں چڑَھ بیٹھیں سَن سَنگیاں دے وِچ بیڑی دے تاں اَلائیں حَمداں لا ئق اَللہ اِی اے جِس اَسانوں ظَالم لوکاں وچوں کَڈھیا
  23,29,ایہہ دُعا وِی نالوں مَنگیں رَبَّا مینوں لائیں بَرکت والےکِسے کنارے بے شک تُوں اِی چنَگا ایں سَب تَوں چنَگا ہے کنارے لاوَن والا
  23,30,ہین پتے اِس گَل دے اَندر تے اَزمائش وِی لوکاں دِی
  23,31,اوہناں پِچھوں سَنگتاں (قوم ) ہور اَسی لے آئے
  23,32,اوہناں وِچ وِی مُرسَل گھَلیا اوہناں وِچوں ، جیہڑا آکھے کَرو عبِادت رَب دِی اوس توَں وَکھرا ناہ مَعبُود تہاڈا کوئی ، کیوں ناہ تَقوے نُوں اَپناؤ
  23,33,قوم اِس دِی دے ، نابر اوہ وَڈیرے ، چھیکڑ دِی پیشی نُوں جیہڑے نا ہ مَن دے سَن تے رَج پَھٹ جِنہاں نُوں چاہڑی (دنیا دی حیایتی وِچ سَوکھا رکَھیا ) آکھن لگے ایہہ اِک بَشر تُہاڈے وَرگا اِی تَاں ہے وے ، اوہ کھاوے ، تُس کھاندے اوہ ، اوہ پیوے ، تُس پیندے او
  23,34,تے جے اپنے وَرگے دے اِی آکھے لگے تَاں گھَاٹا اِی کھَاسَو
  23,35,ایہہ تہانوں ایہہ گَل کَرکے یَرکاندا ہے جَد مَر جاسَو تے مِٹّی ہو جاسَو تے ہَڈیاں اِی ہڈیاں ، فیر تہانوں کَڈیا جاسِی
  23,36,جِس دَا اوہ ڈَرَاوا دیووے اوہ ناہ ہوسِی اوہ ناہ ہوسِی
  23,37,ایہہ حیَاتی ساڈی اَپنی ، دُنیا وَالی ایتھے مَردے ، ایتھے لوکی جیوندے (آئے ) فیر اَساں ناہ مَر کے اُٹھنا
  23,38,ایہہ بندا تے ، اَللہ بارے اپنے کولوں گھاڑاں گھَڑدَا ، اَساں ناہ اِس دِی مَن ٹُرنی ایں
  23,39,اوس کہیا رَب بوہڑِیں اِس گَل اَندر ، جِس نُوں مَنّن وَل ناہ آوَن
  23,40,رَب فَرمایا ایہہ جھَبدے اِی اَپنی گَل تے نادم ہوسَن
  23,41,تے آ پھَڑیا ا وہناں تائیں چِیک چَہاڑے واہوا کر کے ،تے اوہناں نُوں کھیہ کَر دِتّا ، دُر دُر ظالم لوکی
  23,42,فیر اوہناں دے پِچھے ، ہور اَساں لے آندے