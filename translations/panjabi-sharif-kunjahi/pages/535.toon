quran[34]{c,v,t}:
  56,17,آل دوآلے سَد بہار چھو ہر (لڑکے ) اُوہناں دے پھِردے ہُوسَن،
  56,18,شَراباں والےچشمے توَں کوزے اَتے ٖصُراحیاں نَپ کے ،کاسےنپَ کے (خدمت دے وِچ حاضر رہسَن )
  56,19,اِس تَوں ناہ سِر بھارا ہوسِی ناہ ہوسن بَکواساں
  56,20,میوے ہُوسن جِس طرحا ں دے وِی اوہ چَاہْسَن
  56,21,مَن مَرضی دِی اُڈنیاں(پرندیاں ) دَا ماس (گوشت) ہُووے دَا
  56,22,مَن کھِچ ا َکھیاں وَالیاں حُوراں
  56,23,سَانبھ کے رَکھےلَعلاں وَانگوں
  56,24,اوہناں دے عمَلاں دَا حاصل
  56,25,اوتھے کَن ناہ بَک بَک پینی ، ناہ گَل پَاپَاں وَالی
  56,26,اِک دوجے نال بَندیاں وَرگی گَل ہُووے دِی
  56,27,سَجل لوکی اوہناں دے ، کی کہنے
  56,28,بے خَاراں دِی بیری
  56,29,کَیلڑیاں دے سَنگھنے گھُچے
  56,30,تے چھَاواں اِی چھَاواں
  56,31,وَگدے پانی
  56,32,کَدے ناہ مکن والے
  56,33,رَجویں میوے ، ناہ کوئی رُو کا ں ناہ کوئی ٹُوکاں
  56,34,اُچےّ اُچےّ پَلنگاں اُ تّے ہوسَن (اُچْیاں نَشِت گاہواں ہوسَن )
  56,35,اَتے اوہ زَالاں(بیویاں ) اپنی اِک اُٹھان جنہاں دِی
  56,36,سَدا کواری اوس وِچ رہسن
  56,37,سنگ پیار ڑیاں نالے ہانی (شوہر دِی عاشق تے ہم عُمر)
  56,38,ایہہ کُجھ سَجلاں نوُں مِلنا ایں
  56,39,اِہناں سَجل لُوکاں وِچ وَڈی وَنڈ تے پہلڑیاں دِی اِی ہووے دِی
  56,40,پشلڑیاں دے وِچوں وی اِک وَنڈ ہووے دِی وَڈی
  56,41,ہٗن کھَبلاں(کھبے ہتھ والے ) دی سُن لئو ، کی کھَبلاں دی کَرئیے ﷽
  56,42,لوآ ں ، سَڑدے ، بَلدے پانی ، بھا (نصیب ) اوہناں دے
  56,43,تے دُھویں دِی چھَاواں
  56,44,ناہ چھَاواں نےٹھَنڈیاں ہونا ناہ سُکھ دینا
  56,45,ایہہ اوہ جیہڑے (دنیا دے وچ ) ہے سن رَجے پُجے
  56,46,تے اَنموڑ مہَا پَاپاَں وِچ
  56,47,ایہہ ہمیشہ ای کہندے سَن جَد مَر جَاسَاں تے مُٹھ ہڈیاں ، فیربھلا کِس مُڑ کے اُٹھنا
  56,48,تے کی ساڈے وَڈکڑیاں نے وِی اُٹھنا ایں (اے)
  56,49,دَس دیہہ نیں جے کی پہلے کی پِشلے
  56,50,سبَھناں کَٹھیاں ہونا اِک معلوم دِہاڑے ، جِس دا وَقَت مُقرر