quran[11]{c,v,t}:
  18,35,مُڑ اوہ اپنے باگے وَڑیا ، سوچ اوس دِی ماڑی سِی ، مَن وچ آیا ایس کَدے خراب ناہ ہونا
  18,36,ایبھی ایویں گَل بنی اے جے اِک روز قیامت آسِی تے جے رَب دے وَل پَرتا(وپلٹنا ) میرا وِی ہویا اِس تَوں وَدھ کے ٹھاہر لَواں دَا
  18,37,اُس دے ساتھی گَل پَرتائی گلَاں کَردے تُوں ایہہ کہہ کے پِھِریوں اوس تَوں جِس نے تینوں مِٹّی وِچوں پیدا کیتا فیر نُطفے تَوں فیر ایہہ مرَدانی صورت دِّتی
  18,38,میرا تے ایمان اس گَل تے اوہوا اَللہ رَب اے میرا ،میں ناہ اُس دے نال شریک کِسے نُوں کَر ساں
  18,39,تُوں باگے وچ وَڑدے ویلے کیوں کہیا ناہ، جو اللہ چاہے سُو کَردا ، زور نیں سارے اللہ وَلوں ، کی ہویا جے مینوں ویکھیں مالوں تے اَولادوں مَاڑا
  18,40,ہو سَکدا اے جے رَب میرا تیرے نالوں باغ چنگیرا مینوں دیووے تے اَسماناں تَوں بجلی باغ تیرے وَل گھَلے جِس توَں باغ تیرا ہو جائے رُنڈم رُنڈا
  18,41,یاں اِس دَا پانی اِی تھَلے دو ر کِرے ٹُر جائے تے تُوں اُس نُوں پَرتانے وِچ بے وَس تھِیویں
  18,42,رَب دَا کرنا اِنجے اِی ہُویا) پھَل اُس دَا نَرغے وِچ آیا تے اوہ فَجریں رہ گیا ہَتھ اَپنے مَل دَا ایس تے کِیتے خرچ اُتّے کیوں جے اوہ سِی ڈِھٹھا ہویا سَن چھَتریڑاں تے ہُن اوہ (بھُوں بھُوں کے ) ایہہ آکھے ، اَپنے رَب دے نال ناہ کَردا میں افسوس شریک کِسے نُوں
  18,43,ہن ناہ کوئی دِھر سِی (کوئی جتھا ) جیہڑی اس دی مدد کریندی رَب نُوں سانویں ہو کے ، ناہ اوہ آپوں وَار مُکانے جوگا ہے سِی
  18,44,اِنج دِی صورت توں ایہہ نِترے ، سَب کجَھ اَللہ سَچے دے ہَتھ وَس ہووے ، اوسے کول اِی اَجر چنگیرا اوسے کول اِی اَنت چنگیری
  18,45,اے نبی (صلی اللہ علیہ وآلہ وسلم) ایہہ گَل اوہناں نُوں سَمجھا دے ، ایہہ دُنیاوی جیون تے اَسمانوں ساڈے گھَلے ہوئے پانی وَانگوں جِس نُوں پی کے دَھرتی دِی اُگنیل اُگدی اے تے مُڑ چُورَم چُوری وِی اِک ویلے ہے ہو جاندی پھِرے ہَوَا اُڈاندی اس نُوں ، اَللہ دَا ہَر شے اُتّے زُور چَلیندا