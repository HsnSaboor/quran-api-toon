quran[10]{c,v,t}:
  30,51,پَر جے کَدے جھلان (ہوا ) اَجیہا اَسی جھَلائیے جِس دے اَثروں پَیلی (کھیت ) پِیلی ویکھَن (زَرد ویکھن ) اوہ ناشُکری دے وہڑے جا وَڑدے
  30,52,تُوں مُردے دے کی کَن پاسیں، تُوں ڈورے نُوں کِویں سُناسیں مونہوں کَڈھی ، جَد اوہناں کَنڈاں ہون بھوَائیاں
  30,53,عَقلوں اَنھے اِنج دیاں نُوں ، تُوں گُمراہی وِچوں کَڈھ ناہ سَکدا ، توُں تے اوسے دے اِی کَنیں پا سَکنا ایں جیہڑے منَّن جو آیات اَساڈی تے سِر سَٹ کَھلونے وَالے
  30,54,اَللہ اِی اے جِسَن تُہانوں کمزوری دِی حالت دے وِچ پیدا کیتا ، کَمزوری دے بعد اُس دِتّا زور تُہانوں تے مڑ زوروں ، کَمزوری دے وَل پَر تایا تے کر دِتّا بُڈَّھا ٹھیہرا، جیہڑی صور ت وِی اوہ چاہے پیدا کَردَ ا ، اوہ عَلیم اے اوہ قدیر اے (جانن والا تے ہر شے تے قُدرت رَکھن وَالا)
  30,55,جَدوں قیامت آجائے دِی مُجرم لوکی قَسماں کھاسَن پَل دَا پَل اِی اَجے تے مویاں ہویاں جاپے لَنگیا ، اِنجے دے ایِ پُٹھے ٹیوے ( دُنیا دے وِچ اوہ ) لاندے رَہے سِی
  30,56,ہاں اوہ لوک جنہاں نُوں ( رَبّوں ) سُوجھ ملی ، ایمان سِی ملیا ، ایہہ آکھن دے تُسی رَہے او جتنا چِر سِی اَللہ لِکھیا حَق تہُاڈے حَشر دِہاڑے تائیں، تے ایہہ جے اوہ حَشر دِہاڑا ، پر تُسی تے ا ِس نُوں مَن دے ناہ سِی
  30,57,اوس دِہاڑے یئیں یئیں کَرنا مُنکر لوکاں دے ناہ کَم کِسے وِی آسی تے ناہ اوہ چھُٹکارا پانے والے ہوسَنّ
  30,58,ایس قُرآن اَندر اَس گَلاں وَن سوَنْیاں ہین گلائیاں تے جے توُں اَچرج کوئی وِی لے کے اِہناں کول آ جاویں ، کُفروناں نے ایہوا کہنا تُس تے جُھوٹھی گھَاڑاں گَھڑنے وَالڑیاں چوں
  30,59,اِنج اَللہ ٹھَپے لا دیندا ، مُورکھ لوکاں دے قَلباں تے
  30,60,تُوں لے کَم صَبر دے کولوں ، بے شَک اَللہ دَا وعدہ اے ، ہو کے رہنے وَالا ، پا ناہ دیون بھَیڑ ا تینوں ، ویکھ ایہہ بے یقینے لوکی