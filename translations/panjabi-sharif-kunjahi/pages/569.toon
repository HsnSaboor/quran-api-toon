quran[29]{c,v,t}:
  70,11,اُنج اِک دوجے نُوں سارے اِی تکدے ہوسَن،مُجرم ایہہ تمنا کرسَن اوس دہاڑے دِی پھینٹی توں اوہناں نُوں چھُٹُکارا لَبھے ،بھَاویں بھَرنی دے وچ بھَرنے پے جاون نیں اپنے جائے (اولاد)
  70,12,اپنی وہوٹی(بیوی) ۔اپنے بھائی
  70,13,اپنا اوہ قبیلہ سارا ، جیہڑا اوہنوں تھَاں(پناہ) دیندا سِی
  70,14,بلکہ دَھرتی دِی ہر شے دے کے کی جِند خَلاصی ہووے(نجات ملے)
  70,15,انج ناہ ہونا ، اوہ تاں لَنبو کَڈھدی (بھڑکدی ہوئی) اگ اے
  70,16,اوہنے چَمڑی لاہ لینی ایں (اے)
  70,17,اوہ اوِہناں نوں سَد مَریسی (پکارے دی) کَل جنہاں نے کَنڈ کیتی سی نالے مُونھ بھوایا ہے سی
  70,18,دولت کٹھی کر کے بھانڈے بھَردے رہے سِی
  70,19,سوڑاں پیٹاں ایہہ انسان ہے پہلے دِن تَوں
  70,20,جِد وی کوئی کنڈ ا چُبھے چِیک اُٹھدَا اے
  70,21,تے جَد مال کِروں (کِدروں ) مل جاوے ، اَگوں دینے تَوں کَچراوے (کنجوسی کرے)
  70,22,پر اوہناں دی گل وَکھر ی اے، جیہڑے لوک نَمازی ہے نیں
  70,23,تے ناہ کرن قضا اوہناں نُوں
  70,24,تے اوہناں دے مالاں اندر، اوہناں نُوں معلوم ہوندا ہے ،حق ہوندا اے خیر ، حا ضر آ آکھن والے جیہڑے ہوندے تے جیہڑے خالی ہَتھ ہوندے
  70,25,اوہ حق متھیا ہویا ہوندا
  70,26,کیتے پانے دے دِن(روزِ جزا ) نُوں اوہ اَندروں مَن دے
  70,27,تے ڈَردے نیں رَب دِی ماروں
  70,28,تے اوہ رب اپنی دی ماروں ، بے فکرے ناہ رہندے
  70,29,شرم و حیا نُوں سانبھی رَکھدے،
  70,30,اپنی رَناّں (بیویاں) دِی تےگولڑیاں (کنیزاں) دِی ہے گَل وَکھری
  70,31,ہور کسے دے نیڑے ہونا حد ٹپنا ایں(اے)
  70,32,دھریاں (امانتاں) نالے قول قراراں اَپنیاں وِچ ہیری پھیری کَردے ناہیں
  70,33,تے جاں پوَے گواہی دینی ، اپنی گَل تے رہن کھَلُوتے
  70,34,اوہ نمازاں اَپنیاں تے وی ،نیں پہرہ د یندے
  70,35,اوہناں دِی اِی وِچ بہشتاں عزت ہونی
  70,36,مت انہاں دی ماری ہوئی، جیہڑے سجے پاسوں ،کھبےپاسوں۔ ٹولے بن کے
  70,37,تیرے وَل اے وغ ،تعغ کردے (دوڑے چلے آندے نیں )
  70,38,کی توقع ہے اہناں چوں ہر کِسے نوں، میوَل باگاں دے وچ جاسَن (نعمت بھری جنت وچ جاسن ) اَگے چل کے
  70,39,ایہہ ناممکن۔اَساں اوہناں نُوں جیہڑی تھاں دے واہتے ہے وے پیدا کیتا ، اوہناں نوں معلوم ایں(اے) سارا