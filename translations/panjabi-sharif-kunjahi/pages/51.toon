quran[6]{c,v,t}:
  3,10,جیہڑے لوکی مُنکر ہوئے ناہ اوہناں نُوں مال بچانا ،ناہ اولاد، اَللہ دِی پَکڑوں، تھوڑاِ کُو اِی اوہ دوزَخ دَا بالن بَنسََن
  3,11,حال اوہناں دَا وِی فِرعونی ٹولے وَالا یاں اوہناں توں پہلَڑیاں دے وَالا ہونا، اوہناں سَاڈی اِک ناہ مَنَّی تے اَللہ نے اوہناں نُوں پَھڑیا اوہناں دےکرتُوتَاں پاروں تے اوہ ڈَاہڈا پَھڑنے والا
  3,12,تُوں کفروناں نُوں کہہ دے کَنڈ تُہاڈی لَگ کے رہنی،دوزَخ وَل دَھروئے جاسو تے اوہ ڈاہڈی بھیڑی تَھاں ایں
  3,13,دو دَھراں دے اِک دُوجے دے سَانویں ہو کھَلونے وِچ اے اِک سبق تُہاڈے وَاہتے،اِ ک مُجَاہد رَب دِی رَاہ دے دُوجے کافر دِسْدے ہے سِی دُونے ظاہرَم ظاہرا ،پر اَللہ تے جِس نُوں چاہے ساتھی بَن کے قُوَّت دیوے،بے شک اِس وِچ عبرت اَکھیاں وَالے لوکاں وَاہتے
  3,14,رَکھی ہوئی دِل اَٹکائی لوکاں وَاہتے رَنَّاں(عورتاں) اَندر۔ جِیاں (اولاد) اَندر، سونے چاندی دے ڈیھراں دے، َٹھچے لگے اَسپاں(گھوڑیاں) اَندر نالے مالاں کھیتاں اَندر، پر ایہہ اس دُینا دے وِچ اِی کَم دِی شے نیں،چنگی ٹھاہر(ٹھکانا) اے اَللہ وَالی
  3,15,کہہ دے میں تُہانوں دَسَّاں کیہری شے اے انہاں توں چَنگی،تَقوے والےلوکاں وَاہتے ، کول اوہناں دے رَب دے باغ، جنہاں دے لاگے وَگدے پانی تے اوہ دَائم اوتھے رہسَن، چَنگیاں زَالاں (بیویاں) دَا سَنگ ہوسی تے خوشنودی رَب دِی،اَللہ دِی اَکھ اپنے بَندیاں اُتّے رہندی