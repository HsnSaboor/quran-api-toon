quran[27]{c,v,t}:
  83,35,تَخْتاں دے اُتّے بیٹھے ہوئے جَد اوہناں نُوں اوہ ویکھن دے
  83,36,اِیہہ آکَھن دے کَفْروناں نُوں ، کِیتے دَا پھَل مِلْیا کہ ناہ مِلْیا
  84,1,جَد اَسمانے پھَٹ جانا ایں
  84,2,اپنے رب دے آکھے لگ کے تے ایہوا پُج اِس تَوں
  84,3,جَد دَھرتی نُوں کھِچْیا جاسِی
  84,4,تے جو کجُھ وِی اَندر ہوسِی، کَڈْ سَٹْ کے ہو جاسِی خالی
  84,5,رَبْ اپنے دے آکھےَلْگ کے ۔تے اِیہوا پُج اِس توَں (اوس ایہو ا کرنا اے)
  84,6,اےاِنسان ایہہ پھَجْ کَھپ تیری ، رَب تیرے دے اَگّے پیشی ہوَن تیک ناہ مُکْسِی
  84,7,اوتھے جا کے جِس کِسے نوں سَجّھے ہَتھ پروانہ مِلْسِی
  84,8,اوہ سمجھوں رَپھڑاں توَں بچیا (اَساں اوس تَوں آسان پُچھ پڑتال کَرساں )
  84,9,تے اوہ خوش خوش اپنے نال دیاں دے وَل مُڑ سِی
  84,10,پر اوہ جِس نُوں کَنْڈ وَلّوں پروانہ اُس دَا مِلْسِی
  84,11,اوہ اوس ویلے مَر جانے دِی تانگھ (تمنا) کَرے دَا
  84,12,تے اَگ اَندر سَٹْیا جاسِی
  84,13,اِک دِن اوہ وِی نال دیاں دے وِچ خوش خوش ہے سِی
  84,14,کیوں جے اوہنوں اِیہہ پَک ہےسِی جے اوہنے ناہ مُڑ کے جانا
  84,15,اوس نُوں مُڑنا اِی پینا سِی ،تے رَبْ اِس دَا اُس دے چالے ویکھ رہیا سِی
  84,16,شاماں ویلے دِی لالی دِی میں سُونْھ کھانا
  84,17,راتے دِی وِی نالے ہرشے دِی جِس نُوں اوہ کَٹْھیاں کَر لیندی
  84,18,چَن دِی وِ ی جَد پورا رُوشَنْ ہووے
  84,19,ہے تُساں اِک حالوں لَنْگھ کے اَگلْے حالے پُجنا (جانا)
  84,20,کی اِہناں نُو ں وَگ گئی اے (کی ہویا اے)، کیوں ناہ مَنَّنْ دے وَل آوَنْ
  84,21,تے قُرآن جَدوں وِی اِہناں اَگّے پَڑھیا جاندا ہے وے اِیہہ ناہ اِس دِی آکھی مَنْ دے
  84,22,بلکہ جیہڑے اِس دے مُنْکر، اوہ تاں اِیہنوں کُوڑْ سَمجھدے ( جھُوٹھ سَمجھدے )
  84,23,اَللہ خُوب سَمجھدا ہےوے کی اوہناں دےاَندر بھَریا
  84,24,، تُوں اوہناں نُوں دے خوش خبری ،اوکھا اِک عذاب اوہناں دے بھاگیں (قسمت )ہے وے
  84,25,ہاں جیہڑے اِیمان لیائے نالے چَنگے عَمل کمائے اوہناں واہتے اَجر ناہ مُکْنا( اجر ناہ ختم ہو سی)