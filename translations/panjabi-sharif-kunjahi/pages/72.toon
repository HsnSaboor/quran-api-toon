quran[8]{c,v,t}:
  3,166,تے جو نال تہاڈے ہوئی اوس دہاڑے ،دو دَھڑے سی جد ٹکرائےاِذن اللہ دے نال ہوےئی سی تاں جے مومن لوکاں دی پہچان ہو جاوے
  3,167,تے ایبھی معلوم ہو جاوے کیہڑے وَل منافق ہےنیں،ایہہ اوہناں نوں کہیا گیا سی یاں تےلڑن بھڑن نوں نکلو یا دفائی کَم سمبھالو، آکھن لگے جے معلوم اسانوں ہوندا ہے لڑائی سر پر ہونی، ساتھ ضرور تہاڈا دیندے، اس دن اوہ ایمانوں چوکھا(زیادہ) نیڑے(نزدیک) جا کفر دے لگے، مونہوں(منہ ) کڈدے ناہ سی جو دلان دے اندر، پر اللہ توں اوہل(چھپی ) اوہناں دے اوہلےناہ سی
  3,168,ایناں لوکاں نے اپنے پیراں نوں سی مہندی لائی رکھی ،تے بھائیاں دے بارے کہندے جے ایہہ اَساڈی مَن لیندے کد ایہہ مارے جاندے،کہہ دےجے بھل کے موت نوں اپنیاں جاناں کولوں دسناں تُسی ہٹاکے جے سچے او
  3,169,ویکھو راہ ِخدا دی جاناں دینے والے، ناہ جانو جے موئے(مرے ہوئے)،رب اپنے دے کول اوہ زندہ،رزق اِہناں نوں مِل دا
  3,170,اپنے فضلوں جو اللہ نے انہاں نوں دِتّا ،خوش اَتے اوہنان بارے وی اوہ خوشن نیں جو انہاں توں پچھے رہ گئے تے ناہ سنگ رِلے(نال ملے) اوہناں دے، ناہ ایں خوف اوہناں نوں کوئی ناہ کوئی جھورا(رنج)
  3,171,اللہ دے انعاموں فضلوں موجاں وچ نیں،اللہ کدےگوائے ناہیں مومن لوکاں دے اجراں نوں
  3,172,جیہڑے لوکی اللہ اتے رسول اس دی سد تےجی کر کے بولے حالاں زخم اک پہلاں وی اوہ کھا بیٹھے سن اوہناں وچوں جیہڑے وَل تے وَل ورتیوے (چنگے عمل )تے رکھییو نیں خوف خدا دا،اجر گھنیرا اوہناں واہتے
  3,173,تے اوہ لوک جنہاں نوں لوکاں اے گل آکھی کٹک لوکائی(لوکاں دی فوج) پئی کٹھی ہوندی ہے تہاڈے واہتے،ڈر جائو اوہناں دے کولوں، پر ایمان اوہناںدا وَدھیا تے اوہ بولے اللہ سب کجھ ساڈے واہتے اوہ چنگے ای ڈھو ڈھوئے دا