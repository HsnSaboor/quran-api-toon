quran[8]{c,v,t}:
  6,1,حَمد اَللہ دِی کَرنی پھَبدی جِس دھرتی اَسمان بنائے ،اَتے انھیرے چانَنْ (اندھیر تے روشنی) ،کافر لوکی مُڑ وِی اَپنے رَب دے سَانویں(ہمسر) دُوجڑیاں(دوسریاں ) نُوں گِن دے(ٹھیراندے نیں)
  6,2,اوہوا اے جِس مِٹّی وِچوں ہے تہانوں پیدا کیتا تے ہر اِک دَا ویلا اوس نے مِتھیا ہویا(مدت مقررکیتی ہوئی) ہَور اِک ویلا وِی اوس نے مِتھیا ہویا ہے وے ، مُڑ وِی شک نا ہ جان تہاڈے
  6,3,دَھرتی تے اَسماناں َاندر اَللہ ای اے جیہڑا جانے چھُپت (چھُپی گَلاں )،اَچھُپت(کھُلی گَلاں) تہاڈی ساری، نالے کَسَب(عمل) تُہاڈے
  6,4,اَپنے رَب دی آیت کیہڑی اوس دِیاں آیاتاں وِچوں آئی ،مُونھ ناہ جِس توں اوہناں موڑے
  6,5,ہُن اوہناں کول ایہہ حق آیا تے اس بارے وِی اوہناں دَا اوہوا چَالا(اوہی سلوک)،پَر اوہ جِس نوں چَگھ رہے نیں(مذاق سمجھدے نیں) اِس دَا اِک حقیقت ہونا اِک دِن کھُل جاسِی
  6,6,تَکیا ناہ نیں اَساں اوہناں توں پہلاں ہوئے کِنّے مَار مُکائے(کتنے ہلاک کیتے)،جِویں (جس طرح) اوہناں دِی ٹُوہر بنائی سِی(اقتدار دِتا سی)دُنیا تے اونی(اتنی) اَجے(ابھی) تہاڈی اَساں بنائی ناہیں، اوہناں اُتّے اَساں وَسائے جَھڑیاں بَدَّل(خوب بارش کیتی)، نَدیاں نالے کول وَگائے(چلائے) ،پَر اوہناں دِی اَت چاہی توں (گناہواں توں)بےٹُہرا (تباہ تے ذلیل) اوہناں نوں کیتا،تے دُوجڑیاں (دوسراں )دے سِر پَگ(پگڑی) رکھ دِتّی
  6,7,کاغَذ اُتّے لِکھی وِی جے نازل اَسی کِتاب کَریندے،تے اوہ ہَتھیں ٹوہ وِی لیندے(ہَتھ نال چھُو وِی لیندے)تاں وِی اِیہہ اِنکاری کہندے اِیہہ تاں گَل بھچلاوے والی(جادو اے)
  6,8,اوہ کہندے نیں اِس دے وَل آخر فَرشتہ کیوں ناہ آیا،جے آ جاندا کَدے فَرشتہ ،تاں گَل ساری مُکی ہوندی(فیصلہ ہو جاندا) تے ناہ مُہلت ایہہ مِل سَکدی