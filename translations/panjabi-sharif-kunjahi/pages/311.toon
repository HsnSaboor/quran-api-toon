quran[19]{c,v,t}:
  19,77,توں اوس بندے نُوں وِی تَکیا جِس نے کَنڈ آیات اَساڈی وَل بھوائی تے ایہہ پھَنڈ وِی کِیتی میں رَواں گا مالے تے اولادے وَالا
  19,78,کی اوہ جھاتی پا آیا اےغیبے اَندر یاں کوئی قول خُدا دے کولوں لے آیا اے
  19,79,ایہہ گَل کُوڑی (جھوٹھی ) جو کُجھ اوس مُونہوں کَڈھنا لِکھیا جاسِی تے اس پاروں ہُور عذاب اس دَا لَمْکیسی(وَدھ سِی )
  19,80,تے جِس دِی پھَڑ اوہنے ماری اوبھی ساڈے قبَضے ہوسِی کَلَّم کَلّا اوہ اَساڈے کول آوے دَا
  19,81,ایس بھُلیکے لوکاں ہے نیں رَب نُوں چھَڈ کے ہُور اپنے معبود بنائے جے اوہ اوہناں دِی کَنڈ اُتے ہَتھ رَکھن دے
  19,82,اِنج ناہ ہونا اوہ تاں اِہناں دی پوجا دے مُنکر تھِیسَن اَتے خلاف اوہناں دے تُرسَن
  19,83,تُوں نئیں تَکیا کفروناں وِچ شیطاناں نُو ں ہے اَساں اِی چھَڈیا ہویا اوہ اوہناں نُوں چَکدے رہندے دے دے چَکاں (مخالفت تے اُکساندے رہندےنیں )
  19,84,اوہناں بارے ناہ پے سوڑا اَسی اوہناں دے دِن پے ِگن دے
  19,85,اوس دِہاڑے مُتقیاں دے تائیں جِس دِن کھَڑیا جاسِی مہماناں دے وَانگوں
  19,86,ہکاں دے ، سارے ایہہ پاپی، دوزخ دے وَل تسّم تسّے۔۔(مجر م پیاسے ڈنگراں وَانگوں دوزخ دے وَل ہانکے جاسَن )
  19,87,مُول شفاعت کرنے دِی ناہ کھُل کِسے دے تائیں ہوسِی اُس نُوں چھَڈ کے جِس دے نال اِقرار خُدا نے کیتا ہوسِی
  19,88,ایہہ کہندے نیں ہے وے آل خُدا دِی
  19,89,ڈَاہڈی بھیڑی گھَڑ آندی جے
  19,90,ویلا سِر تے آیا جاپے پَھٹ وَنْجن اَسمان اِس گَل توں تے ایہہ دَھرتی پِھِیتوں پِھِیت ہو جاوے تے ڈِگ پین پہاڑ دَھمک کے
  19,91,کیوں جے دَعوے ایہہ کَردے نیں ہے وے آل خُدا دِی
  19,92,آل کِسے نُوں گننے دَا کم رَب نُوں زیبے ناہیں
  19,93,چیتے رَکھو اَسمااناں وِچ نالے دَھرتی اُتّے جوکُجھ وِی اے اِس نے آؤنا ایں کول اُس دے ، اِک بندے دے وَانگوں
  19,94,سَبھناں اُتے گھیر ہے اُس دِی اِک اِک اُس دِی گِنتر (گنتی ) دے وِچ اے
  19,95,روزقیامت سَبھناں نیں ایں فرداً فرداً آؤنا ہے وے (اُس دے اَگے )