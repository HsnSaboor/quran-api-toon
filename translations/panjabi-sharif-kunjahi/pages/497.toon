quran[21]{c,v,t}:
  44,19,تے اللہ دی آکھی اَگے سِر ناہ پھیرو میں دَلِیل آں کُھلَّم کُھلّی لے کے کول تُہاڈے آیا
  44,20,تے جے پتھر ماری کَرسو، اُوٹ میری تے رَب اے میرا ، ہے تُہاڈا وِی رَب اوہوا
  44,21,جے ناہ میرے آکھے لگو فیر ناہ میرے نال تُہاڈا لاگا دَاگا
  44,22,تاں دُعا رَب اَگے مو سیٰ نے ایہہ کِیتی، لو ک ایہہ بُہتی ڈَاہڈی چَمڑی وَالے (ایہہ مُجرم لوک نیں )
  44,23,حُکم ہویا) تُوں رَاتوں رَات اِی لے جا میرے بَندے اوہناں تیرا سر پر پچِھا کرنا ہے وے
  44,24,تُوں دَریاؤں لَنگھ جا پُولی پیرِیں ، اوسے اِی لَشکر نے ویکھیں غرق ہونا ایں
  44,25,کِنے باغ تے کِنے اِی جَلیان (چشمے ) اوہناں دے پِچِھے رہ گئے
  44,26,کنے کھیت، وَسیبے سوہنے (شاندار محل )
  44,27,تے ہور عیشل چیزاں موج جنہاں دے سِر تے کر دے
  44,28,اِنج دے لوکاں دے نال اِنج اِی ہوند ا آیا تے اوہ سب کُجھ ہور کِسے دے اَسی حوالے کَر دِتَّا سِی
  44,29,ناہ اَسمان اُوہناں تے رُویَا ، ناہ دَھرتی اِی رُوئی ، ناہ اَٹَّل ٹَلّی اوہناں توں (ذرا جئی مُہلت وی ناہ لَبھی )
  44,30,اِسرائیل کِیاں نُوں اَساں بچایا ہے سِی ذِلَّت والے اِک عَذابوں
  44,31,ایسے اِی فرعونے توں، اوہ بڑا اِی اُچ دھونا تے حَد ٹَپیالاں دے وِچوں ہے سِی
  44,32,اسرائیل کیاں نوں آپ اَساں سِی اپنے نیڑے کِیتا سَارے جَگ دے نالوں
  44,33,تے اوہناں نُوں اوہ کُجھ دِتَّا دَانائی دِی گلاں وِچوں جِس نُوں سَب انعام خُدا دَا کہندے ہے سَن
  44,34,لوک ایہہ کہندے
  44,35,اِکو وَاری مَر مُک جانا ، فیر اُٹھن دِی گَل اے ایویں
  44,36,تے جے سَچ تُہاڈے کول اے ، تَاں پے دَادے سَاڈے زِندہ کرکے (اوہ آکھن ) لے آؤ
  44,37,اوہ چُوکھے سِر کڈھ ہے نیں یا تبعانے یا اوہ دُوجے جو اِہناں توں پہلاں ہوئے اَساں اوہناں نُوں مَار مُکایا کیوں جے اوہ سَن نافرمانے
  44,38,ایہہ اَسمان سنَے دَھرتی دے تے جو کُجھ اوہناں دے وِچکار اے شُغلو شُغلی کَدوں بنائے
  44,39,اِہناں نُوں تَخلِیق کَرن دے پِچھے اِک منصوبہ ، بُہتے لوکاں دِی سَمجھوں ایہہ گَل اُچیری