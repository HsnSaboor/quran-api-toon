quran[11]{c,v,t}:
  40,67,اوس تُہانوں پہلاں خاکوں پیدا کِیتا ، اَگوں وَاہتے نُطفہ اوہ بنائے، اِس نُطفے تَوں لُوتھ بنائے،فیر تہانوں بال (بچہ ) بنا کے پیٹوں کَڈے ، فیر جوانی تیک اَپڑائے، فیر تہانوں بُڈھیاں کَردے، بَعض تُہاڈے وِچوں پہلاں پورے ہووَن( فوت ہون ) اِنج ہر اِک نُوں مِتھی ہوئی مُہلت اوہنے دِتٗی ہوئی ، تاں جے وَرْتو عَقل اَپنی نُوں
  40,68,اوہوا اِی اے مارَن اَتے جواوَن والا، تے جَد کَم کوئی اوہ کَرنا چاہندا ہے وے ، ہو جا آکھن تے ہو جاندا
  40,69,اوہناں لوکاں نُوں وِی تَکدا رہندا ہو سیں جو اَللہ دِیاں دَسَّاں بارے ، حُجتاں دے وِچ لگے رہندے ، کیہڑے پُٹھے پاسے پے گئے
  40,70,تے اوہ لوک اَساڈے حکُماں دے جیہڑے اِنکاری ہوئے یعنی اوہناں دے اَساں جو پیغمبراں نُوں دے کے گھَلّے ، سمَجھ اوہناں نُوں جھَبْ (عنقریب ) لگ جاسِی
  40,71,جَد دھوناں(گردناں ) وِچ طوق ہوسَن دے تے پیراں وِچ سَنْگَّل پاکے اوہ گھَسِیٹے جاسَن سَڑدے بَلدے پانی وَلّے
  40,72,تے مُڑ اَگ دَا لُقمہ بَن سَن
  40,73,مُڑ اوہناں نُوں پُچھیا جاسِی، کتھے جے اوہ کَل جِنہاں نُوں ،تُسی شریک رہے سِی گِن دے نال اَللہ دے
  40,74,اوہ آکھن دے اوہ اَسانوں چَھڈ گئے نیں اُنج اسَی پہلاں وِی ناہ سی (اوہناں وچوں) کاسے نُوں وِی پُوجَن والے، اِنج دے کَرتُوتَاں توں کفروناں نوں مَلیا میٹ بنانا
  40,75,ایہہ بَدلہ اوسے دَا ہے جے، کَل تُسی دُنیا دے اُتّے رَہے اَتراندے نالے آکڑ آکڑ پِھردے
  40,76,ہُن دوزخ دے بوہےلَنگھو تے اوتھے اِی رَہوو ہمیشہ، آ کڑ کرنے والے لوکاں َدا ماڑا اِی وَاسا (ٹھکانا) ہوسی
  40,77,رہ کَھلوتا تُوں گَل اُتّے، رَکھ تَسلی اَللہ دِی آکھی تے سر پر ہو کے رہنا اوس عذاب اَساڈے وِچوں ممکن ہے وے کجھ جھَلکارا تیرے ہوندے وِی دَس دئیے جِس دِی گلَ اَساں وے نال اوہناں دے کِیتی، تے جے پورے دِن تیرے ہو جاوَن (اگر تو ں فوت ہو جائے )، تاں وِی آخر اوہناں کول اَساڈے اِی آؤنا ایں