quran[20]{c,v,t}:
  50,16,ایہہ انسان اَساڈا پیدا کیتا ہویا تے ساَنوں معلوم اے اوہنوں کیہڑے کیہڑے وہماں دے وِچ مَن اوہداں اے پاندا ، اَسی تے اوس دِی شاہ رَگ تَوں وِی نیڑے
  50,17,جَد دُونویں لیکھے لیکھن اِک سجَے تے اِک کھَبے بہہ کے
  50,18,مُونہوں گَل تُہاڈے نکلے جَد وِی کوئی، لاگے والا ساڈا لکھنے نُوں تیار ہوندا اے
  50,19,سِر تے آنی موت اَٹلنی دِی بہوشی،ایسے تَوں انسان سَدا کَتراندا ہے وے
  50,20,قَرنائے (صور) جَد پھوک وَجینی، وعدے والے دن آجانا
  50,21,ہر کِسے دے نال ہونا اے اِک ہَکَّن والا( ہانک کے لیاون ولا) تے اِک گَواہی دینے والا
  50,22,تے اس نُوں ایہہ دَسْیا جاسی ایسے بارے تُوں رَہیوں غَفلت اِی کَردا۔ اَج اَساں اَکھ تیری اُتوں لاہ دِتّا اے پردہ تے ہُن تیز نظر اے تیری
  50,23,اُس دَا سَنگی ہُن فرشتہ ایہہ آکھے دَا ایہہ حاضر اے، اِس دے بارے جو کجھ لکھیا
  50,24,حُکم ہووے دَا ، دُونیویں سَٹوں وِچ دوزخ دے ہر ضِدی ناشُکرے تائیں
  50,25,چنگیائی تَوں روکن والے،حَد ٹپَنے تے شک دے مارے تائیں
  50,26,ایہہ سَن غیر اَللہ دِی پوجا کرنے والے ، ڈاہڈےکِسے عذاب اندر اِہناں نُوں پاؤ
  50,27,شیطان اوس دَا ساتھی کہسی رَبَّا میں ناہ گمراہیا سِی اِس نوُں ،ایہہ آپوں اِی راہ تھِڑ ک کے ہویا وِچ سِی
  50,28,حُکم ہووے دَا ایتھے آپس وِچ ناہ جھگڑو ، میں تُہانوں پہلاں ایس عذابے بارے ہوڑ چُکا ساَں(خبر دارکیتا سی)
  50,29,ایتھے آکھی ناہ بَدلیندی (میری گل بدل دی ناہیں )اُونج ناہ بندیاں نال وَڈھیکی (ظلم ) اَس کردے آں
  50,30,جَد اَسی جہنم کولوں پُچھساں کی ٹھِڈ تیر ابَھر چُکیا اے اوہ آکھے دِی اَجے ناہ سائیں
  50,31,بچ بچا کے دِن جِنہاں نے اپنے کَٹّے ۔ جَنت اُوہناں دے پیراں دے اَگے ہوسِی دُور ذرا ناہ ہوسِی
  50,32,ایہہ اوہ تھَاں اے جِس دَا وَاعدہ ہویا ہے سِی ۔ رَب وَل موڑا کھاوَن والے، حَد دے اَندر رَہوَن والے ہر کِسے دے واہتے
  50,33,اوہ وَل جیہڑا اوہلے وِی رَب کولوں ڈَرْیا تے اَللہ وَل آیا موڑا کھاندے دِل نُوں لے کے
  50,34,حُکم ہووے دَا وِچ جَنَّت دے داخل ہووو بے غم ہو کے ،ایہہ دِہاڑ سَدیوی( حیات ابدی)
  50,35,اوہناں نُوں مَن ْ چاہیا ملسی اِس دے َاندر کول اَساڈے ہور بڑا کُجھ