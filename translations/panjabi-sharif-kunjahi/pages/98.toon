quran[6]{c,v,t}:
  4,122,تے جیہڑے اِیمان لیائے نالے چنگے عمل کمائے اَسی اوہناں نُوں ، اوہناں باگاں دے اَندر کھَڑساں ، کول جنہاں دے وَگدے پانی ، اوہناں دے وِچ دَائم رہسَن ۔ اَللہ دَا اے وَعدہ پَکا تے اَللہ دے نالوں کیہڑا گَل اَپنی دَا پکا
  4,123,ناہ تُہاڈی سدّھر چَل سِی ناہ اوہناں دی سدُھر پھَلْسِی جیہڑے اہل کتابی ، جِس نے وِی کَم مَاڑا کِیتا اوس نے بھَرنا ، اُس نُوں ناہ کوئی سَجَّن مِلسی ناہ اِی ہَتھ پَوَاوَا ا َللہ نال مُتکا لایاں
  4,124,تے جیہڑا وِی چَنگ کمَاسِی مَرد ہووےکہ عورت ہووے ، پَر اِیمانی ہووے، جَنّت دے وِچ دَاخل ہوسِی اِک تِل بھَر وِی حَق ناہ اُس دَا مَر سِی
  4,125,دِینوں اوس تَوں کیہڑا چَنگا جِس نے اَپنے َاللہ اَگے سِیس نَوَایا تے وَل وَرْتَن وَالا ہویا ، وَاگاں دے سُدھ ابراہیم نَبی دِی رَاہے ٹُریا ، جِس نُوں اَللہ سَجن گِنیا،
  4,126,اَللہ دے اِی ہَتھ وِچ ہر شے کی عَرشی کی فَرشی بے شَک اَللہ ہر کاسے (شے ) نُوں وَلی کھَلوتا
  4,127,فَتوٰی مَنگدے ہین نِساواں بارے تیتھوں ، کہہ دے اَللہ دَا اِیہہ فتوٰی اوہناں بارے، تے اوبھی اوہ حکم کَراندا ہے وے چیتے جیہڑا ہے قُرآنوں دَسیا گیا تُہانوں، پے مویاں تے ماواں بارے (یتیم کُڑیاں دے بارے ) جِنہاں نُوں اوہ تے ناہ دیوو ، جو اَللہ نے بَدَّھا ہویا اوہناں بارے ،نالے نربل بالاں(یتیم لڑکیاں ) بارے، پَر اوہناں دے نال نکاحے جانے تے لَلچاؤ ، ویکھو تُساں یتیماں بارے عَدلوں مول ناہ ڈُولو تے کَم جیہڑا وِی نیکی دَ ا کَر وَنجو دے ، اَللہ توں ناہ اوہلے رَہسی