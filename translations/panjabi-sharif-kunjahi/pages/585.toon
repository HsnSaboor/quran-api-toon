quran[42]{c,v,t}:
  80,1,مَتھے پہلاں ؤٹ پایا ، مُڑ مُونھ بھَوایا
  80,2,کیوں جےاَنّھا (اندھا )، اُس کول آیا
  80,3,تُوں کی جانیں شاید سِوَرّ(سنور) اوہ جائے
  80,4,یاں اوہ مَتْ (نصیحت ) تیری قبولے، تے اس مَتّوں حاصل اُس نُوں کجُھ ہو جائے
  80,5,جیہڑا تینوں بھار وَکھاوے (بے پروائی وَرتے)
  80,6,کیوں تُوں اوس دَا کھیڑا کَردَا (توجہ دیندے او)
  80,7,جے اوہ دِل نوں دھوندا نا ہیں ، تےتیرے اُتّے بھَار ناہ کوئی
  80,8,ہاں اوہ جیہڑا تیرے کول اَچیچا آ وے (نَسدا آوے)
  80,9,تے ہووے اوہ ڈَرنے والا
  80,10,چنَگا ناہ جے ، ایس توَں بے پروائی وَرتے
  80,11,چیتے رَکھ تُوں، ایہہ تے اِک نَصیحت ہے وے
  80,12,جیہڑا چاہے چیتے رَکھے
  80,13,شاناں والے وَرقے (صحَیفے) اِیہہ قُرآن جِنہاں وِچ لِکْھیا
  80,14,جَانْدا ، انہاں دِی تھَاں بہت اُچیری اِیہہ بڑے اِی سُتھرے
  80,15,کَرماں والے تے چنگیائی والے
  80,16,اِیہہ جِنہا ں دے ہَتھاں لِکھیا
  80,17,اِیہہ اِنسان بڑا ناشکرا ، ناس ہوئے سُو
  80,18,کیہڑی شے تُوں اَساں جمایا ہویا اِس نُوں
  80,19,اِک نُطفے تَوں پیدا کیتا ،تے مُڑ وِچ مُہا اڑاں پائیاں (تقدیر مقرر کیتی)
  80,20,تے اِنج راہ اِس دَا اَساں سُکھیرا (آسان) وِی کَر دِتّا
  80,21,تے فیر اِس نُوں مُردہ وِی کِیتا تے قَبرے وِچ پایا
  80,22,تے جد چاہساں اَسن (اَساں ) اُٹھاساں
  80,23,پر اَجے تے اوس اَساڈی آکھی پُوری کِیتی ناہیں
  80,24,کاش اِنسان کَدے کھَاج (خوراک ) اپنے وَل اِی ویکھے
  80,25,پانی ا َسی وَسایا ، ہڑ دے ہڑ (سیلاب یعنی بہتا پانی ) اِس واہتے
  80,26,دَھرتی اِس دے پیرا ں اَگے ِسی ناں (ناہ بولن والی ) کَرنے والی کِیتی
  80,27,اِس چوں دانے اَساں اُگائے
  80,28,دَاکھاں کَڈیاں ،وَیلاں (ترکاریاں) کَڈیاں
  80,29,زیتونے کَڈے۔کھَجیاں کَڈیاں (کھَجُوراں)
  80,30,باغ بڑی اِی سَنگھنے سَنگھنے
  80,31,میوے کَڈے ،گھَا (چارہ) اُگائے
  80,32,لُوڑ تُہاڈی تے ڈَنْگراں (مویشی) دِی
  80,33,کَن پاڑ اوہ جَد آ جاسِی
  80,34,اوس دِن بھَائی ،بھَائی دے ناہ نیڑے جاسِی
  80,35,ناہ پے (باپ) دے ناہ ماں دے کوئی
  80,36,ناہ بیوی ،ناہ بَچیاں دے وِی
  80,37,نَفْسا نَفْسی دِی ہر پاسے حالت ہو سِی
  80,38,اِکناں دے مُونھ اوس دِہاڑے رُوشن ہوسَنْ
  80,39,ہَسْدے خُوشیاں کَردے ہوسَنْ
  80,40,اِکْنَاں دے مُونْھ اوس دِہاڑے مِٹْیُو مِٹّی
  80,41,کالَمْ کالے
  80,42,اِیہہ ہوسَنْ اِیمانوں خالی تے اَن موڑے