quran[7]{c,v,t}:
  28,29,مُدت پُوری کَر چکنے تے موسٰی اَپنا ٹَبرّ (خا ندان ) لے کے جُد ٹُر وَنجیا طُور پہاڑی دے وَل اوس نُوں اَگ وَکھائی دِتّی، ٹَبر نُوں اوس کہیاٹھہر اِس تھاویں مینوں اَگ وِکھائی دِتّی میں جاواں تے رَاہ کھیہڑے دِی کیَڑ(خبر ) لَیاواں یا ں اوتھوں چَو (انگارہ ) اََگ دَا
  28,30,پر جَد آیا کول اوس تَھاں دے اُس وَادی دے سَجے دَندیوں (سجے پاسوں ) رُکھاں والی ٹاکی وَلّوں ، واَج ایہہ آئی (مبُارک خِطے وِچ اِک درخت توں ایہہ آواز آئی ) موسٰی میں آں سارے جَگ دَا پالنہارَا
  28,31,تے عاصے نُوں سَٹْ دے ایتھے ، تکیا اوہننے اِک سپونَکل وَانگوں ، اِس نُوں ہِلدا ، اوہ کَنڈ کَر کے اوتھوں نَسْیا مول ناں پِچھوں اوہنے تَکیا (آواز آئی ) اے موسٰی آ جا ، ڈَر ناہ اُکا ، تُوں بے کھَٹکے لوکاں وِچوں
  28,32,گلمے اَندر ، ہَتھ اپنے نُوں ، کَر کے کَڈھ خاں ، رُوگوں پاک ایہہ چِٹّا ہوسِی، بانہاواں نوُں انج لائے سینے ، جِیوں ڈَر ویلے لوکی کَردے ، ایہہ برہاناں دو نیں ، تیرے رَب دے وَلّوں ، فرِعونے تے اوس دیاں سَردارَاں وَلّے (فرعون تے اوس دے سرداراں دے سامنے پیش کر ) بے شَک اوہ بے فرمانے
  28,33,اوس کہیا میں اوہناں وچوں رَبَّا ، اِک دِی جان لَئی سِی ، ڈَرنا اوبھی کِدھرے مینوں مار ناہ دیوَن
  28,34,تے ہارُون بھَرا میرا اے ، میرے نالوں گَلاں باَتاں وِچوں چَنْگا اِس نُوں نال میرے ، تُوں گھَل دے ، اِک اِمدادی کَر کے ، ہاں وِچ ہاں مِلاندا ، میں ڈَرناں وَاں اوہناں میری سُننی ناہیں
  28,35,فرمایا جے بانھ تیری نُوں، ٹِل دیاں دے، نال بھَرا تیرے نوں کَر کے ، اَنپے اِنج نشانا ں پاروں ۔اَسی تُہانوں ہمت والا کَر دیوں گے اوہ تہانوں ہَتھ ناہ لاسَن ، غَالب رہسو دُونویں وَل اِی تے اوہ وَل وِی ، جیہڑا سَنگ تُہاڈا کَرسَن