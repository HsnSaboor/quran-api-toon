quran[8]{c,v,t}:
  12,96,پر جد نیک خبر دے نال سنیہوک آیا تے اوس کڑتا چہرے دے نال لایا، نور اَکھیاں دا ، وی پرت آیا،پے (والد)کہیا میں تہانوں کہندا ناہ ساں ،اللہ وَلوں میں اوہ جاناں ،جو تُسی ناہ جانو
  12,97,اوہناں کہیا باپ اَساڈے ،دعا کر، کیتے بخش اَساڈے بےشک اَسی خطائی ہے ساں
  12,98,اوس کہیا اللہ کولوں بخشش منگساںمیں تہاڈے حق دے اندر،اوہ غفور رحیم اے
  12,99,تے جد یوسف کول اوہ آئے ماپڑیاں (والدین)نوں کول اپنے ٹہرایا اوس نے تے بھائیاں نوں مصر دے اندر سُکھ وَسنے دی دِتی اوس تسلی
  12,100,ماپڑیاں دا(والدین دا) مان ودھایا،اُچی تھاں بٹھایا، بھائیاں اوتھے اس دے اَگے سیس نوایا(سجدے وچ جھک پئے )تاں کہیا، اوس اے پے(والد) میرے،سُپنا میرا پورا ہویا ،چر پہلاں دا ۔میرے رب نے اج اس تائیں کر دکھایا سچا،اوسے مینوں جیلوں کڈھ کے ،دن میرے پرتائے،اوسے میرے کول تہانوں ،تھل واسے(صحرا) چوں ایتھے آندا ،اس دے پچھوں جد شیطانے۔بھائیاں وچ تے میرے وچ تڑیڑاں پائیاں،جس نوں چاہے بھاگ اوہ لائے اوہ علیم حکیم اے اس وچ شک ناہ کوئی
  12,101,اے رب میرے توں مینوںسرداری دتی، مینوں خواب شناسی دتی،توں ای اسماناں دا نالے دھرتی دا ایں ،رچنے والا(بناون والا)،ایتھے وی تے اوتھے وی توں میرا رب ایں،مینوں توں منیاکااں وچ ای ماری(میرا خاتمہ اسلام تے کر) تے چنگیاکاں دے لڑ لائیں(انجام کار مینوں صالحین نال شامل کر)
  12,102,ایہہ اِک گل وی اوہناں گلاں وچوں،اَسان تیرے تے وحی جنہاں دے بارے کیتی،توں اوس ویلے کول نئیں سی ،جد اوہناں نے پکن پکائےتے اوہ چالاں سوچ رہے سن
  12,103,تے توں جِنّاں وی ٹِل لائیں،اہنان لاکوں چوں چوکھے ول ایمان لیاسن ناہیں