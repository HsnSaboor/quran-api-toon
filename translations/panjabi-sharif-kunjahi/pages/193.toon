quran[4]{c,v,t}:
  9,37,نَسیِ (حُرمت والےمہینے دَا ا َگےپِچھے کرنا) حَقیت وِچ کُفر وَدھائی ہے وے ، اس دے پاروں کافر لوکی گُمراہی دے وِچ پیندے، کیوں جے اِنج حَلال بناندے (لَڑنے واہتے) اِک وَر ہے(سال) دِن جیہڑے اوہناں نُوں اِی اَگلی وَاری آپ حَرام بَناندے اِس دِی گِنتر(گنتی) پُوری کَرنے واہتے جِس دے بارے ٹھَاک اَللہ دِی، انِج خُدائی ٹھَاک ،اُٹھا ک اوہ کَردے،اَپنے مَندے عمَلاں دے وِچ اوہناں نُوں چنَگیائی لَگدی۔تے اَللہ ناہ کُفروناں نُوں ناہ راہے پاندا
  9,38,اے اِیمان لِیَائے لوکو ! ہو گیا اے کی تُہانوں،رَب دِی راہے جَدوں تُہانوں آکھی دَا اے نِکلن واہتے،زَویں (زمین)تُہاڈے پیَراں نُوں نَپ لیندی،جاپے کی دُنیاوی سُکھ تے رَاضی ہو بیَٹھے او، اُوڑک (آخرت ) دے آراماں بدلے جے سوچو تاں مَال متَاع اِیہہ دُنیا والے،اُوڑک اَگے بےحیثیت نیں
  9,39,جے جَہاد کَرن نُوں پیَر تُساں ناہ پٹے (ناہ اُٹھے)،رَب تُہاڈا تُہانوں ڈاہڈے وَختاں (سزا) اَندرپاسی۔اوہ تہاڈی تَھاویں ٹولے ہور کَسے نُوں گَلمے لاسِی(تہاڈی تھاں کسے ہور گروہ نوں اوہ اُٹھائے دا)کی وَگاڑ سَکو دے اوس دا ،کیوں جے اَللہ ہر کم اُتے قادر ہے وے
  9,40,جے پیغمبر دے ناہ تُس اِمدادی ہو سَو، اَللہ اوس دا اُدوں وِی اِمدادی ہویا ،جَد کَڈیاں کُفروناں ایس نُوں،دونھ دے وِچوں(دو چوں) دُوجا کر کے، تے جَد غار سَن اوہ دَونویں(دونوں) تے اوہ اَپنے سَنگی تائیں کہہ رہیا سِی،گھبرانے دِی لُو ڑ ناہ کوئی، اَللہ نال اَساڈے،اِنجے اَللہ نیں اُس اُتے بے چنتی (سکون قلب)نازل کیتی ہے وے،کِنّی وَاری تے اوہ لشکر گھَل کے، جیہڑے نَظر ناہ آوَن۔ اِنج اوہنے کَفروناں دِی مُونھ کَڈی نُوں کھیہ بنایا(کفروناں دَا بول نِیواں کیتا ا) اَللہ دِی اِی گَل اُچیری (اُچی)رِہنے والی بے شَک اوہ عَزیز حَکیم اے