quran[9]{c,v,t}:
  27,36,قاصد جَد سلُیمان دے کول آیا ، اوس کہیا دَھن دولت کِنّی کُو مینوں دے سَکدے او ، رَبْ نے مینوں ہے تُہاڈےکولوں چوکھا دِتَّا ہویا نالے چَنگا ، گھَلّن گَھل کے ٹو ہر وِ کھاؤ (تہاڈا ہدیہ تُہانوں مبارک )
  27,37,اَپنے گھَلن وَالڑیاں دےوَل جا ( اے قاصد ) لَگدا سَانوں ہے چَڑھائی ، فوجاں نال اِی کَرنی پینی ، اوہ جِنہاں دے۔ مول کھَلو ، ناہ سَکْسَنْ اَگّے تے اوتھوں اوہناں نُوں کَڈساں پَت اوہناں دِی لا کے ، تے اوہناں نے خوار ہونا ایں
  27,38,شَاہ کہیا سَردارو دَسّو ، کیہڑا وَل تُہاڈے وِچوں ، تخت اُس دے نُوں ، کول میرے لے آوَن وَالا، اِس توں پہلاں جے اوہ نِیویں پاندے آوَن
  27,39,اِک عَفریتے جِنّاں وِچوں ایہہ کہیا جے ، کول تہاڈے اُس نوں ، میں لے آساں ، ایتھوں اُٹھ لھَلووَن پہلاں ، ایہہ کَم کرنے جوغا ، زور میرے وچ ہے وے تے میں آکھی پالن وَالا
  27,40,ایہہ کہیا مُڑ ہور اِک گُنیے (کتابی علم والے ) میں لے آواں ، اَکھ جھَمکن تَوں پہلاں اُس نوں ، تے جَد اوس نے اُس نُوں تَکیا ، لاگے رَکھیا ہویا ، کہہ اُٹھیا ، اے فَضل خُد ا دَا تے اَزمائش میری ، جے میں شُکر گزار ہونا واں یاں ناہ شُکری کَرناں ، تے جَس نے شُکر اوس دَا کِیتا اَپنے واہتے اُس کِیتا تے جِس نے ناہ شُکری کِیتی (کَردا رہے او ) کَرماں والے رَب نُوں میرے ، لُوڑ ناہ اُس دِی
  27,41,حُکم ہویا جے اِس دے واہتے ۔ تَخَتْ اوس دَا ، ا نَجان طریقے نال ۔ ایتھے لے آؤ ، تکَیے ایہہہ تبدیلی اوس نُوں راہے پاندی یاں ناہ پاندی
  27,42,جَد اوہ آئی کہیا گیا جے کی اِنجے دَا تَخت اے تیرا ، آکھن لَگّی اُنجے لگدا ، سمجھ اَسانوں ایتھے آؤنے تَوں پہلاں اِی َلگ گئی سِی تے اَسی سِر سَٹ چکُے سَاں
  27,43,تے اَللہ نُوں چھَڈ کے جِس نُوں ، پُوج رہی سِی ، اوس تَوں روک دِتّا ہُن اُس نُوں ، کیوں جے پہلاں اوہ سی مُنکر لوکاں وِچوں
  27,44,کہیا گیا مُڑ اُس نوں ، چَل ہُن آ جا شیش محل وِچ ، اوس دَا ویہڑا جاں تکَیو سُو، جاتو سُو ایہہ جَل تلائی لَگدی ( اوہ سمجھی ایہہ پانی دا حوض ) اوہنے پِنیاں ا ُ تْے چائی ( اپنے پائینچے اُچے کیتے ) شاہ کہیا جے ایہہ سارا اِی شیش محل اے ،آکھن لگی میں تاں رہی بھُلیکے مار ی (شیشہ پانی جاتا رَکھیا ) نال سلیمانے دے ، میں وی سِر سَٹنی آں ،جَگ سارے دے رَب دے اَگے