quran[7]{c,v,t}:
  4,27,بے شک اللہ نَظر کَرم دِی تُہاڈے وَل کرنا چاہے پر مَیلے مَن والے لوکی چاہوَن پُٹھی جھوک جھُکاوَن تُہانوں رَجوِیں
  4,28,اَللہ چاہوے بھَار تہاڈا ہولاں ہووے کیوں جے بند ہ ہےکمزورا مُنڈھوں
  4,29,اے ایمان لیائے لوکو اِک دُوجے دَا مال ناہ کھاؤ دائیں دَپیں (باطل طریقے نال ) ہاں بپارے (کاروبا ر وچ ) اِک دُوجے دِی مَن کے ، لا سَکدے اوہ پیسہ دھیلا
  4,30,اے پَر جس نے اِنجے کیتا ظلموں یا ں حَد ٹَپنوں ، جھَبد ے اَگ دے مونھ پاواں گے اُس نُوں تے ایہہ کَم اَللہ وَاہتے سُکھلا
  4,31,اوہناں وَڈیاں مندیائیاں توں اپنا آپ بَچاسو جے کَر ، ہے جنہاں تَوں ٹھاک اَساڈی ، دامن تہاڈے پاک کر کے دیوواں دے باعزت رہتل (مقام )
  4,32,ساڑا مول کَرو ناہ اُس دَا جے اِک شے وے دُوجے کول تُہاتھوں چَوکھی، مَردا ں دَا وِی اوہ نَصِیباں جو کمایا ہے وے اوہناں ، اِنجے زالاں دِی جھولی وِی کِیت اوہناں دِی (سڑنے نالوں ) اَللہ کولوں برکت منگو ، ہر اِک شے دَا جانَن وَالا اوہ بے شَک اے
  4,33,ہر کِسے دے ہین حقدار اَساں متھ دِتّے تَرکے بارے جو چھَڈ موئے ماپے (ماں باپ ) اَتے قریبی ، تے اوہ قول جنہاں نال ہووَن دئیو اوہناں نُوں جو بَن دَا اے ، بے شَک اَللہ دِی اَکھ ہے وے ہر شے اُتّے