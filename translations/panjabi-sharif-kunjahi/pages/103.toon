quran[8]{c,v,t}:
  4,155,فیر اوہناں دے قول تَڑوری کرنے اُتّوں تے آیات اَساڈی نُوں ناہ مَنَّن اُّتوں نَبیاں دے نال دَھکے کَرنوں تے ایہہ کہنے توں ، سَاڈے قَلَب غلافے ہوئے (تے بے اَثرے ) اَللہ آپوں سَچ تَاں ایہہ وے ، مُہراں اوہناں دے قَلباں تے لائیاں ، کفروناں دے پاروں
  4,156,مَریم تے اَلزام وَڈیرا لانے پاروں تے گل اِس دِی نُوں ناہ مَنَّن پاروں
  4,157,ایہہ آکھن تَوں اَساں مَسیح بِن مَریم مَار مُکایا۔ رَتّی وِی ایمان دِ ی ناہ اوہناں دے َاْندر ہے سِی ، اوہ رَسول اَللہ دَا ہے سِی ایسےکَر کے اوہناں کولوں قَتل ہویا ناہ سُولی مُویا ، پے گئی سِی گَل رَولے وِچ تے اوہ جیہڑے اُس دے بارے پاٹے ہوئے شَک اِی شَک اوہناں دے پَلے ، پَکی گَل ناہ کول اوہناں دے ظَنَّاں دے پئَے پِچھے بھَجدے ، پَکی گَل ایہوا جے اوہ ناہ قَتل اوہناں نے کِیتا
  4,158,اَللہ چَک لَیا وَل اَپنے اوہنوں ،تے ہے اَللہ وِچ ایہہ طاقت تے اوہ حکمت وَالا وِی اے (چُکن دے سو رَا ہ اوہ جانے )
  4,159,تے پر ہر اِک اہل کتابی جیوندے جی تے ایسے گل نُوں دَبی جاسِی (جے اوہ سولی چڑھیا مویا )اَتے قیامت والے دِن اِی عیسٰی آن گواہی دیسن اُلٹ اوہناں دے (اہل کَتاباں وچوں ہَر کوئی عیسٰی دِی موت توں پہلاں اوس تے ایمان لیاسی تے اوہ روز قیامت اس تے گواہی دے سِی )
  4,160,، اَت یَہودی لوکاں دے اِی چانے پاروں، چوکھا اَللہ دے رَستے توں ڈَکن پاروں
  4,161,اَساں اوہناں تے کِنیاں چَنگیاں چَنگیاں چِیزاں جیہڑیاں پہلاں اوہ کھَاندے سَن ، ٹَھاکوِیاں ( حرام ) کَر د ِتْیاں ، سُود کمَاوَن پاروں جِس تَوں ہوڑ ہٹک سِی کِیتی تے لوکاں دَا مال کطورے(ناجائز ) کھانے پاروں، اِہناں مُنکر لوکاں واہتے اَساں مچَا کے رَکھیا ہویا ہے عذاب اِک اَوکھا کرنے والا
  4,162,اوہناں وِچوں الہامی َدسَّاں نُوں پَکی مَنَّن والے تے اوہ جیہڑے مومَن ہے نیں دُونویں وَل اِی اِس نُوں مَن دے ، نازل تیرے وَل جو ہویا تے اُس نُوں وِی جو تیرے تَوں پہلاں نازل ہویا ہے سِی اوہ نمَازاں پڑھنے والےہے نیں پکَّے نالے دیندے ہین زَکاتاں ، اَللہ اُتے روز قیامت اُتّے ہے ایمان اوہناں دَا تے اوہناں نُوں اَجر وَڈیرا سَاڈے وَلّوں ِمل کے رہسی جھَبْدے