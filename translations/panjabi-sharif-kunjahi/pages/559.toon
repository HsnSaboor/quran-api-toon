quran[7]{c,v,t}:
  65,6,اوہناں نُوں گھِر اپنے دے اَندر رَکھو(عِدّت والے عَرصے اَندر) اوہ جِکن دِی وِی تھَاں ہووے،اوہناں نُوں دُکھ دئیو ناہ، ایہہ خیال دِلے وِچ رَکھ کے ،جے اوہ سوڑاں کھا کے آپوں کھیڑاں چھَڈّن،جے اوہ نال حمل دے ہون خرچ کرو اوہناں دے اُتّے حملوں فارغ ہونے تائیں، جی(بچے) تُہاڈے نُوں جے دُدھ جھنَگھانے تے ہو جاوَن رَاضی ، اَجر اِس کَم دَا دینا بَن دا ،تے اوہ دیو طے رو اج مطابق کرکے ،تے جے ایہہ سمجھوتا اَوکھا لگدا ہووے تاں کوئی ہور چَنگھائی لَبھی جا سَکدی اے،
  65,7,سَوْکھے وَل نے نفقہ اپنی حیثیت دے سِر تے دینا تے تنگ دَستے اپنی حیثیت دے سِر تے دینا، اَللہ بھَار کِسےتے اودوں وَدھ ناہ پائے جتنا اوس نوں اس نے دِتّا ہویا ہووے تے اوس دِی تنگ دَستی نُوں خوش دَستی وِچ بدل وِی سَکدا ہے وے
  65,8,کِنْیاں جھُوکاں (بستیاں)رَب اپنے دے تے پیغمبراں دے حکُماں توَں ایدھر اودھرہوئیاں اَساں اوہناں دے نال مُکائے لیکھے ،سارے واہوا کَوڑے ہو کے ، تے اوہناں دِی لوت اَ ساں وَل کَرکے لاہی،(سخت سزا دِتی )
  65,9,تے اوہناں نے اپنی کیتی دَا پھَل چَکھیا تے اوہناں دے بھاگیں (مقدروچ) گھَاٹا اِی گھاَٹا سِی آخرہونا
  65,10,اوہناں دے واہتے ہے عذاب بڑا اِی ڈَاہڈا اَللہ نے سُر کر کے رَکھیا ، اِس کر کے عَقلاں دے مالک لوکو، اَللہ کولوں ڈر کے اپنا وقت گُزارو ،اَللہ وَل تہاڈے اِک مَت بانی(نصیحت ) نازل کر دِتّی اے
  65,11,تے پیغمبر وِی گَھل دِتّا جیہڑا صاف ہدایت والے نُکتے روز تُہاڈے اَگے پڑھدا رہندا تاں جے منن وَالڑیاں دے چنگے عَمل کماوَنْہارے ، لوکاں نُوں اوہ نھیرے وِچوں کَڈھ کھَڑے (لے جاوے) چانَنْ دے پاسے،جیہڑے وَی ایمان لیائے اَللہ اُتّے ،تے مُڑ چنگے عمل کمائے اوہناں تائیں اوہناں باگاں دےوچ کَھَڑسی ،کول جنہاں دے وَگدے پانی،دائم اوہناں دے وِچ اوہ رہسن،ایس طرحاں دے لوکاںواہتے رِزق چَنگیرا اَللہ وَلّوں
  65,12,اللہ اوہ اے سَت اَسمان بنائے جس نے انجے سَت اَقلیماں اس دَھرتی دے اُتّے،اوہناں وچ اَمر اپنا اوہ نازل کَردا رہندا ہے وے (تے ایہہ گَل تُہانوں دَسّی) تاں جے سَمجھ تُہانوں آوے،اَللہ قادر ہر کَم اُتّے ،علم اوس دَا ہر کاسے نُوں وَلْیا ہویا (اَللہ دَا عِلم ہر شے تے مُحیط اے )