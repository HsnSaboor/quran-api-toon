quran[8]{c,v,t}:
  41,47,اوہ گھڑی کَد آجانی ہے، ایہہ تاں اَللہ آپ اِی جانے (پَر ایہہ ضرور اے ) گچھڑوآں دے وِچوں میوے نِکلن ناہیں ، ناہ مادہ اِی پیٹوں ہوندی تے جَمدی ، بِن اَللہ دے عِلموں ، جِس دہاڑے اوہنے لَلْکر کے (للکار کے ) اوہناں نُوں پُچھنا ہے وے ، کِتھے اوہ شریک میرے جے ، اوہ آکھن دے ہُن تے عرض اَساڈی ایہوا ، ساڈے کول نئیں گَل کوئی، اوہناں بارے
  41,48,کیوں جے اوہ ، جنہاں نُوں سَدْدے کَل ہوندے سَن ، اَج اوہناں توں پاسے ہُوسَن ، تے اوہناں تے کُھُل جاوے دَا ، ہُن اوہناں دِی نَس ناہ کِدھرے(کوئی جائے پناہ نئیں )
  41,49,ہر ویلے انسان دُعائیں اِیہوا مَنگدا خیر اِی ہووے شالا ، جے سختی آ ٹوہے (جائے) ،سُو تَاں اوہ ڈھیری ڈَھا بہندا اے (دِل شَکستہ ہو جاندا اے ) تے بے آسا ہو جاندا اے
  41,50,پَر جَد دُکھ دے پِچھوں سُکھ اَساڈے وَلّوں مُونھ سَلونا اِس دَا کَردا تاں اوہ اِس نُوں اپنا حَق سَمجھ بہندا اے تے بُھل جاندا کَدے قیامت وِی آؤنی ایں ، تے جے اپنے رَب دے اَگے جا پیش ہویا اوتھےوِی موجاں اِی کَرساں ، کَیڑ ضرور اَساں کرَاساں (دَسَّاں دے ) کفروناں نُوں اوہناں دے کَرتُوتَاں بارے تے اوہناں نُوں ڈَاہڈا اِک عذاب اَسی چَکھواسَاں
  41,51,جَد کِسے دے اَسی ٹَپَاندے آں ڈَنگ سَوکھے اوہ اَساتھوں مُونھ بھُوائے تے کَنِّی کَترائے تے جَد کوئی دُکھ ٹوہے تے لَمْیاں لَمْیاں دُعاواں دے وَل آئے
  41,52,دَس اوہناں نُوں کیوں دِھیان کَرو ناہ ایدھر جے َکر اَللہ وَلّوں اِی ایہہ قُرآن ہووے تے انکار تُسی پے اِس دَا کردے ہووو ، اُس دے نالوں وَدھ کے ہوسِی گُمراہی وِچ کیہڑا - وَانگ تُہاڈے حَدَّاں ٹَپ گیا ہووے دَا جیہڑا
  41,53,اَسی ضرور نشان اپَنے تَکوَاساں اوہناں تائیں جَگ دے سارے پاسے وِی تے ذَات اوہناں دِی ، دے اَندر وِی ، ایتھے تَک تَاں سُرت(سمجھ ) اوہناں نُوں ہو جاوے دِی ہے قُرآن اِی حَقَّا سَچَّا ، کی نشان ایہہ اوہناں واہتے کافی ناہیں جے ، رَب تیرے دِی کَیڑ اَندر ہر شے وے (تیرا رب ہر شے دَا شاہد اے)
  41,54,چیتے رَکھو ایہہ لوکی نیں شَکَّاں مارے رَب اپنے نُوں فیر ملن دے بارے، پر ایہہ سَمجھو ہَر شے اُس دے گھیرے دے وِچ اے