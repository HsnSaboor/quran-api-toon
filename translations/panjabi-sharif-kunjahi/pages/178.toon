quran[8]{c,v,t}:
  8,9,بوہڑن وَاہتے(مَدد لئی) جَد تُساں رَب اَپنے دِی مِنّت کِیتی تے اوس مِنّت مَن دے ہوئے کہہ دِتَّا سِی، پَرے بنا کے اِک ہَزار فَرِشتے گھَلْساں تے اِنج مَدد تُہاڈی کَر ساں
  8,10,ایس تَوں مَطلَب سِی اِیہہ سَاڈا ، سُکھ دَا سَاہ تُہانوں آوے تے ناہ ڈولن دِل تُہاڈے، چیتے رَکھو جِت اُنج آوے رَب دے اِی وَلّوں، بے شَک اَللہ غَلبے وَالا، حِکمت والا
  8,11,نِیندَر جَد تُہاڈے اُتّے ہے سِی سُکھ دِی طَاری کِیتی تے اَسمانوں مینھ وَرسایا تاں جے تھِیوو ، اَندروں باہروں دھوتے ہوئے تے شیطانی وَسوَسیاں توَں وِی پَاک ہووو تے کرئیے مَضبوط تہاڈے قَلباں تائیں ، پَکیاں کرئیے قدماں تائیں
  8,12,جَدوں ملائک نُوں رَب تیرے اِیہہ اَشارہ کیتا ، میں ہاں نال تُہاڈے ، اِیمانی لوکاں دے جا اَندر کھُلواؤ (ثابت قدم رکھو)،میں جھَبدے اِی (ہُنی) کُفروناں نُوں اَندروں اِی یَرکاں دیوا دَا (رُعب پا دیساں)، آکھ دئیو نیں لاہن ( کَٹ دین) اوہناں دے گَاٹے(گَردناں) پُوٹے کَرَن اوہناں نُوں (جوڑ جوڑ تے سَٹ لاوَن)
  8,13,کیوں جے اوہناں اَللہ اَتے رَسُول اوس دے دِی گَل ناہ مَنّی،تے جیہڑا اِنج پُٹھا ٹُریا اوہناں نُوں اَللہ وَلّوں ڈاہڈی اے پَر تاوِیں پیندی
  8,14,اے پُٹھ کَارو ) کَر نی دَا پَھل کھاؤ تے نالے ایبھی چیتے رَکھو،کُفروناں نُوں اَگے چَل کے ہے عذاب اَگیاری مِلنا (اَگ دا عذاب مِلْسی)
  8,15,اے اِیمان لِیَائے لوکو جَدوں کَدے وِی کُفروناں دے نال ہووے ٹَکراؤ تُہاڈا ، کَنڈھ دئیو ناہ ( پِٹِھ ناہ پھِیرو)
  8,16,تے جِس نے وِی کَنڈھ و َکھائی اوس دہاڑے ،غَضب اَللہ دا اوس دے بھاگیں،اَتے ٹھکانا اوس دَا دوزخ تے اوہ ڈاہڈی بھیڑی تھَاں ایں ۔جے اے چاَل بھَرن دِی ہووے یا ں نَس کے اپنے ٹولے رَلنے وَالی ،تَاں گَل وَکھری