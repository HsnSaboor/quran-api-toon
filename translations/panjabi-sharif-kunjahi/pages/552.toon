quran[9]{c,v,t}:
  61,6,اِنجے عیسٰی بن مریم نے اسرائیل کیاں نُوں گَل ایہہ آکھی ہے سی،میں تُہاڈے وَل خدا دَا قاصد بن کے آیا،پہلاں توں تورات تُہاڈے کول اے جیہڑی ،میں وی اِس نُوںسچ اِی جاناں ،میں تاں ہور اِک پیغمبر دِی وِی خوش خبری دیندا ہے وَاں،جیہڑا میرے پِچھوں آسی تے اِسم اُس دَا احمد ہو سی،پر جد اوہ پیغمبر آیا کول اوہناں دے ،سدھیاں ،کُھلیاں گلاں لے کے ، آکھن لگےایہہ تاں گلں بُچھلاوا نیں (دھوکہ نیں)
  61,7,تے اوس نالوں ظالم کیہڑا جیہڑا کُوڑ کُڑال اَللہ دے مَتھے لائے،حالاں اس نوں وَل اسلام بُلایا جائے،بے شک اَللہ حَد ٹَپلاں نُوں ناہ پاندا راہے
  61,8,اہناں لوکاں دی ایہہ خواہش، نُو ر اللہ دَا پھوکاں مار بُجھَاون، اُودھر اَللہ نُور اپنے نُوں چار چُفیرکھِلارن اُتّے تُلیا ہویا ،کافر لَکھ کچیچی وَ ٹّن (کافروناں نُوں بھاویں ناگوار ہووے )
  61,9,اوسے اپنے پیغمبر نُوں گھَلیا ، رَاہ پانی (ہدایت)تے دِین سُچیرا(دین حق) دے کے ،تاں جے سارے دِیناں اُتّے اوہ چھا جائے،مُشرک لکھ کیچی وٹن(مُشرکاں نُوں بھاویں کِنّا اِی ناگوار ہووے )
  61,10,اے ایمان لیائے لوکو۔میں اوہ وَنج(تجارت) تُہانوں دَسّاں جِس دے نال عذاب کرارے تَوں بچ جاؤ
  61,11,اوہ وَنج ایہہ جے اَللہ تے ایمان اپنے نُوں پَکیاں رَکھو نالے اُس دے پیغمبر تے،فیر اَللہ دے رَستے اُتُے جُٹ اِی جاؤ، مالاں ،جاناں نال(میسر جو وِی ہووے) جے سَمجھو تاں ایسے وِچ اِی ، بھَلا تُہاڈا
  61,12,اوہ تُہاتھوں ہوئیاں کھُنجاں بُھل جائے دا ،اَتے تُہانوں اوہناں ب اگاں دے وِچ کھَڑَسی کول جنہاں دے وَگدے پانی، نالے سُتھرے گھَر دیوے دَا، سَدا بہارے باگاں اَندر، ایدوں وَدھ کے ہور کِسے نُوں کی چاہی دَا
  61,13,ہور اِک اوہ مُراد تُہاڈے دِل دِی پُوری کَرسِی، اَللہ دِی توفیقوں جھَبدے جِتْ تُہانوں حاصل ہوسِی،ایہہ خوشخبری مومن لوکاں نُوں تُوں دے دے
  61,14,اے ایمان لیائے لوکو اَللہ دے امدادی تھِیوو ، جِویں حَواری مَریم جائے عیسٰی دے سَن ہوئے جد اوہناں نُوں اوس کہیا سِی اَللہ وَل بُلانے والے کَم دے اندر، کون ہوسِی امدادی میرا، اوہ سارے اِی بول پئے سَن، اَس آں اَللہ دے امدادی،اسرائیل کیاں دے وِچوں اِک ٹولہ ایمان لیایا تے دوجا انکاری ہویا ، منن والے لوکاں نُوں اَس ہَتھ پوایا، بر خلاف اوہناں دے جیہڑے دشمن ہے سَن، تے مُڑ مومن غالب ہوئے