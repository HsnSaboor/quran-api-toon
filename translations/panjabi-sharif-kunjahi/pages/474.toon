quran[8]{c,v,t}:
  40,59,اِس دے وچ تاں شَک ناہ کوئی اوس گھڑی نے آ کے رہنا ، چَوکھے لوکاں دَا دِل مَنَّن نُوں ناہ کَردَا
  40,60,رَب تُہاڈا کہندا ہے وے ، مینوں سَدَّا مار کے ویکھو (پکُار کے ویکھو ) میں تُہاڈی سَدْ (دُعا) سُن دَا تے ایہہ جیہڑے آ کڑ پاروں مینوں کَدے چتارَن ناہیں، اوہناں نُوں میں دوزخ داخل بڑی خواری دے کے کَرسَاں تے جھَبدے اِی
  40,61,اَللہ دِی اِی دَین اے اوہنے رَات بنائی تاں جے اِس وِچ سَوکھے ہووو تے دِن کِیتا ویکھن چاَکھن واہتے، لوکاں اُتّے اَللہ کِنّی نَظر سوَلّی رَکھ دَا ، مُڑ وِی چَوکھے لوک اُس دِی ناشُکری کَردے
  40,62,ویکھو ایہہ جے رَب تُہاڈا ، ہر اِک شے دَا خالق، بِن اس دے مَعبود ناہ کوئی، کِدھرے اوہ پے موڑے کَھاندے
  40,63,موڑے اِنجے اوہناں لوکاں وِی کھادے نیں اَللہ دِی ُاترانداں بارے جیہڑے حُجتَاں کَردے رہندے
  40,64,حالاں اَللہ اوہ اے جِس نے دَھرتی ایہہ بنائی اِک ٹکان تُہاڈے واہتے ، اَسماناں نُوں چھت بنایا فیر تُہاڈی ڈول اُس ڈولی ، مُونھ چِت لَگدی ڈول ہراِک دِی ، کھانے نُوں وِی چنَگا دِتَّا سُتھرا دِتَّا ، اِنج دَا رَب ہے تُہاڈا، بڑیاں شاناںوالا (بے حساب برکتاں والا ) اَللہ، پالن ہارا سارے جَگ دَا
  40,65,دائم زندہ ، بن اِس دے معبود ناہ کوئی، اس کر کے اوسے دےتائیں تُسی نرول چتارو جاؤ ُخالص اوس نوں پُکارو) سَبھے حمداں دے اوہوا اِی لائق ہے وے جیہڑا پالنہار اے سارے جَگ دا
  40,66,اے نبی (صلی اللہ علیہ وآلہ وسلم) کہہ دے مینوں ٹَھاک (منع ) اِس بارے جے ناہ ہور کِسے نُوں پُوجاں ، تُسی جِہناں نُوں پوج رَہے او، اَللہ نُوں اِک پاسے کر کے کیوں جے میرے تَک تے اَپنے رَب دے وَلّوں اوہ گَلاں آ چُکیاں ہوئیاں جِنہاں وِچ بُھلیکھ ناہ کوئی، مینوں اِیبھی حُکم ہویا اے جے اوسے اِی سارے جَگ دے پالن ہارے دے آکھے میں لَگاں