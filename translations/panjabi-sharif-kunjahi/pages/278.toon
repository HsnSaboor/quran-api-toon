quran[9]{c,v,t}:
  16,94,ویکھو سونھْاں نُوں اِک دوجے نُوں دَا (دھوکہ ) لانے دے کَم لیاؤ ناہ اُکا ، اِنج تے جَم کے پیر تُہاڈا تَلکِیوے دَا ، تے اِس پاروں جے اَللہ نے رَاہ تُہاڈی ڈَکی ہے وے مَندا حال تہاڈا ہوسِی تے اِک مار بھَریری بھَا تُہاڈے ہوسِی
  16,95,اَللہ دے نال کیتے ہوئے قول اپنے تَوں ، اِس دنیا دے ہولے لالچ وِچ پھِرو ناہ اَللہ کولوں بُہتا سارا مِلَسْ (مِلسی ) تُہانوں جے کَر سُوجھ تُہاڈے اَنْدر
  16,96,کیوں جے جو کُجھ کول تُہاڈے اوہ بِلے لگ جانے والا (خرچ ہوون والا ) تے جو کُجھ اَللہ کول اے اوہ باقی رہنے والا ، جیہڑے لوکاں صبر اَپنایا اوہناں نُوں اوہناں دِی کَرنی دَا پَھل واہوا چنَگا ساڈے وَلوں دِتّا جاسِی
  16,97,کَم چنگیرے جِس وِی کیتے مَرد ہووےکہ عورت ہووے ، مَنَن والےلوکاں وچوں ، اس دے اَسی دِہاڑے اِیتھے وَاہوا سوہنے کٹواوَاں دے تے اوہناں دے عَملا ں پاروں اَجر اوہناں نُوں دیساں چَنَگا
  16,98,تے جَد (کِدھرے ) تُوں قُرآن پڑھے تاں پہلوں اَللہ کولوں مَنگ بچونی ( پہلاں اَللہ کولوں پناہ منگ ) رَدّے ہوئے شیطانے تَوں
  16,99,اس دا زور ذَرا ناہ چَل دَا اوہناں اُتّے جیہڑے وَل ایمان لیائے رَب اپنے تے نالے جیہڑے ہین توَکّل کَردے
  16,100,اِس دا زور اوہناں تے چَل دَا جیہڑے اِس نُوں سنگی مَن دے تے اوہ جیہڑے شِرَک کَریندے
  16,101,آیت جَد کَدے وِی کوئی لے آؤندے آں ہُور کِسے وِی آیت دِی تھَاویں تے اَللہ اِی بہتر جانے اِس نُوں جو اوہ نازل کَردا ۔ اَن مَن شور مچاندے، تُوں تَاں گَھاڑا ہے ویں، کیوں جے چَوکھے لوکاں نُوں ناہ سُوجھ سمَجھ اے
  16,102,کہہ دے اِس نُوں رُوح اُلْقُدس لیاندا ہے وے حَقا سَچا رَب تیرے دے وَلّوں تَاں جے مَنَن والے لوکاں نُوں پکَیائے ، مُسلم لوکوں وَاہتے ایہہ ہدایت نالے سُکھ سُنہیا