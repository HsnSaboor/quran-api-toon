quran[6]{c,v,t}:
  12,38,میں تے پچھے ٹُرنے ولا اُس سنگت دا جیہڑی میرے وَڈکریاں دِی ابراہیم (علیہ السلام) ، اسحاق (علیہ السلام)اَتے یعقوب (علیہ السلام) ہوراں دی،مینوں ایہہ ناہ وارا کھاندا ،اللہ نال شریک کسے ہوری نوں، گل کسے وچ مَنَّاں،ایہہ (بے شرکی) سوچ خدا دا فضل اَساڈے اُتے ہے وے بلکہ سارےعالم اُتےچوکھے دِلاں نوں اِحساس ناہ اِس دا
  12,39,تے اے میرے قیدی بھائیو کی مَن لینے رب چوکھیرے (کئی)،کم چنگا اے یا اَکو ای رَب نوں مننا ، جیہڑا سب نالوں ڈاہڈا
  12,40,اُس نوں چھڈ کے تُسی جنہاں دی پوجا کردے اوہ تاں ناں ایں ناں (چند نام )نیں جیہڑے آپ تُساں نے تے تہاڈے وَڈکریاں رکھے ہوئے،اللہ نے اوہناں دے بارے گھَلی ناہ تصدیق کوئی وی ،حکم تے اللہ دا ای ایتھے چَلدا ہے وے،اُوسے نیں ای اَسانوں ایہہ جھیں(تلقین ) کیتی اے۔اَسی عبادت ہور کسے دی ۔اُس نوں چھڈکے کرئیے ناہیں،پَکا پیڈا رستہ ایہوا، لوکاں وچوں چوکھے ایہہ ناہ نکتہ سمجھن
  12,41,میرے قید ی بھراؤ اَک وَل نوں رب اُس دا ، مالک اپنے دا پِلواک( شراب پلاون والا)بناسی تے دوجے نوں پھانسی مِلسی،جس دے سَر نوں ٹھونگے مار پرندے کھاسن،جیہڑے گَل تُساں نے پُچھی ایہہ جواب اے اُس دا
  12,42,تے جِس بارے یوسف دا اندازہ سی جے چھٹ جاوے دا،اُس نوں اُس نے ایہہ کہیا جے اپنے مالک اَگے جاکے ،میرے بارے وی گل کرنا،پر شیطان بھلا دِتی ایہہ گل اُس بندے دے چیتے توں جے اوہ کرے ،مالک اَگے۔کِنّے ای سال انج یوسف دے گزرے وچ بندی خانے
  12,43,اِک دن مَلکے (باشاہ) ایہہ گل کیتی، میں تکیا سَت پلیاں ہوئیاں گاواں نوں وَت سُکھیاں گاواں کھائی جاون، تے انجے سَت پرے سِٹے نیں تے سَت سُکّے، اے سردارو جے تہانوں خواباں+سمجھن دا ڈھنگ آوے تے ۔دسو خاں،کی اِس خوابے دے وچ گل اے