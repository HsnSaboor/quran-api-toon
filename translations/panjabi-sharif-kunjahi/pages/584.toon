quran[31]{c,v,t}:
  79,16,رَبْ نے اوس نُوں سَدْ ماری سِی (آواز دِتّی سِی) پاک طوائی وَادی دِے وِچ،
  79,17,جے فرعونے دے وَل جا تُوں،اُس نُوں پھِٹ بھُلایا ہویا (سرکش ہویا)،
  79,18,نال اُس دے اِیہہ گَل تےکَرخاں،کیوں سِورَن تے جی ناہ تیرا کَردا ہے وے
  79,19,آ میں ، تینوں دَسَّا رَبّ دِی رَاہ کیہڑی اے،ہو سَکدَا ،اے تُوں ڈَر جائے(تے مُڑ سِوریں )
  79,20,فیر اُس نُوں سی وَڈی اِک اَچرج (نشانی) وَکھائی
  79,21,اِس نُوں پر اُس جھُوٹھ اِی جاتا، نابر ہویا (اِنکاری ہویا )
  79,22,کَنڈ بھَوَائی تے کجھ سوتر سوچَن لَگّا
  79,23,لوکاں دَا اُس کَٹھ بُلایا تے گَل کِیتی
  79,24,میں اِی میں آں سَب توَں وڈّا پالنہارا
  79,25,اِس گُستاخی ا ُتّے اُس نُوں اِیتھتے وِی تے اوتھے وِی رَبْ ڈہڈا وِچ عذابے پایا
  79,26,خوف دِلے وِچ رَکھن والے واہتے اِس بیتی وِچ عِبرت
  79,27,کی تُہانوں پیدا کَرنا اوکھا (مشکل) ہے سی یاں اَسمان بنانا، اُس نے (اَللہ ) اوہ بنایا
  79,28,چھت کِسے دے وانگوں اُچا ،پَدھراں اِس نُوں کیتا
  79,29,رات بنائی نھیری (تاریک) اِس دِی، تے وِچوں ایں دُھپ اُس کَڈّی
  79,30,اوس علاوہ اِس نے دَھرتی ویکھو کِویں وِچھائی
  79,31,اِس دے اَندروں پانی کَڈیا نالے چوگا (چارا)
  79,32,اوس پہاڑاں نُوں گَڈْ دِتّا
  79,33,اِس دے وِچ تُہاڈے نالے مال تُہاڈے دِی کَم ٹوری
  79,34,جَد آ جانا اوس وَڈیری (عظیم ) اَفَراتَفری
  79,35,ہر اِک نُوں چیتا آجانا اُس دِی کی کمائی ہے سِی
  79,36,ہر اِک اَتُے دوزخ ظاہر ہو جانا ایں جس نوں ہوگ ضروری
  79,37,چیتے رَکھو جیہڑا وَل وِی حَدوں لنگھیا
  79,38,تے اِس دُنیا دے جِیوَن دے پِچھے لگیا
  79,39,اُس دِی ٹھَاہر (ٹھکانا) جَہنَّم ہو سِی
  79,40,اے پر ،جیہڑا اِس تَوں ڈِریا جے رَبّ اَگے اِس دِی پیشی ہونی ہے وے تے نَفْسَا نی چَاہواں نُوں وَاگاں وِچ رَکھیا (لگام دِتی)
  79,41,اُس دَا جنّت وِچ ٹھِکانا
  79,42,لوکی تینوں اوس گھَڑی دے بارے پُچھن ، سِر تے کَد اُس آن کھَلُونا
  79,43,اِس گَل نال تعلق تیرا کی بَنْ دَا ا ے (تیرا کی کَم اے)
  79,44,اس دے بارے گَل اَخیری، رَبْ تیرے دے اَپنے کول اے
  79,45,توں تاں اِک ڈَرَاوَاں ہے ویں اُس دے واہتے جیہڑا اَندروں ڈَرنے والا
  79,46,جِس دِہاڑے اوہناں اُس نُوں تَک لینا ایں، اِنج لَگسی نیں ،اوہناں نُوں چِر اِیناں لَگّا دُنیا اَتّے جِنے چِر(وقت) لَوڈھے ویلا (ظہرتوں عصرتائیں )یاں چھاہ ویلا (صبح دا ویلا ) ہو جاندا اے