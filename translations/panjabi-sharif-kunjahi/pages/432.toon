quran[8]{c,v,t}:
  34,32,شہ زورے ایہہ کہسن اِگوں لِڑیاں نوں، اَساں تہانوں َکد ڈَکیا سِی راہوں پینوں جَد تُہاڈے کول ہدایت آ وَنجی سِی پَاپ تُہاڈے اپنے سِر تے
  34,33,انج پَرتاسن گَل لِڑے (کمزور ) مُڑ ڈاہڈڑیاں دِی، جے تُہاڈی رات دِناں دِی سازش بازی نے ڈَکیا سِی جَد مجبو ر تُسی َکردے سِی سَانوں جے ناہ رَب نوں مَنیے تے ہوراں نُوں اس دے اَسی برابر گِنیئےتے جِس ویلے اوہ عذابے نُوں ویکھن دے اَندرو اَندر نادم ہوسَن کفروناں دے گَل گلو نے(طوق) اَس پاواں دے ، اوہناں دے کرتوتاں دَا اوہناں نوں سانواں بدلہ مل سِی
  34,34,جِس وَستی دےوِچ وِی ہو ڑنہارا کوئی گَھلیا ہے وے ، کھاندے پیندے لوکاں اگوں ایہہ کہیا جے، ایہہ گھل تُہاڈی اَسی تے مَن دے ناہیں
  34,35,اوہ کہندے جے اَسی وَدھیرے مالوں آلوں (اولادوں)، ساڈے اُتّے کی عذاب اے کِدھروں آؤنا
  34,36,دَس ا وہناں نُوں ِرزقے دے سَب وَاہدے گھاٹے ہَتھ اَللہ دے ، ایس حقیقت نُوں ناہ چَوکھے لوکی جانن
  34,37,ناہ اولاد تُہاڈی تے ناہ مال تُہاڈے تَوں وَدھنا ایں قرب تُہاڈے ، ساڈے اَگے ہاں ایمان لیائے جیہڑے تے مُڑ چَنگے عمل کمائے دُونا (دگنا) ِمل سِی اَجر اوہناں نُوں اوہناں دے عمَلاں دے پاروں، ممٹڑیاں دے وِچ (اُچیاں عمارتاں وِچ) کَرسن اوہ موجاں بہہ کے
  34,38,تے ایہہ جھکھڑ ہے جنہاں نُوں زِچ کَرن آیات اَساڈی بارے سَانُوں ، اوہناں نے اِی وِچ عذابے پھَڑیا جانا
  34,39,کہہ دے رِزقے دے وِچ وَاہدا گھاٹا میرے رَب دے ہَتھ اے ، تے جو کُجھ وِی (رَب دِی رَاہے ) خرچ کَرو دے اس دے بدلے ہور اوہ دیسی سَب توَں چنگا دیونہارا اوہوا اِی اے