quran[11]{c,v,t}:
  39,57,یا ایہہ آکھے اَللہ مینوں ہائے رَاہے جے پا دیندا ، اَج میں مُتقیاں وِچ ہوندا
  39,58,یا ایہہ آکھے ، نَظر عَذاب پَوَے جِس ویلے فیر کَدے جے موقع پاوَاں میں ہو جاوَاں ، نیکی جانہاراں وِچوں
  39,59,پَر اے شَخصا پُجیاں جَد آیات اَساڈے وَلّوں کول تیرے ، تُوں اوہناں دَا انکاری بَنیوں ، آکڑ دَسی تے کفروناں وِچوں ہوئیوں
  39,60,کُو ڑ جِنہاں نے اَللہ بارے بولے ہو سَن ، روزِ قیامت تُوں ویکھیں دَا ، کالے مُونھ اوہناں دے ، آکڑ خاناں واہتے دوزخ توں وَکھ ، کیہڑی ٹھاہر ہو سَکدی
  39,61,تے سِی خوف خُد ا دَا ، جیہڑے لوکاں اَندر ، اوہناں تائیں آپ بچا کے (ایس عذابوں) اَللہ کَھڑ ْسِی سُکھ دے ڈیریں ، دُکھ اوہناں دے نیڑے اوتھے مول ناہ آسی ناہ ایں کو ئی جھورا ہوسِی (ناہ اوتھے غمگین اوہ ہوسَن )
  39,62,اَللہ اِی ہر شے دَا خالق تے ہر شے اوسے دے پَرنے
  39,63,اوسے کول اِی اَسماناں دِیاں کُنجیاں ہے نیں ،سَن دھرتی دے تے اوہ لوک آیات اَساڈی دے جیہڑے اِنکاری ہوئے اوہناں دے بھاگاں وِچ گَھاٹا
  39,64,کہہ اوہناں نُوں اے نادَانو ، مینوں آکھو غیر اَللہ دِی کَراں عِبادت
  39,65,ویکھ تیرےوَل حُکم اَساڈا آ چُکیَا اے ، تیرے توں جو پہلاں ہوئے اوہناں دے وَل وِی آیا ِسی ، جے تُوں ساڈے نال کِسے دِی سنانجھ رَلائی ، کیتی کُتری کُھوہ وچ پےسِی، تے تُوں تھِیسِیں گَھٹْیَاراں چوں
  39,66,ویکھ عِبادت کر اَللہ دِی تے رہ شُکر گُزاراں وِچوں
  39,67,اَللہ دِی ناہ قدر پچھانی لوکاں ، حَق پچھانَنْ دَا جئیوں ہووے ، روزِ قیامت سَاری دَھرتی اُس دِی مُٹھ دے وِچ ہو نی ایں تے اَسمان وَلھیٹے ہوئے اِس دے سجے ہَتھ وِچ ہونے ، اوس دِیاں تے ایہہ شاناں نیں اوہ اوہناں توں بہت اُچیرا سَنگ جِنہاں نُوں اُس دَا کردے