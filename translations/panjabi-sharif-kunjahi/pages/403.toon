quran[11]{c,v,t}:
  29,53,اوہ عَذاب آوَن دے وَاہتے انیویں تینوں کاہلے پاندے جے ناہ وَقت مُقرر اوہدے وَاہتے ہوندا ، اوہ عذاب آ پُجیا ہوندا اوس اَچانک اِک دِن آؤنا اچن چیتی۔( خبر وی ناہ ہوسی )
  29,54,اوہ عذابے وَاہتے تینوں کاہلے پاندے (اوہ آیا تے ) کفروناں نُوں دوزخ نے وَل لینا ہے وے (گھیر لینااے )
  29,55,اوس دِہاڑے اِیہہ عذاب اوہناں نُوں ڈَھکسی اُتْلے پاسوں تھَلڑے پاسوں تے آکھے دَا اَپنے کَرتُوتاں نُوں چَکّھو
  29,56,اے میرے ایمانی لوکو میری دَھرتی وَ اہوا کھُلی تے میری اِی کَرو عبادت
  29,57,ہر کِسے نے موتوں مُونھ سَلونا کرنا تے مُڑ ساڈے وَل آؤنا ایں
  29,58,تے جیہڑے ایِمان لَیائے نالے چَنگے عَمل کمَائے اَسی اوہناں نُوں وِچ بہشتاں مَمْٹی وَالی وَسّوں دیساں (بُلند و باَلا عمارتاں ) جس دے لاگے وَگدے پانی ، اوتھے اوہ ہَمیشہ رَہسن ،اَجر کماوَاں نُوں وَاہوا اِی چَنگا مِلْسی
  29,59,یَعنی اوہ وَل صَبر جِنہاں نے کِیتا تے رَب اُتّے ہین تَوَکَّل کَردے
  29,60,تے کِنے اِی ہین پرانی (جانور ) رِزق ناہ جیہڑے چائی پھِردے اَللہ رِزق اوہناں نُوں دیندا ، اوہوا دیندا ہے تُہانوں اوہ سَمیع اے اوہ عَلیم اے
  29,61,تے جے پُچھیں تُوں نوں اوہناں نُوں ِکس نے آخر پیدا کِیتا اَسماناں نُوں تے دَھرتی نُوں تے چَن سُورج کس دِی مَن کے آہرے لگَے ، اَللہ نے اِی ، اوہ آکھن دے ، مڑک ِدھر نُوں بھُلے ہوئے
  29,62,اَللہ جِس دے وَاہتے اپنے بندیان وِچوں چاہے ہے رِزق وَدھیرا کَردے یاں گَھٹ کَردے ، بے شَک اَللہ ہر شےاُتّے قادر ہے وے
  29,63,جے تُوں پُچھیں اوہناں کولوں ، اَسماناں توں پانی کون وَساندا ہے وے جِس توں اَگوں ، مَوئی مَاری مِٹّی زِندہ ہو جاندی اے اوہ آکَھن دے اَللہ ، تُوں کہہ دے ، اَللہ نُوں سب تعریفاں زیبن ، بھاویں چَوکھے لوکی عَقلوں کَم ناہ لیندے