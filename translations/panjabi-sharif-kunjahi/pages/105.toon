quran[5]{c,v,t}:
  4,171,اہلِ کِتابو ناہ حَد ٹپُو دِین اَپنے دے بَارے ، تے اَللہ دے کھاتے سَچی گَل اِی پاؤ ( تے اوہ ایہہ وے ) سِی مَسیح بِن مَریم اِک رَسُول اَللہ دَا ، فیض اوہ اوس دَا ، جِس نُوں اَللہ نے مَریم دِی جھولی پایا اوہ رحمت سِی رَب دِی ، اِیس کَر کے ایمان لَیاؤ اَللہ اُتّے ، نالے اُس دے پیغمبراں تے ، تے ناہ آکھو تِن خُدا نیں ، باز آ جاؤ ، ایسے وِچ ہے خیر تُہاڈی ، بے شک اَللہ ہے مَعبُود اِکلا ، پاک اوہ ایناں گَلاں تَوں ہے ،جے کوئی اُس دَا جایا (بیٹا ) مِتّھو۔ اُنج اوسے دَا سَار ا کُجھ اے جو کُجھ ہے زمین ا َتے اَسماناں َاندر ، تے اَللہ دِی چارہ سازی کافی
  4,172,عَار مَسیح نُوں اَللہ دَا ناہ بندہ ہونے دے وِچ ہے کوئی ، ناہ اِی عار فَرشتے سَمجھن جو اَللہ دے نیڑے ، اُس دا بَندہ ہونے تَوں کَچرائے جیہڑا تے وَڈیائی دَسّے ۔ اوہناں سَبھناں نُوں اَپنے وَل اِکٹھا کَر سِی (تے بھُل جاسن ایہہ کَچْرَائیاں تے وَڈیَائیاں )
  4,173,ہاں جیہڑے ایمان لَیائے نالے چَنگے عمل کمائے اَجر اوہناں نُوں پورے ملِسن ہَتھوں اَللہ اَپنے فَضلوں ہور وَدھاسِی تے نَک چاہڑے پھوُنڈی جیہڑے (جنہاں بندگی نُوں عار سمجھیا) اوہناں تائیں اَوکھے اوہ عذابے پَاسِی ، غیر اَللہ چوں ہوسِی ناہیں سَاتھی کوئی بھَار وَنڈَاندا
  4,174,ہے لوکائیے کول تُہاڈے رَب تہاڈے وَلّوں اِک بُرہانِ مُجسم آ وَنْجیا اے تے اِک منور سَراپا اِک کتاب تہاڈے وَل گھَل دِتّی
  4,175,تے جیہڑے ایمان لیاسَن اَللہ اُتّے تے اوہ پکے اس دے ہوئے ، اوہ اوہناں نُوں اَپنی رحمت تے فضل اَپنے دے وِچ رَکھسی تے اپنے وَل آوَن وَالا راہ تَکا سِی (وِکھا سی ) سِدَّھم سِدَّھا