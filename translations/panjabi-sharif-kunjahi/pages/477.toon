quran[11]{c,v,t}:
  41,1,حا میم
  41,2,ایہہ اُ تراند اے (ایہہ نازل کردہ اے) اَللہ وَلَوں جو رحمان رحیم اے
  41,3,وَکھو وَکھو بیان ہُوئیاں نیں گَلاں اِس مجمو عے اَندر عربی زبان وچ پڑھنے سُننے والی شے ایہہ اوہناں واہتے جانَن ہاری ہے جنہاں ِوچ
  41,4,دِل کُھلْوَاوَن وَالی وِی اے(بشارت دیون والی ) ، دِل دَھمکاوَن والی وِی اے ، پر چَوکھے وَلاں اس وَل کَنڈ اِی کیتی ا ے ( رو گردانی کیتی )،تے کنَاں وِچ مارن اِس نُوں ـ (نئیں سُن دے)
  41,5,اوہ کہندے نیں جِدھرتُوں بُلاندا ہے وے اس دے بارے ہین اَساڈے دِل بے اَثرے تے کَنَّاں وِچ جُپھے (کن بہرے ہو گئے نیں ) ، سَاڈے تیرے وِچ وِی کَندھ کھُلوتی ہوئی ، تُو ں کر اپنی اَسی وِی اپنی اِی کرنی ایں
  41,6,کہہ اوہناں نُوں میں وِی بَشر تُہاڈے وَرگا ! ہاں ایہہ وَحی ضرور میرے وَل آئی ہے وے جے مَعبُود تُہاڈا اِکو تے اوسے دے وَل اِی سیدھ بناؤ ، اپنی اوٹ(معافی )) وِی اوسے کولوں مَنگو ، تے بَربادی مُشرک لوکاں دے بھاگاں وِچ
  41,7,جیہڑے ناہ تے دیندے ہین زکاتاں تے ناہ چھیکڑ( نہ آخرت ) نُوں مَن دے
  41,8,جیہڑے لوک ایمان لیائے نالے چَنَگے عَمل کمائے اوہناں واہتے اَجر ناہ مکنا
  41,9,پُچھ لوکاں توں کیوں نئیں مَنْ دے اوس تائیں جس نے ایہہ زمین بنائی دو وَاراں وِچ (دو دِناں وِچ ) کیوں اس دے سَانویں (مقابلے وچ ) ہوراں نُوں کھلوَاؤ، ،سارے جَگ دَا پالنہارا تے اوہوا اے
  41,10,اوس بنائے ہین پہاڑ اوسے دے َاندر تے اوہناں نُوں اُچیاں کیتا ، دَھرتی دے وِچ برکَت پائی، انجے چونھ وَاراں وِچ (اِنجے چار دِناں وِچ) اوہنے کھاجاں(خوراک ) دِی وَنڈ ویتر کِیتی اِس دے اَندر ہر لوڑک د1 حق برابر
  41,11,اَسمانے دے وَل توجہ مڑ اوس کِیتی اوہ دُھخاند جَئی سِی پہلاں ( اوہ محض دُھواں وَرگا سی ) فیر اِس نُوں تے دَھرتی نُوں وِی ایہہ کہیا سِی ، ہر حالت وچ رَل کے حُکم اَساڈے مَنّو ، کہیا اوہناںمَن سَاں نال خوشی دے