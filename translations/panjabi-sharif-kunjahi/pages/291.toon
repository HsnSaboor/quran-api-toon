quran[10]{c,v,t}:
  17,87,رحمت رَب دِی اوس دَا فضل تیرے تے ہے وے بُہتا سارا اِس وِچ شَک ناہ کوئی
  17,88,گَج وَج کے اوہناں نُوں کہہ دے سارے جِنْ تے سارے بندے وِی رَل جاوَن بھاویں تاں جے اوہ قرآن جیا کجھ لے کے آوَن ، اوہناں مُول لیا ناہ س َکنا بھانویں اِک دوجے نُوں اوہ ہَتھ پواوَن
  17,89,لوکاں وَاہتے ایسے اِی قرآن دے َاندر ہر طرح دِیاں ہین مثالاں دِتیّاں ، مُڑ وِی چوکھے وَلاں نے اَنموڑی کِیتی
  17,90,اوہ کہندے نیں ناہ مَنّاں گے جَد تائیں ناہ د َھرتی وِچوں تُوں وَگاویں چَشمہ کوئی
  17,91,یاں کوئی باغ اُگِیوے تیری کھَجیاں تے انگورا دَا ، فیر اس باگے وِچوں تیرے آکھے اُتّے پھَٹ وَگِیون نَدیاں
  17,92,یاں اَسمان اَساڈے اُتّے ٹوٹے ٹوٹے کر کے ڈِگیں جئیوں توں آپوں کہنا ہے وے یا ں اَللہ نٗوں سَنے ملائک آمَنْ سامَن ْ ساڈے کَر دیں
  17,93,یاں گھر تیرا سونے دَا ہو جاوے یاں اَسمانان تے چڑھ جاویں، اینے تے اِی گَل ناہ مُک دِی جَد تائیں ناہ اوتھوں توُں کِتاب لَیائے ساڈے واہتے جِس نُوں پڑھئیے کہہ دے نیں رَب اے میرا اِنج دِیاں گلاں نالوں اُچَّا تے میں اِک بشر آں جِس نُوں اوس پیغمبر کَر کے گھَلیا
  17,94,لوکاں دَا کِس رَاہ ڈَکیا اے جے مَن جاوَن جَد ہدایت اوہناں دے کول آ پُجی اے ، وَکھ اِس گَل توں جے اوہ آکھن ساڈے وَرگے اِی اِک بندے نُوں ، پیغمبر اوس بنایا
  17,95,اوہناں نُوں سمَجھا ج ے ایتھے دُنیا اُتّے کَدے فرشتے وَسْدے ہوندے موجاں کَردے ، اَسماناں توں اَسی فرشتے اِی پیغمبر کَر کے گھَلدے
  17,96,ایبھی کہہ دے ساڈے دُوآں دے وِچ اَللہ دِی اِی ہے گواہی کافی ، اپنے بندیاں دے حالات اوہ جانے ، ویکھے