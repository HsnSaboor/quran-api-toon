quran[9]{c,v,t}:
  47,30,جے اَساڈی مَر ضی ہوندی تینوں اَسی وِکھا سَکدے سی اوہ کیہڑے سِی تُوں سہان (پہچان) اوہناں نوں لیندوں، اوہناں دی شَکلاں اِی تک کے، تے گَلاں دِی ویتر، تَوں پچھان اوہناں نُوں لینا، اَللہ تَوں ناہ عَمل تُہاڈے اوہلے
  47,31,اَساں تُہانوں اَزمائش وچ پائی رکھنا تاں جے نِترے کیہڑے وَل تُہاڈے وِچوں ہین مُجاہد نالے صابر تے گَلاں دَا کھوٹ اَکھوٹ آجائے اَگّے
  47,32,جیہڑرے لوکی نابر(انکاری) ہوئے تے اَللہ دَا رَستہ چھَڈیا تے پیغمبر دِی وِی آکھی دَا پُٹھ اِی کیتا، رَاہ ہَدایت دی دِس پیون پِچھے(ہدایت واضح ہووَن تَوں بعد ) ،اَللہ دا کُجھ اوہ وِگاڑن جوگے ناہیں اوہناں دے اِی ککھ رہیا ناہ اپنے پلَے
  47,33,اے ایمان لیائے لوکوں اللہ دے اِی آکھے لگو نالے اِس دے پیغمبر دے تے ایویں عَمل گَواؤ ناہیں (اعمال برَباد ناہ کرو )
  47,34,جیہڑے لوکی کافر ہوئے نالے اَللہ دِی رَاہ چھَڈیو نیں تے ایس کُفرونی حالت وِچ اِی مُوئے اَللہ اوہناں نُوں ناہ بخشے
  47,35,ایس کر کےہُن پَوو ناہ مَٹّھے(کمزور) تے ناہ آکھو آؤ کَرئیے صُلح صَفائی، آخر جِتْ تُہاڈی ہونی ، اَللہ ہے وے سَنگ تُہاڈے ، لاج تُہاڈے اَدماں دِی (عملاں دی ) اوہ آپوں رَکھسی
  47,36,ایہہ دُنیا تے سَاہ (سانس) تے ایویں چار دِناں دَا جی پرچاوا ،ہاں جے َکر اَللہ نُوں مَن سو ، تے دِن بَچ بَچا کے کَڈسو ،اَللہ ا َجر تُہانوں دیسی اوہ تُہاڈے مال تُہاتھوں مَنگسی ناہیں
  47,37,جے اوہ منَگے تے اِصرار کرَے اِس بارےتاں تُساں شومی کر جانی(کنجوسی کرجا نی ) انج اَنداراں دے گَنْد تُہاڈے، اوہ باہر لے آوے دَا
  47,38,ویکھ اِنج دے لوک تُسی او جے اَللہ دی راہے خَرچن واہتے کہیے تاں تُہاڈے وِچوں کُجھ کر جان بخیلی،تے جیہڑا وِی کَرے بخیلی اپنے نال اِی کَردا ہے وے،ذَات اَللہ دِی بے محتاجی ۔تے محتاج تُسی او سارے،جے تُساں نے کَنڈ چا کِیتی اوہ تُہاڈے نالوں وَکھری قوم کِسے نوں لے آوے دَا ،تھاَں تُہاڈی، ہوسَن گے ناہ اوہ تُہاڈے وَرگے اُ کّا