quran[7]{c,v,t}:
  28,44,تُوں اُس ویلے ناہ تے کَھِبی باہی ہے سِی(توں اوس ویلے مغربی گوشے وچ موجودنئیں سی ) جَد اَساں موسیٰ دے نال گَل کِیتی سِی تے ناہ تُوں اوہناں دے وِچ سِی ہوندا ، جنہاں اوہ ڈِٹھِّی
  28,45,سَچ تاں اِیہہ وے کِنّیاں قوماں اَسی لیائے اِس تُوں پِچھے تے اِک لَمِّی مُدت اوہناں اُ تّے بیتی ، جَد آیات اَساڈی اوہناں دے کَن پائیاں ۔ مَدین وِچ ناہ سِی وَاسا تیرا ، اِیہہ گلاں تے تیرے وَل اَساں اِی گھَلیا
  28,46,تُوں آپوں سِی ناہ طُور پہاڑی دے نیڑے کِدھرے ، سَد اَساں جَد ماری اِیہہ تاَں تیرے رب دِی رحمت ہوئی ہے وے تیرے اُتّے جے اوس تینوں اوہناں دے ہوڑَن تے لایا ، ہوڑَن ہار جِنہاں دے کو ل ، کوئی ناہ آیا ، تیتھوں پہلاں تاں جے لوکاں نُوں مَت آوے (نَصِیحَت آوے )
  28,47,تینوں اِس پاروں گھَلیا جے کَل کوئی آفت ، اِہناں تے آجائے ، اوہناں دے عَملاں دے پاروں اوہ ناہ آکھن رَبَّا جے تُوں گھَلیا ہوندا سَاڈے وَل پیغمبر کوئی ، مَن دے تیری آکھی دَسِّی تے مومَن لوکاں چوں ہوندے
  28,48,پر جَد ہن اَساڈے وَلّوں حَق سَچ اوہناں دے وَل آیا کہندے نیں کیوں ناہ وَل اَساڈے آیا جوکُجھ موسٰی دے وَل آیا حالاں اوہناں اِس تَوں پہلاں اُس دَا وِی اِنکار اِی کِیتا جو موسٰی وَل آیا اوہ تَاں آکھن دُونویں اِیہہ کِتاباں وَالے جادُو وَالے مَنتر ، اِک دُوجے دِی ہَاں وِچ ہاَ ں مِلاوَن تے اس کَر کے اَسی اِہناں نُوں مول ناہ مَنْ دے
  28,49,کہہ اوہناں نُوں اَللہ وَلّوں لے کے آوو اِہناں دُوآں نالوں وَدھ کتِاب ہدایت دینے والی ، میں ٹُراں جِس اُتّے ، جے سَچیار تُسی او
  28,50,جے تیری مَن ٹُرن وَل ایہہ ناہ آوَن چیتے رَکھ اوہ اَپنے اَپنے لالچ پِچھے تے اوس نالوں بھُلڑ کیہڑا ، جیہڑا اَللہ وَلّوں آئی ہَدایت نُوں چھَڈ دیندا اَتے وَیاہندا لالچ اَپنا ، لالچ دے بَندیاں نُوں اَللہ راہے مول ناہ پاندا