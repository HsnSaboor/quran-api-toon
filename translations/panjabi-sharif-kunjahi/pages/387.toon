quran[8]{c,v,t}:
  28,14,تے جَد اوہ جوانی چَڑھیا بالغ ہویا سُگھڑ سَیانا تے ہَر گَل نُوں سَمجھن والا اِس نُوں کِیتا ، جیہڑے وَل اِحسان اَساڈا جانَن والے اِنج اوہناں دِی جھولی بھَرئیے
  28,15,اِک وَاری اِک شہرے وَڑیا جَدوں نَئیں سِی اوتھے دے لوکاں دَا جانو ، کی تَکدا اے دو بَندے نیں گُتھّم گُتھّا ، اِک سی اِس دِی اَپنی وَنڈ دَا (قوم دَا ) دُوجا سی وَیری وَنڈ دَا ، موسٰی دے دھڑ والے نے بوہڑ (آواز دِتی ) اِس نُوں پائی، رَل کے وَیری دھڑئیے دے گَل پینے واہتے موسٰی نے اِک ہُورا (مُکا ) کَسْیَا جِس تَوں نِکل گئی جان اوس دی آکھن لَگّا ایہہ شیطانی کَم ہویا اے اوہ وے کھُلّم کھلٗا دُشمن تے َراہوں تُھڑکانے والا
  28,16,تے اُس مَنْیا رَبَّا میں جِند اَپنی نال ( ایہہ کر کے ) ماڑا کِیتا تَوں میرے اِس کَم دے اُتّے پَردہ پائیں تے اَللہ نے پَردہ پ ایا ، بے شَک اوہ غفور رحیم اے
  28,17,آکھن لگا اِس پاروں جے تُوں اَج مہر میرے تے کِیتی اَگوں تَوںمیں ساتھ کِسے وِی جھَگڑَن والے داَ ناہ دیساں
  28,18,مُڑ اِک وَاری شہر اوہ آیا فِجریں فَجریں ڈَردا ڈَردا ٹوہاں لیندا تے جِس بندے موسٰی تائیں بوہڑ آکھی سی کُجھ پہلاں فیر پیا بوہڑن نُوں آکھے۔ ہُن موسٰی نے صاف کہیا جے تُوں تاں پُٹھیاں کارَاں وَالا کھُلّم کُھلا
  28,19,تے جد موسٰی ، نال اُس دے ہُن نِبڑن دَا اَلارا کھَادا جِس نُوں دوآں دَا اوس دُشمن جاتا اوس کہیا اے موسٰی تیری اے مَرضی لَگدی جانوں مینوں اَج لینے دِی کَل جِیویں توَں اِک بندہ سِی مار مُکایا مینوں لَگدا توں لوکے وِچ دَھکے شاہی کَرنا چاہیں ، مینوں تُوں ناہ لَگدا ہے وے صُلح صَفائیاں کَرنے وَالا
  28,20,شہر دے پپَرلے پَاسوں نیک سبھَا دَا بندا آیا کوئی ، اوس کہیا اے موسٰی لَگدا سَرداراں نے تینوں مار مُکاوَن دِی اےاے سُبی بنھی (مشورہ کیتا ) تُوں وگَ (نَس) ایتھوں میں آں تیرے چَنگ چاہاں چوں (تیرا خیر خواہ )
  28,21,نِکل گیا مُڑ اوتھوں موسٰی ڈَردا ڈَردا ایدھر اُودھر تَکدا ہویا ایہہ دُعائیں مَنگدا رَبَّا مینوں اِہناں ظالم لوکاں کولوں آپ بَچائیں