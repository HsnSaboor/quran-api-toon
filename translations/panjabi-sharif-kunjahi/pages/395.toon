quran[7]{c,v,t}:
  28,78,اوس کہیا ایہہ سَب کُجھ مینوںمیرے اَپنے گُن تَوں مِلیا ، ایہہ ناہ اُس نے جاتا اُس تَوں پہلاں اِس دے نالوں بُہتے زوراں والے بُہتے مالاں والے مَار مُکائے ہین اَساں نے تے مَند کاراں نُوں ڈِھل صفَائی دِی وِی دیندے ہے وَاں
  28,79,اِک دِن اپنی ٹوہر دِکھاوَن لوکاں وِچ اوہ آیا ، اِس دُنیا دِی دولت اُتّے رِیجھن وَالے لوکی تَک تَک ہَوکے بھَردے ، کَدے اَسانوں وِی مل جائے جو قارونے نُوں مِلیا اے ، اوہ بڑا اِی بَختاں وَالا
  28,80,پَر اوہ لوک جنہاں نُوں (رَبّوں) سُوجھ مِلی سِی آکھن لگے فٹِے مُونھ جے ، اَللہ وَلوں ملنے والا ہے ثواب چنگیرا ، اوہدے وَاہتے جو مَن ٹُریا تے جِس چَنگے عَمل کمائے تے ایہہ گَل اوہناں نُوں اِی وَارہ کھاندی صَبر جنہاں دے اَندر ہووے
  28,81,آخر اِک دِن ) دَھرتی دے وِچ اُس نُوں اَساں دَھسَا دِتَّا سِی سَن گَھر اوس دے ، تے اُس ویلے ناہ اوہ آپوں کُجھ کَر سَکْیا ناہ اِی لوکی اِس نُوں بوہڑے ، نال اَللہ دے وَڈدے ہوئے ،
  28,82,کل جنہاں نُوں سِدَّھر ہے سِی اس دے وَرگے ہو جانے دِی آکھن لگے سچی گَل اے اَللہ اَپنے بندیاں وِچوں کھُلا دیووے جِس نُوں چاہے ، وِتھ وِچ رَکھے جِس نُوں چاہے ، ایہہ اُس دَا احسان اے، نئیں تَاں اوہ دَھسَا سَکدا سِی سَانوں دَھرتی اَندر ، سَچی گَل اے کافر بے مُرادے ہوسَن
  28,83,تے چھیکڑ دَا گَھر اے جیہڑا اوہ تَاں اوہناں دے واہتے وے ایتھے جیہڑے پُھوں پَھا ں دِی ناہ سدھر کَردے تے ناہ گَڑ بَڑ اِی کَردے نیں، اَنت بھَلا اےمُتقیاں دَا
  28,84,جیہڑا آیا پلَّے بَنھ کے عَمل چَنگیرے ، اوہنوں اِس تَوں دُونا مِل سِی جس دے پلَے مَند ہووے دَا اوہناں مَند کاراں نُوں اوتھوں کجھ ناہ مِل سِی اَپنے عملاں دے پھَل باجھوں