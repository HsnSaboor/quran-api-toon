quran[13]{c,v,t}:
  72,1,کہہ دے اَللہ مینوں دَسیا، جِنّاں وِچوں کجُھ وَل آکے سُن دے رہے قُرآنی گَلاں تے ایس طرح دِی گَلاں اَگے اوہناں دے کَنَّاں پئیاں ناہ سَن(جا کے اپنی قوم نُوں دَسْیا)
  72,2,ایہہ تاں دَسّے راہ نیکی دِی ایسے تَوں ایں اَس ایمان لیائے اِس اُتّے ،تے اَللہ دے نال کِسے نُوں اَسی شریک رَلاسَاں ناہیں
  72,3,اوہ بَڑا اِی اُچْیاں شاناں والا رَب اَساڈا۔ ناہ جَنَانی (بیوی)اُس دِی کوئی ناہ جِن (بیٹا)کوئی
  72,4,اَللہ بارے پُٹھی گَل جہنے وِی سَاڈے وِچوں کَڈھی مُونہوں اوہ سِی عَقلوں کَوْرا کوئی
  72,5,ایہہ یقین اَسانوں ہے سِی اَللہ بارے جِنَّاں تے انساناں وِچوں مَن گھڑیاں ناہ کوئی وَل وِی کَردا ہوسِی
  72,6,ہاں کجُھ وَل اِنساناں وِچوں جِنَّاں دے کُجھ وَلاں کولوں ہین پَنَاہواں لیندے رہندے تے اِس گَل تے پھُنڈی پھِر دے(غرور کردے)
  72,7,اوہناں جِنّاں دَا وِی ہے سِی ایہہ خیال تُہاڈے وَانگوں، فیر اُ ٹھاسی ناہیں مول کِسے نُوں (رسول گھلے دا )
  72,8,اسماناں دے نیڑے جا کے ساہنوں ایہہ اَندازہ ہویا اوہ تے ڈاہڈے پہرےداراں تے اَنگیاراں دے نال ہے وے بھَریا ہویا
  72,9,کجُھ تھَاواں تے جا اَ سی وِی بہندے ہے سی تے کَن لاندے ـ(سُنن دی کوشش کردے)، پر جیہڑا وِی کَنْ لانے دی ہُن کِردا اے ، تار اٹُٹ (شہابِ ثاقب )کے اَگوں اس دِی خاطر ک؟ردا
  72,10,ایہہ معلوم اَسانوں ناہیں اِس دِی رَاہیں اِنساناں نُوں مَندیائی(بُرا معاملہ) اے پلَے پیندی یا ں چنَگیائی اوہناں دے رَبْ وَلّوں
  72,11,کیوں جے کُجھ اَساڈے وِچوں جتَھے چنَگے تے کُجھ مَندے وی ہے سَن،ساڈے وِچ وی وَکھ وَکھ راہیں جانے والے
  72,12,ایہہ یقین اَسانوں ہویا ہے وے (اَج توں ) ناہ تے اِس دُنیا دے اَندر رَبْ دے قَبضےوِچوں کِدھرے جا سکنے آں تے ناہ ہور اِی کِدھرے نَس کے اُس نوں اَسی تھکا سَکنے آں
  72,13,تے ایہہ جدوں ہدائیت والی گلاَںساڈے کَن پئی سی مَن لیا سِی اس دے تائیں تے جِس وِی ایمان لیاندا رَب اَپنے تے اِس نُوں کوئی گھاٹے دا ناہ خطرہ ہوسی ناہ کوئی دَھکا (ظلم)اِس نال ہوسِی