quran[7]{c,v,t}:
  28,22,تے جَد مَدین دئے وَل اوہنے مُونھ کیتا سِی دِل وِچ آئی ہو سَکدا اے رَب کِسے ہن سِدھے رَسْتے پائے مینوں
  28,23,ٹُردا ٹُردَا مِدین دے پَنگَھٹ تے اوہ جَا پُجیا اوتھے اوہنے لوکی ویکھے چَوکھے سارے پانی ڈَاھندے ایبھی ڈِٹھّاں جے دو کُڑیاں (بَکریاں نوں ) ڈَکّی کھَلیاں (کَھڑیاں سن ) اوس کہیا کیوں اِنج کھَلیاں او اوہناں دَسْیا پانی ڈاھ اَسی ناہ سَکْسَاں جَد تائیں نا ہ ایہہ چَرواہے اِیتھوں ہَٹْسَنْ ، پے اَساڈا بُڈّھا عُمر ہَنڈایا ہویا
  28,24,موسٰی اوہناں وَلّوں (وَدھ کے) پانی ڈاہیا تے مُڑ چھاویں ہیٹھ آ بیٹھا فیر ایہہ اِس دے اَندروں اُٹّھی رَبّا تیرے وَلّوں مینوں خَیر پَوے جیہڑا وِی جھولی، میں مُحتاج آں اوس دَا
  28,25,اینے چِر وِچ اوہناں وِچوں اِک جھَکدی جھَکدی موسٰی کول آئی آکھن لَگّی پے (والد ) میرے دِی سَدّ (بلایا ) اے تینوں اوہ چاہندا اے تیرے پانی ڈاہ دینے دَا اَجر چُکائے جَدوں اوہ اوتھے جا وَنجیا تَاں اَپنی بیتی اوس اَگّے رَکّھ دِتّی اوس کہیا تّوں ڈَر ناہ اُکا ظُلمیِں لوکاں کولوں تُوں ہُن بچ آیا ایں
  28,26,تے اینے وِچ اِک دُوآں وِچوں آکھن لَگّی اِہنوں اِیتھے کَم تے رَکھ لے اَجری کَر کے، اَجر ی سَب تَوں اوہ چِنگا جیہڑا ہمت وَالا ہووے تے ہووے ست والا (اِمانتدار)
  28,27,اوس کہیا ایہہ مَرضی میری اِہناں دوآں دِھیاں وِچوں اِک وَیاہ (شادی) دَیاں میں تینوں ، اِس شرط اُتّے اَٹھ وَرہے (سال)تُوں اَجری بَن کے رہسیں تے جے دَس وَرہے تُوں پورے کَر دیوے تَاں اِحسان اے تیرا ، میں نَئیں چاہندا اَپنے وَلّوں تینوں چَوکھا بھَار چُکاوَاں اُنج تُو ں مینوں چنَگے لوکاں وِچوں تَکسیں
  28,28,موسٰی کہیا میرے تیرے وِچ ایہہ گَل اے میں جیہڑی وِی دُوآں وِچوں مُدت پوری کرَ سکیا، کَر دیساں ، پر مینوں مجَبور ناہ کَرنا تے اَگےاَللہ دے وَس اے سَاڈی گَل نُوں توڑ پچانا