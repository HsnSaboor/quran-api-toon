quran[8]{c,v,t}:
  7,23,اوہناں مَنَیا(تسلیم کیتا) اَپنے پیراں اَساں کلہاڑی آپوں ماری، جے توں بھُلیں ناہ بھُل اَساڈی (اگر توں درگزر ناہ کرے)، مہر (رحم) کریں ناہ سَاڈے اُتے ،گھَاٹ ای گھَاٹ اَساڈے لیکھیں (ساڈے نصیب وچ تباہی ہوسی)
  7,24,رَب کہیا ہُن اِیتھوں نِکلو،اِک تہاڈے اِکناں دے ہُن ویری تھیسَن دُنیا وِچ ہُن رہن تہاڈا تے چوگا اِک مدت تائیں
  7,25,ہَور کہیا جے اِیتھے اِی ہُن جیئونا ،مَرنا ہوگ(ہوسی) تہاڈا ، تے اِیتھوں اِی ہَوگ اُٹھا لا(ہوسی اُٹھانا)
  7,26,آدم جایو ،(اولادِ آدم) چَج لِباس بَناون لاون دا وِی دِتا اَساں تہانوں،جیہڑا کجَے(چھپائے) سَتّر( قابلِ شرم حصے)تہاڈے،نالے زینت بنے تہاڈی،اُنج لباس چنگیرا(بہترین) سَب توں تَقویٰ ہے وے، ،اِیہہ الٰہی مَتاں (نصیحت )ہے نیں پلَّے بَنّھن واہتے(یاد رَکھن لئی)
  7,27,آدم جائیو،(اولادِ آدم)،َمت شیطان تہانوں کِدھرے،رَستے توں تھَڑ کائے، جویں تہاڈے ماپڑیاں (ماں ،باپ) نوں جنتوں سی کَڈھوایا،لا ہ (اُتار کے) کے اوہ لباس اوہناں دا،بے پردا اِک دوجے اَگے اوہناں نوں کر دِتّا،اوہ تے اوس داٹولہ تہانوں اِنج گھاتے بیٹھا ہویا ویکھے جے آپوں نا ہ نَظری آوے،اَسی اوہناں نوں جیہڑے نیں ایمانوں کَورے(خالی)سَنگی (ساتھی)نیں شیطان بنائے
  7,28,بے حَیایاں کردے ہوئے اوہ اِیہہ کہندے ۔اِنجے وَڈوڈیرے سَاڈے کَردے آئے،اَللہ وَلوں اِی اِیہہ اَمر اَسانوں ہے وے،کہہ دے اَللہ بے حیایاں دا حکم تہانوں دیووے،کیوں جے بے تُکیاں اوہ ،اَللہ دے مَتھے لاندے
  7,29,کہہ دے اَمر مِرے رَب دَا اے ،سِدھے سانویں(راست تے انصاف تے ) رہنا،ہر عبِادت ویلے رَکھنی رَب دے وَل توَجہ سِدھی،اِنج چتَارو(پُکارو) اوس نوں جِویں چتَارن دِل چوں مَنّن والے،جِویں تہاڈی پہل ہوئی سِی،اِنجے پَرت(واپسی)تہاڈی
  7,30,اِک فریق ہدایت پائی ، اِکناں نے گُمراہی ،کیوں جے اوہناں رَب نوں چھڈ کے ،شیطاناں نال یَاری لائی،اِیس بھُلیکھے جے اوہ نیں سِدھ رَاہی