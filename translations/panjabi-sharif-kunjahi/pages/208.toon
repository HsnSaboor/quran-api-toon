quran[6]{c,v,t}:
  10,1,الف ،لام، را،اوس کتاب دی ایہہ گَلاں حِکمت ِاِی حِکمت اے جیہڑی
  10,2,کی تعجب لوکاں نُوں اِس اُتّے ہے وے،اوہناں وچوں اِک بندے تے وَحی اَساڈے وَلّوں اتری،تاں جے لوکاں نُوں دَبکائے،نالے مومَن لوکاں نُوں ایہہ دے تَسلی ،اوہناں دے رَب کول اُچیرا رُتبہ ہے وے اوہناں وَاہتے،بھاویں کافر ایہوا آکھن ظاہرَم ظاہرا اے کوئی ٹونے کرنے وَالا
  10,3,بے شک رَب تیرا اوہ جس نے چھے دِناں وچ (6دن وچ) اَسماناں نُوں تے دَھرتی نُوں خَلقایا سی،بیٹھ گیا مُڑ تخت اُتُے اوہ ، ہر کَم دِی وَاگ (لگام)اوس دے ہَتھ اے،اس دے اذنوں باجھ سفارش کر ناہ سَکدا کوئی،ایہوا اَللہ ہے تُہاڈا، پالنہار تُہاڈا، کرو عبادت اس دی ،کیوں ناہ مَت تُہانوں آوے
  10,4,اوسے وَل ای َپرت تُہاڈی سَب دِی ہے وے،اللہ دَا ایہہ وَعدہ سَچا، بےشک اوسے اِی پیدائش دَا مُنڈھ بنھیا (پیدائش دی ابتدا کیتی) فیر اس نوں(روزِقیامت) اوہ دُہرائے دَا (دوبارہ پیدا کَرسی) تاں جے سانویں (پورا) تول جزَا اوہناں نُوں دیوے،جیہڑے وَل ایمان لیائے نالے چنگے عَمل کمائے، تے جیہڑے انکاری ہوئے،اوہناں واہتے بَلدَا پِیوَن (کھلودا پانی)نالے مار دُکھاویں (دردناک سزا) کیوں جے کفر اوہناں اَپنایا
  10,5,اوہوا ذات اے جسن،(جس نے ) ضیائی سُورج کیتا،تے نُورانی چَن نُوں کر کے منزل منزل پینڈا اوہدے بھاگیں کیتا (مقررکر دِتیاں )،سال شُماری ،وقت شُماری واہتے،ایہہ جو کجھ اللہ نے رچیا (بنایا ) اے منصوبہ اس دے پچھے، سوجھت والے لوکاں واہتے دَسْدا اے اوہُ نکھیڑے(کھول ) کر کے اَپنیاں گلاں
  10,6,بے شک رَات دِنِاں تےآوَن جاوَن وِچ تے اللہ نے جو وِی رچیا(بنایا) اے زمین اَسماناں دے وِچ ،رَب توں ڈرنے والے لوکاں وَاہتے، اس وِچ پَتے پَکیرے(نشانیاں نیں)