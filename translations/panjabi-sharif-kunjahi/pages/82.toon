quran[3]{c,v,t}:
  4,24,انجے ہین حرا م نِساواں وچ نکاح دے آئیاں کِدھرے جے ناہ بندی وانن (جنگی قیدی )ہووَن ایہہ قانون الٰہی لوکو ہے تُساں تے ، ہین حلال تُہاڈے اُتّے (دَسْیاں چھَڈ کے ) مالاں نال جنہاں نُوں چاہو سَنگ بنانا (نکاح کرنا ) نَفس پرستی وَاہتے ناہیں ، ایس طرحاں اوہناں کولوں جو لَبھو جے اِس دے بدلے مہر اوہناں نُوں دیوو بَدھے (مہر تسلیم کیتے ) اِک دُوجے دِی مَن منا کے ، کَٹ کٹائی بَدھے مہراں وِچ وِی ہو سَکدی اے بے شک اَللہ آپ علیم حکیم اے
  4,25,جِس مومن دِی پُج ناہ ا ینی مومن زالاں اشرافاں دے نال پڑھائے کلمے ، مومن ہوئیاں بندی وَانیناں (کنیزاں ) دے وِچوں کلمے پڑھ لے نال کِسے دے ، ہے تُہاڈے ایماناں تَوں واقف اَللہ، اِکو جیہے اِی آپس وِچ او (اُونج سارے اِی ) سائیاں (مالکاں) کولوں اِذناں(اجازت ) لےکے اوہناں نال نکاح پڑھواؤ مہر رَواجی دے کے ، ویکھو ہون وَسیبل (وَسن والیاں ) بَد چلن ناہ ہووَن ، یاری پال ناہ ہووَن ،جے کَر پَرنیوَن پِچھے (نکاح دے بعد ) اِنج دِیاں اوہ نِکلن ڈَنڈ (سزا ) اَصیلاں نالوں اَدھا اوہناں اُتُے، ایہہ اِجازت اوہناں وَاہتے ، خوف جنہاں نُوں مَت اوہ چھَڑیاں (کنوارے ) رہ کے اوہ ڈولن تَلکن ، پر جے اپنے آپ نُوں ڈَکو (روکو ) ایہہ تُہاڈے وَاہتے چَنگا ، ہے غفور رحیم اوہ اَللہ
  4,26,اَللہ چاہے ہو گذرے لوکاں دے چالے کَن تہاڈے پائے راہنمائی وَاہتے نظر کرم دِی کر کے، وَل تہاڈے ،ہے علیم حکیم اوہ اَللہ