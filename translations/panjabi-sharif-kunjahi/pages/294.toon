quran[11]{c,v,t}:
  18,5,اس بارے ناہ علم اوہناں نُوں ناہ اوہناں دے وَڈکڑیاں نُوں (ہے سِی ) مُونہاں نالوں گَل وَڈیری اوہ کَڈ دے نیں تے جو کُجھ وِی اوہ کہندے نیں جھُو ٹھ اِی جُھوٹھ اے
  18,6,اِہناں لوکاں جے ناہ گَل قَبُولی تیری ایسے جھُورے (غم ) وِچ اوہناں پِچھے اَپنی جان کھپَا سیں
  18,7,ویکھ ) اَساں اِس دُنیا اُتّے جو کُجھ ہے بنایا ہویا اِس دے اندر کھِچ اِک رَکھی تَاں دے لوکاں نُوں اَزمائیے کیہڑے بُہتے چنَگے عَمل کماندے
  18,8,تے ایہہ زینت ساری اِس دِی اِک دہاڑے گنجی رَڑ کَر دیساں (چٹیل میدان بنا دیساں )
  18,9,کی اَن ہوند اَچرجاں (عجیب نشانیاں )مجھیں ساڈریاں توں کہفی اَتے رَقیمی (غار تے کتُبے والے )
  18,10,جَد جواناں اِک غار اَندر جا کے ڈیر ا لا دِتّا سِی رَب اَپنے دے اَگے عرض گُذارِی اوہناں ، اپنے کولوں مہر کریں تُوں ساڈے اُتّے تے اِنج دے حالات بنائیں ، سُوتر جائے (درست ہو جائے ) کَم اَساڈا
  18,11,اَساں چنُا نچہ سالاں تائیں کَن اوہناں دے بند کر دِتّے دُنیا وَلّوں
  18,12,فیر اوہناں نُوں ا وتھوں گھَلیا ایہہ َاندازاہ کرنے وَاہتے اس عَرصے وِچ کیہڑی دِھر (گروہ ) دِی گاٹی پکی۔ ( کیہڑ ا اَ پنی مدت قیام دَا ٹھیک اندازاہ کردَا اے )
  18,13,گَل اوہناں دِی تینوں اَسی سُنادے ہے واں سَچم سَچی اوہ گھَبرو سَن رَب اپنے نُوں مَّنن والے اَسی ہدایت اوہناں دِی نُوں ہُور وَدھایا
  18,14,دِل اوہناں دے تَغڑے کِیتے (مضبوط کیتے ) جَد اوہ اُٹھ کھَلُوتے اوہناں نے سِی نَعرہ لایا رَب اَساڈا اوہوا جیہڑا رَب اے اَسماناں دَا تے دَھرتی دَا اُس نُوں چھَڈ کے ناہ مَعبُود اَساڈا کوئی جِس دے اَگے اَسی پکُاراں کرئیے جے اِنج کِیتا تَاں اَساڈی تھِڑکَن ہو سِی
  18,15,قوم اَساڈی اے پر اوہ اے ، اوس نُوں چھَڈ کے جِس نے ہُور خدا ملّے نیں تے اوہناں دے حَق دے وِچ کول اوہناں دے گَل ناہ پیڈی (ناہ کوئی واضح دلیل اے ) فیر اُس تَوں وَدھ کے ظالم کیہڑا جیہڑ ا اَللہ دے بارے گھَڑدا ہووے آپوں گَلاں