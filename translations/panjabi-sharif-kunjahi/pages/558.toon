quran[5]{c,v,t}:
  65,1,اے پیغمبر جد کَدے وِی نَار(بیوی) نُوں چھَڈن دِی مجبوری ہووے،عِدت تک جانے تے اِی اوہ طلاق موئثر ہووے ،ایسے کرکے ضروری اے عدت دے دِن گِن دے جانا ، ایہہ کَم دِل وِچ خو ف خُدا دَا رکھ کے ہووے کرنے والا، اوہ وےپالنہار تُہاڈا ،(عِدت دےگُذرن تَوں پہلاں) گھَروں اوہناں نُوں کَڈوں ناہیں، ناہ اوہناں نوں ٹُر جانے دِی آپ اجازت۔ ہاں جےبےحیَائی کوئی ظاہر ہووے (تاں گَل وَکھری)،ایہہ نیں حَداں اَللہ وَلّوں ، جیہڑا وِی ایہہ حَدّاں ٹَپسی، اپنے تے ای بھار اوہ پاسِی، کیوں جے ایبھی مُمکن ہے وے اَللہ کوئی(رَل بہنے دی) مُڑ کے صورت پیدا کَردے جِس دِی خَبر تُہانوں ناہیں
  65,2,عِدت پوری ہو جانے تَوں پہلاں پہلاں ، تُسی اوہناں نُوں رَکھ سَکدے او (رَنَّاں کرکے)۔جِویں وِہار اِجازت دیوےیا ں اوہناں تَوں وَکھ(جدا) ہو جاؤ۔جِویں وِہار اجازت دیوے،دو اِتباری بندے اپنے وِچوں ہون گواہ اس بارے، تے اَللہ نُوں حاضر ناظر گِن دے ہوئے دونویں اوس گواہی اُتے رہن کھَلُوتے، ایہہ گلاں مَت پاروں ہے نیں اوہناں واہتے ، اللہ تے ایمان جنہاں دا نالے چھیکڑ والے دن تے،ہاں جیہڑا اَللہ تَوں ڈَرسی اس دےواہتے ، رَاہ وِی اوہ کَڈھ دیسی نِکلن والا(اس مُشْکل چوں)
  65,3,تے رِزق اِس نُوں اوس پاسوں دے سَکدا اے، جدھروں چِت ناہ چیتا ہوسِی، ویکھو جِس توکل اَللہ اُتّے کیتا،اوہ اوس واہتے کافی ہے وے، اَللہ اپنا اَمر سِرے چَاہڑے اِی چَا ہڑے، تے ہر شے دَا اِک اَندازہ اوہنے رَکھیا
  65,4,کپڑے(حیض) آؤنے تَوں بے آسَل(مایوس) رَنَّاں(عورتاں)بارے جے کَر گھپلے دَا ڈر ہووے ، تاں ایہہ سَمجھو ،عِدَّت اوہناں دِی ہوندی اے تِن مہینے، ایہوا حُکم اوہناں دے بارے جنہاں دِی حیضاں وَالی عُمر ناہ ہووے،حَمل جنہاں نُوں ہویا ہووے،عِدّت اوہناں واہتے ہوندی،حمَلوں فارغ ہو جانے دِی مُدت تائیں،تے اَللہ تَوں ڈَرْسی جیہڑا،اس دے واہتے اَللہ وَلّوں سَوْخ(سہولت) ہو جَاوے پیدا
  65,5,ایہہ حُکم ہے وے اَللہ وَلوں، وَل تُہاڈے نَازل ہویا ،تے اَللہ تَوں ڈَریا جیہڑا اوس دے بھار اوہ ہولے کَرسِی تے اَجر اُس نُوں بُہتا دیسی