quran[24]{c,v,t}:
  26,160,لُوط کِیاں وِی ناہ مَنی سِی پیغمبراں دِی
  26,161,لُوط اوہناں دے لَگدے اوہناں نُوں سمَجھایا کیوں نَئیں کَردے خوف خُدا دَا
  26,162,میں رَسُول تہاڈے وَل آں کھَرا سُنیہا لے کے آیا
  26,163,خوف خُدا دَا دِل وِچ پالو تے آکھی مَنّو میری
  26,164,میں ناہ اَجر تُہاڈے کولوں اِس دَا منگدا اَجر میرا تاں جَگ سَارے دے رَب دے کول اے
  26,165,دُنیا بھَر وِچ نَڈیاں وَل تُسی اِی ڈُھکو (پوری دنیا وچ تساں ای مَرداں کول شہوت لَئی جاندے او )
  26,166,تے اوہناں وَل گوہ کرو ناہ ، رَب تہاڈے واہتے زَالاں کر کے ، جنہاں نُوں پیدا کِیتا ہویا ، سَچ تاں ایہہ وے وَاگ تُڑانی قوم تُسی او
  26,167,آکھن لگے جے تُوں لُوط باز ناہ آیوں تینوں ایتھوں چُک دیواں دے
  26,168,اوس کہیا ایہہ وَسَب تُہاڈا ، میں اَت ماڑا گِن دَا (تہاڈے کرتوتاں تے جیہڑ ے لوکی کُڑھدے میں وی اوہناں وچ شامل آں )
  26,169,فیر دُعا مَنگی جے رَبّا اِہناں دے اِس وَسبوں مینوں تے میرے گھَریالاں نپوں وِی ، تُوں بَچائیں
  26,170,تے مُڑ اَساں بچایا اُس نُوں تے سَب اِس دے گھَریالاں نُوں
  26,171,بَس اِک بُڈھکررہ گئی پِچھے رہندلیَاں دِی سَنگت دے وِچ
  26,172,اوہ رِہندل اَس مار مُکائے
  26,173,پھَنڈ اَساں اوہناں نُوں دِتّی پھَانڈے دِی پَتھروڑ اوہ ہے سِی ڈاہڈی جیہڑی اوہناں دَبکیلاں تے وَسّی (اوہناں تے پتھراں دی بارش کیتی جنہاں نوں پہلاں ڈرایاں جا چُکیا سِی )
  26,174,اِس ہونی وِچ اِک عبرت اے ، اے پر چوکھے لوکی ، منن وَل ناہ آوَن
  26,175,پرکی ہویا رَب تیرا اے غلبے والا رحمت والا، شک ناہ کوئی
  26,176,جھَنگیالاں وِی پیغمبراں دِی مول ناہ مَنّی (اصحاب الایکہ نے وِی رَسُولوں نُوں جھٹلایا )
  26,177,جَدوں شعیب کہیا اوہناں نُوں خوف خُدا دَا کیوں نَئیں کَردے
  26,178,میں رَسول تہاڈے وَل آں آیا ہویا میں گَل وَل دِی (وَلیٹ آلی ) کردا ناہیں (میں غلط گَل کردا ناہیں )
  26,179,ویکھو رَکھو خوف خُدا دَا تے میرے آکھے لگو
  26,180,میں اَجر اِس دا ، نئیں تُہاڈے کولوں مَنگدا اَجر میرا تاں سارے جَگ دے رَب دے کول اے
  26,181,مین اَپنے نُوں (پیمانے نوں) پورا رَکھو تے ناہ گَھٹ دیئو لوکاں نُوں
  26,182,تول اڈول بناؤ اَپنا (صحیح ترازو نال تولو )
  26,183,تے لوکاں نوں دئیو ناہ چیزاں تُسی گھٹَا کے انج رہتل وِچ پِھرو ہَنیھر مَچاندے ناہیں