quran[8]{c,v,t}:
  10,107,کیوں جے تینوں دکھ کوئی جان اللہ وَلوں آوے اوس دے باجھوں کیہڑا اُس نوں ٹالن والا ہووے،تے جے کر اوہ خیر تیری جو چاہے، کیہڑا ہے وے فضل اُس دے نوںموڑن والا ،اپنے بندیاں وچوں جس نوں چاہے اوہ نوازے،اوہ غفوراے ،اوہ رحیم اے، شک ناہ اِس وچ کوئی
  10,108,اے گَل لوکاں دے کَن پا توں،رب تہاڈے وَلوں ،حق ہن وَل تہاڈے آچُکیا اے،جس نے وی اوہ رستہ نَپیا اپنے واہتے نَپیا،انج ای پُٹھے راہ پیا جو،اُس دی بھُل دا بھار اُس اُتے،میں ناہ مُول(ہر گز نئیں ) وکیل تہاڈے اُتے ہے وآں
  10,109,اے پیغمبر توں ٹُر اُس تے جو تیرے تے نازل ہویا،تے اللہ دے اِک پاسےگَل لانے تائیں (جد تک اللہ فیصلہ کرے)،لے توں کَم صبر دے کولوں،سب توں اچھا اوہ نتارا کرنے والا(اللہ بہترین فیصلہ کرن والا اے)
  11,1,الف لام را-ایہہ کتاب ہے جس وِچ پَکیاں گلاں،ایہوا گَلاں کھول کے (تَھاں تَھاں )دَسیاں،حکمت والے ،کَیڑاں (خبر) رَکَؒھن والے رب نے
  11,2,اَللہ باجھوں ہور کسے دِی کرو عبادت ناہیں،اِس دے وَلؒوں میں آیاہاں وَل تُہاڈے،اِک تَرَاہوَا (ڈران والا) تے خوشخبرا بَن کے
  11,3,ویکھو استغفار کرو رَب اَگے تے مُونھ اوس وَل موڑو،اوہ تُہانوں رَج کھانے نُوں ، واہوا دیسی اِک مِتؒھے ہوئے ویلے تائیں،تے فَضل اپنا ہر اُس بندے اُتؒے کَرسی ،جیہڑا ہَتھ کُشادہ رَکھسی، تےجے کنڈ تُساں چا ء کیتی ، میں ڈَرناں وآں وڈؒے دِن نُوں ،تُسی عذابے جاسو
  11,4,اللہ وَل ای پَرَت تُہاڈی تے اوہ قادر ہر شے اُتؒے
  11,5,تَک اوہناں دے چالے ،ایہہ سینے گھُٹ گھُٹ کے رَکھدے،تاں جے اوہ اَندرونے رَکھن اِس توں خُفیہ،چیتا رَکھ جَد اوہ اوہلا ، موہلا کردے تاں وی اللہ اوہناں دِی ہے گجھی (چھپی) تے اَن گجھی (کھلی) توں وَاقف ہوندا،اوہ تاں ہے دِلاں دَا جانو