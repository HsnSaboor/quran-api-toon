quran[6]{c,v,t}:
  59,4,اِس پاروں جے اوہ اَللہ دِی تے اُس دے پیغمبر دِی پُٹھ (مخالفت ) کَردے رہے سِی تے اَللہ نال مُتکّا (مَتّھا ) جِس نے لایا اُس دے حَق وِچ پَکڑ اَللہ دِی ڈاہڈی ہوندی
  59,5,کھَجْیا ں تائیں ؤڈیاَں بھَانویں یاں اَن ؤڈھ اِی چھَڈ دِتّو جے کھَلیاں اوہناں تائیں (جڑاں تے کھلوتیاں رہن دِتْیاں ) اَللہ وَلوں اِذن(اجازت ) تہُانوں ہے سِی اِس بارے ، اِنجے اِس دَا مَقصد ہے سِی نافرماں دِی پَت لَتَّھے (نافرمان ذلیل و خوار ہون )
  59,6,تے اَللہ نے جو کُجھ اَپنے پیغمبر دِی جھولی پایا لے کے اوہناں کولوں اِس دے واہتے ناہ گھوڑے ناہ اُٹھ (اونٹ )تُہاڈے چَڑھتل دے وِچ دوڑئے ہے سِی َاللہ اَپنے پیغمبراں نُوں جِس تے چاہوے (بِن لڑیاں وِی ) غَلبہ دیووے کیوں جے اَللہ ہر کَم کَرنے تے قادر ہے وے
  59,7,اَللہ نے جو کُجھ وِی اپنے پیغمبر دِی جھولی پایا لے کے ، ڈھوکاں دے وَسکیناں کولوں (بستی دے لوکاں کولوں )اوس دے اُتّے حَق اَللہ دَا ، نالے اوس دے پیغمبر دَ ا تے پیغمبر دے ساکاں دَا (بنو ہاشم تے بَنو مُطلب دا) حَق یَتیماں ، مَسْکیناں تے رَاہیاں (مسافراں ) دَا وِی اِس وِچ ہے وے ایہہ ناہ ہووے اوہ(دولت ) سَوکھے لوکاں دے وِچ اِی پھِر دِی جائے ، جو کُجھ دے رَسول تُہانوں اوہ بِسْم ِاللہ کَرکے لَوَو تے جِس دے لینے تَوں روکے اُس دے وَل ناہ ہَتھ وَدھاؤ خو ف خُدا دا دل وِچ رَکھو تے ایہہ جانو مار اللہ دی ہے وے ڈاہڈی
  59,8,ایہہ جو مِلیا حَق اوہناں بے پَلَّیاں(غریباں) دَا اے جیہڑے اپنے کُلّے جُلّے (گھر ، کاروبار ) کھَو ہ کھَوَا ہ کے ایتھے آئے فَضل اَللہ دِی ڈہونڈھ طَلب وِچ تے اُس دِی خوشنودی پاروں ، نالے اَللہ تے اُس دے پیغمبر دے اِمدادی بَن کے ،گَل دے پکے اِنج دے ہوندے
  59,9,اوہناں دَا وِی اِس مال َاندر حَق اے جیہڑے پہلاں جا مدینے دے وِچ وَسّے (آباد ہوئے ) تے مومَن وِی پہلاں دے نیں اِہناں نالوں تے اوہناں دے نال محبت کَردے ہے سَن جیہڑے ہجرت کر کے اوہناں دے کول آئے تے اوہناں نُوں جو کُجھ دِتّا جاندا اس دے بارے اَندْرُو اَندْرِی رِیجھن ناہیں(دِل وِچ کوئی حاجت نئیں رَ کھدے ) بلکہ اپنے نالوں اوہ اوہناں نوں اَگے گِن دے ہے نیں بھَانویں کِنے حَاجت مند اوہ آپو ں ہووَن ، جَس وَل وِی تھوہڑ دِلی (تنگ دلی ) تَوں اَپنا آپ بچا کے رَکھیا اوسے طرح دے لوکاں دِی اِی بیجی پھلنی۔ (اوہناں اِی فلاح پانی اے)