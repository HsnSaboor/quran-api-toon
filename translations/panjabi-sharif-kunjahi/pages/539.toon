quran[7]{c,v,t}:
  57,12,جِس دن تَکسیں مومَن مرداں تے زالاں نُوں (عورتاں نوں ) نُور اُوہناں دے اَگے پچھے ڈلھکاں ماری (نس دے ہوسن ) جاَندا ہوسِی ، اوس دِہاڑے اوہناں نُوں خوش خَبری مِلسی ، مُوجاں مَانو (عیش کرو) وِچ بہشتاں ، کول جنہاں دے وَگدے پانی ۔ دَائم (ہمیشہ ) اوہناں اوتھے رہنا ، اِیدوں وَد ھ کی بندہ چاہے
  57,13,اوس دِہاڑے اِہناں مُومن لُوکاں اَگے عرضاں کریسن کُل منافق کی نَر تے کی نَاری، کُجھ تاں اُجھکو (ساڈے وَل تکوں) اَسی تُہاڈے چانَن کولوں لَابھ (فائدہ) اُٹھا ئیے ، ایہہ جواب اوہناں نُوں مِل سِی دُور ہو جاؤ ہُن تُہاڈے بھاگیں اِس دِی ڈھونڈ (تلاش ) اِی رہنی ، فیر اوہناں دے وِچ اَ سی دِیواار اِک کَھَلی (کھڑی ) کرَ دیوا دیں اِک دَروازے والی، دَروازے دے اَندر والے پاسے رَب دِی رحمت ہوسِی باہر والا پاسا نِرا عَذاباں والا
  57,14,ایہہ مُنافق باہر کھُلوتے اندر لَیَاں نُوں وَاجاں دیسن ، کی تُہاڈے سَنگی ناہ سَاں ، اوہ آکھن دے ہے تے سَاہو، پر تُساں سِی وَختاں دے وِچ اپنے آپ نُوں پایا ہویا ، دو رَاہے دے وچ کُھلوتے شَک دی گاٹی اِ ی چَلدے رہے سِی ، کھُوکھَلْیَاں سِدھراں دے (جھوٹے سپنے ) ہَتھوں دھوکے کھَا کے ، ایتھوں تک جے اَمر اَللہ دَا سِر تے آیا، پر تُہانوں (آخرتائیں) اَللہ بارے دَا اِی لایا (دھوکے وچ رَکھیا) وَڈے دَائی (وَڈے دھوکے باز)
  57,15,اَج چھُڈوائی کِسَن تُہاڈے کولوں لینی ، ناہ اوہناں تَوں جیہڑے ظاہرا کافر ہوئے ، اَج تَوں اگ اِی ٹھاہر (ٹھکانا ) تُہاڈی تے رَکھوال (خبر گیری کرن والی )تُہاڈی ۔ ٹھاہر بڑی اِی اوہ مَاڑی اے (اوہ تاں بڑی بھیڑی تھَاں اے)
  57,16,کی ایمان لِیایاں اُتّے اوہ اَجے ناہ ویلا آیا جے اوہناں دے دِل پَگھْلِیوَن ذکرِ الٰہی پَاروں تے اس واہتے جو حق بَن کے نازل ہویا ویکھو اوہناں وَانگ ناہ ہونا اِیدوں (اِس تَوں ) پہلاں اِک کتاب جنہاں َول آئی تے جد لَمَّاں ویلا لَنْگھیَا او ہناں اُتّے ، دِل اوہناں دے پتھر تھِیوے تے اوہناں وِچوں چُوکھے وَلاں وَاغ تڑائی (ایمان چھڈ دِتّا)
  57,17,چیتے رَکھو اَللہ ای اے مُوئی مِٹّی نُوں مُڑ زندہ کَرنے والا ایہہ تُہاڈے اَگے نُکتے اَسی بیاں اِس واہتے کَردے تاں جے سوچاں وَل آ جاؤ
  57,18,جیہڑے قَرضے دینے والے مَرد ہووَن کہ زَالاں تے اَللہ نُوں قَرضہ دینے والے لوبھوں خالی (قرضِ حسنہ) اوہناں نُوں رب بُہتا دے سِی ، اَگے چل کے اَجر اوہناں نُوں مَان وَدھانے والا مِلسی(بہترین اَجر مِلسی)