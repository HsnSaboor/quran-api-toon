quran[4]{c,v,t}:
  58,22,اے کدے ناہ کِدھرے تکسو اَللہ تے ایمان جنہاں دَا نالے چھییکڑ والے دن تے (قیامت تے) اوہ اوہناں نال یاَری پالن جیہڑے اَللہ دے تے اُس دے پیغمبر دے ویری ہووَن (دُشمن ہووَن ) اوہ اوہناں دے پے (ماں باپ) ہووَن ، پُت (بیٹے ) ہووَن بھَانویں بھائی ہووَن یاں ہووَن اوہناں ایں دے لَگدے (رِشتے دَار)، اِہناں لوکاں دے اَندر تے اَللہ نے ایمان پَکیرا کَر کےلِکھیا تے مُڑ اَپنا چانَن دے کے ، مَدد اوہناں دِی اُس نے کیتی۔ (اَگے چَل کے ) اوہناں نُوں اوہ جَنْتَاں مِلْسَن ہیٹھ جنہاں دے وَکدے پانی، دَائم اوتھے اوہناں رہناں ، اَللہ اوہناں اُتّے رَاضی اوہ اَللہ دے اُتّے رَاضی اوہ اَللہ دَا ٹولہ تے ایہہ حَقیقت ہے وے اَللہ دِے اِی ٹولے دِی اے گاٹی پُگنی (کا میابی ہونی)
  59,1,سُبحان اَللہ آکھے(اَللہ دِی اِی تَسبیح کَردی ) ہر شے کی عَرشی کی فَرشی اوہوا اِی غَلبے والا حِکمت والا
  59,2,اوسے نے اِی کَڈھ کِتابی کافر دِتّے پہلی بِھڑ تے (پہلی لڑائی ِوچ) اوہناں دے کُلیاں(گھَراں تَوں ) دے وِچوں ، اوہناں دے ناہ چِت چیتے سِی (سُوچیا وِی نئیں سِی ) اوہ نِکَلْسَن، ہَتھوں اوہ سِی سَمجھی بیٹھے ، اَللہ کولوں گڑھیاں (مضبو ط قلعے )تے سِر تے بچ جاسَن اوہناں نُوں آ نَپیا سِی اوس پاسوں خواب خیال ناہ جِدھروں سی نیں ، اوہ اَندروں اِی اوس چلائے (دِلاں وِچ خوف پا دِتا) تے ا وہ آپوں اِی اپنے کوٹھے آپ ا ُجاڑن لگے تے کجھ اُجڑے مومَن لوکاں دے ہَتھوں وی ، عبرت پَکڑن رَب جنہاں نُوں دیدے دِتّے(بصیرت دِتی )
  59,3,جے اَللہ ناہ لِکھیَا ہوندا دیس نکالا اوہناں واہتے تاں اوہناں نُوں اوس عذابے دے وِچ پانا سی دُنیا وچ وِی ، اَگے چِل کے اوہناں نُوں اَگ دِی مار ضروری مِلنی