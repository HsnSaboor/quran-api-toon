quran[15]{c,v,t}:
  19,96,جیہڑے لوک اِیمان لیائے نالے چنَگے عَمل کمائے اوہناں اُ تّے رحمان سرَاپا مہر ہووے دَا
  19,97,تیری بولی وِچ قُرآن اَساں ایہہ گھَلیا سَوکھا سمَجھ آ جاوَن وَالا تاں جے اِس دے را ہیں تُوں دِلاسے دیویں تے دَبکاویں رَپھڑیاں نُوں
  19,98,تے اِہناں توں پہلاں کِنْیاں اِی سَنگتاں سَن اَساں جِنہاں نُوں مار مُکایا اوہناں وِچوں اِک وِی اَج ناہ کِدھر وَسے ، ناہ پیندی اے بَھَنک اوہناں دِی
  20,1,طا ہا
  20,2,سُن او محبوب مکرم ) تیرے اُتّے ناہ اے قُرآن نازل کِیتا تینوں اَوکھا کَرنے وَاہتے
  20,3,ایہہ تَاں اوہدے وَاہتے اِک متوَنی (یاد دہانی ) ہے وے جِس دے اَندر خوف خُدا دَا
  20,4,ایہہ اُتار اوس دے وَلّوں جِس نے ایہہ دَھرتی خَلقائی تے اَسمان اُچیرے
  20,5,اوس رحمٰن براجن کِیتا (جلوا فرمایا ) عَرشے اُتّے
  20,6,اوسے دِی اِی اَسماناں تے دَھرتی دِی اِک اِک شے اے ، اوہ بھی جو وِچکار دُوآں دے بلکہ مِٹّی تھَلے
  20,7,گَل کَریں تُوں اُچی بَھاویں (فرق ناہ کوئی ) اوہ تَاں جانے ہُوٹھَاں وِچ دِی بَلکہ مَن دے وِچ دِی
  20,8,بِن اللہ معبود ناہ کوئی ، نام چنگیرے سب نیں اوس دے
  20,9,کی گَل موسٰی دِی وِی اَپڑی تیرے تائیں
  20,10,جَد اَگ نَظر پئی سِی اوہنوں، گھَریالاں نُوں اوس کہیا سِی ایتھے ٹھیرو ، اَگ دِی جھَلک پئی اے مینوں ، اوتھوں میں تُہاڈے واہتے یا ں تاں اَگ دا چو ء ( اَدھ جلی لکڑ ) لے آساں یاں مِل جاسی رَاہ دِی اُک سُک کوئی ( رَستے دی کوئی رہنمائی مِل جاسِی )
  20,11,تے اَگ لاگے جَد گیا اوہ کَن پیو سَو (آواز آئی )
  20,12,اے موسٰی میں رَب تیرا ہاں (ایتھے ) جُتیاں لاہ دے، تُوں طوٰی دِی ہیں مُقدس تَھاویں