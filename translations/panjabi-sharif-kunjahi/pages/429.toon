quran[7]{c,v,t}:
  34,8,وَاہوا گھاڑ اِس گَھڑ کے رَب دے مَتھے لائی یا مُڑ اس نُوں پکڑ اے جِن دِی، سچ تاں ایہہ وے جیہڑے مَنَّن وَل ناہ آوَن چھیکڑ دِن نُوں اوہوا ہوسَن وِچ عذابے اوہ رَستے تَوں چَوکھے سارے کھُنجے ہوئے
  34,9,کی اوہناں نوں دِسدا ناہیں جو اوہناں دے اَگے یا پچھے ہے وے اَسمانان وچ یا دھرتی وچ ،جے چاہئیے تے سَن اوہناں دے اَسی دَھسائیے دھرتی اندر یا عذاب اَسمانی کوئی اوہناں اُتے سٹئیے ، اِس دے وچ اے گَل پتے دی اوہناں وا ہتے جیہڑے بندے گوہ کردے نیں (اللہ وَل رجوع کردے نیں )
  34,10,داؤد اُتّے فضل اَساڈے وَلّوں ہویاں ہیکاں لاؤ(ساڈے اَمروں ) پہاڑو پَکھیو(پرندو) اِس نال رَل کے ، لوہے نوں اِس دے واہتے موم اَساں کر دِتّا ہے سی
  34,11,تاں جے اِس تَوں زَرہاں بنائے تے اُستادے نال اوہناں دِیاں گھُریاں میلے(حلقے ٹھیک رَکھن ) نال اِی طورطریقے اپنے چنَگے َرکھے ، بے شک میری اَکھ دے اَگے عمل تہاڈے
  34,12,اَسی ہوَا نُوں آکھے لگ سُلیمان دَا کَر دِتّا ہے سی اِک مہینہ فَجریں(صبح) چَلدی ،اِک مہینہ شامیں چَلدی اوہدے واہتے، اَساں تراماں (تانبہ) پانی وانگ پھٹایا جِن وی (انجے) آکھے لگ بنائے اُس دے، َرب دے ِاذنوں جیہڑے حاضر رہ کے اس دے کَم کر دے سِی تے جیہڑا وِی اوہناں وِچوں وَاگ ناں مَن دا ،اَگ دَا اَسی عذاب چکھا ئیے اُس نُوں
  34,13,اس واہتے اوہ بنادے جو اوہ چ اہندا ، مُورتیاں تے ڈاٹاں (اُچی عمارتاں ) نالے حوض پراتاں ، دیگاں چُلھیاں اُتے گَڈیا، شُکر کرو داؤد کیئو (آلِ داؤد) اِس بارے ، پر تھوڑے اِی لوکی شُکر گزار ہوندے نیں
  34,14,تے جَد اُس تے موت اَساں لے آندی ہے سِی سو ناہ لگی (ناہ خبر ہوئی) اس دے بارے جِنَّاں تائیں پر مِٹی دی سِیُنوک(دیمک) کھادا اُس دَا عاصا تے جاں ڈِگ پیا اوہ ، تاں جِنَّاں نُوں لاہد ہوئی (خبر ہوئی) جے غیباں نُوں جانن والے ہوندے ، َکد اوہ سہندے وَخت قضئیے۔ (تاں جن ناہ اوہ ذلت دے عذاب سہندے )