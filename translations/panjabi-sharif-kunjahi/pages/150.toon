quran[8]{c,v,t}:
  6,158,کی اوہ اِیس اُڈیکے لَّگے(منتظر نیں) اوہناں کول فَرِشتہ آوے،یاں نشان اِی کجُھ آجاوَن اُس دے ،رَب ترے دے جَدوں نشان کوئی آ وَنجے(جاوے) تے مَن(ایمان) کِسے دِی اوس ویلے کَم ناہ دیسی جے پہلاں ایمان ناہ ہوسِی ا ُس دا ،یاں اِیمان اَپنے دِی کھَٹی(کمائی) ، اوس چَنگی ناہ کھَٹی ہوسِی،کہہ دے کَرو اُڈیک(انتظار) تُسی وِی ،وِچ اُڈیک اَسی وِی ہے واں
  6,159,دین اَپنے نُوں ٹوٹے ٹوٹے کَرنے والے تے دَھڑیاں وِچ پاٹن والے ترے کجُھ ناہ لَگدے،سَٹ (چھڈ)اَللہ تے گل اوہناں دی ہاں اوہناں نوں توں اوہناں دے کَرتوتاں توں وَاقف کَردے
  6,160,نیک عَمل جس کیتا ہوسِی،اوس دے کھاتے دَس گُنا رَب وَلوں پیسی تے جیہڑا مَند(بدی) لے کے آیا اوس دے نال اونجے دِی ہوسی، پَر ناہ مول وَدھیکی ہوسِی(ظلم کِسےدے نال ناہ ہوسی)
  6,161,اے محمد (صلی اللہ علیہ وآلہ وسلم) کہہ دے بے شک رَب میرے نے مینوں سِدھے راہے پایا، ڈِنگوں خالی دین اوس دِتّا (ٹھیک دین جس وچ کوئی ٹیڑھ نئیں) ابرہم حنیف آلی اُس ملت دِتّی۔اوہ ناہ ہے سِی مُشرک لوکاں وِچوں
  6,162,کہہ نَماز میری،قُربانی میری(تے ساری عبادتاں میری)۔مَوت حیَاتی میری سَب اَللہ دا، جیہڑا رَب اے سَب دا
  6,163,کوئی اِس دا سِیری (شریک) ناہیں۔اَمر (حکم) ہویا ہےمینوں ایہوا ، تے میں سَب توں پہلاں اِس دی مَنّن والا
  6,164,کہہ دے ،کی اَللہ نوں چھَڈ کے ہَور کوئی رَب چاہواں،حالاں اوہ ہر شے دَا رَب اے،تے جو عَمل کِسے دَا ہونا ،اوسے تے بھَار اوس دا پَنڈ(باجھ) کِسے دِی ہَور کِسے پَنڈ چائے(چُکن والے) نے کَد چانی ، تے مُڑ پَرت (واپسی)تہاڈی ہونی، رَب تہاڈے وَل اِی،تے دَس دیسی اوہ تہانوں ،جس بارے سی وَکھرے ٹُردے
  6,165,اوہوا ہے وے جِس نے تہانوں دُنیا دے وِچ چدھڑاہٹ دِتّی،کجُھ نوں کُجھ توں اُچا کیتا، تاں جے اَپنے کیتے بارے ،کَرے تہاڈی اوہ َازمائش، بے شک رَب تیرے دِی پَکڑ تَرِکھی(تیز) ہے وے ، پَر غَفُور رَحیم وِی ہےاوہ