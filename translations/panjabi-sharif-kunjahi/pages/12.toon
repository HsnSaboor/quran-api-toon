quran[7]{c,v,t}:
  2,77,کی ناہ جانن اَللہ نوں معلوم اوہناں دی ہر لُکاوٹ ہَر دَساوٹ (ہر چھُپی تے ظاہر شے )
  2,78,اِہنا وں وچ ای اُمّی وِی نیں وَحیوں کُورے،مَن گھَڑیاں توں اَڈ ناہ سار جِنہاں نُوں کوئی ' اوہ تُکاں دے تِیِر چَلاندے
  2,79,حال اوہناں دا ماڑا ہوسی جیہڑے اپنی ہَتھیں گھَڑکے ایہہ کہندے نیں 'اے اَللہ دے وَلوں ' تاں دے وَٹ سَکن دو چھَلاں ' ہے خرابی بھاگ اوہناں دے-اہِناں ہَتھ گھڑَیاں دے پاروں تے اِس پاروں جو کمایا اوس پاروں وِی
  2,80,آکھن ایویں چا ر دِھاڑے اَگ اَساں نوں ٹوہنا جےکَر ٹوہنا' کہہ دے جے کَر نال تہاڈے اِنج دَا کارا (وعدہ ) اَللہ کیتا تاں اوہ اُس توں پھِرسی ناہیں ' ایویں ناہ بےسوچے اَللہ دے سِر گَلاں مَڑہدے جا ؤ
  2,81,جان لَوو جِس مَند کمایا تے بَدعمَلی دِی پھائے وِچ پھا تھا-اَگ واساں وِچ ہویا تے اوتھے اوہ دائم رہسی
  2,82,تے جیہڑے اِیمان لیائے نالے چنَگے عَمل کما ئے اوہ لوکی فِردوسی 'دائم اوتھے رہسَن
  2,83,تے جَد اسرائیل کیاں توں پَکی اَساں کرائی ' اَڈ (سوائے ) ا َللہ توں ناہ معبود بناؤ کوئی' ماواں پیوواں'سَکیاں ہَور یَتیماں تے مَسکیناں نال چنَگا وَرتو' لوکاں نال مِٹھا بولو، سَدا نِباہندے رَہوو صَلاتاں، دیندے رَہوَو زَکاتاں' پَر تُساں چا کَنڈ بھَوائی،تھوڑے گَل تے رہے کھَلُوتے چَوکھے مُونھ مُوڑیندڑ ہوئے