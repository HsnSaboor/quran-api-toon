quran[9]{c,v,t}:
  30,42,اے نبی (صلی اللہ علیہ وآلہ وسلم کہہ اوہناں نُوں پِھر ٹُر کے ہرَ پاسے ویکھو ، کی اَنجام اوہناں دَا ہویا تے اوہناں چوں مُشرک اِی سَن چَوکھے
  30,43,تُوں ایس کَرکے دِین پَکیرے وَل توَجہ اَپنی کَر لے اَللہ وَلوں آوَن وَالے ویلے دے آ جاوَن توں پہلاں جو اَٹل اے ، تے اوس ویلے نَفسا نَفسی پے جانی ایں
  30,44,کُفر جنہاں نے کِیتا ہوسِی ، بھَار اوسے تے اِس دَا پیسی ، چَنگ جنہاں نے کِیتا ہوسِی اَپنے وَاہتے اِی ، رَاہ اوہناں پَدھری (ہموار ) کِیتی ہوسِی
  30,45,ایہہ دِہاڑ اس وَاہتے وے ) تَاں جے اَللہ اَپنے فَضلوں دے جَزا اوہناں دے تائیں، جیہڑے وَل ایمان لَیائے تے مُڑ چنَگے عَمل کمائے ایہہ ضرور اے کُفروناں نُوں اَللہ مُونھ ناہ لائے
  30,46,ایہہ اَچرجاں (نشانیاں) اوس دیاں نیں اوہ ہوائیں گھَلے ، سُکھ سُنیہوے ہون جِنہاں دے پَلے ، تَاں جے اُس دِی رحمت نُوں وِی چکھو تے اوسے دے اَمروں بیڑے رلَکن (اوسے دے حکموں کشتیاں چلن ) جِنہاں رَاہیں اُس دے فَضل کَرم نُوں ڈھونڈَن نِکلو تے مُڑ شُکرگزار ہو جاؤ اُس دے
  30,47,اَساں رَسُول تیرے توں پہلاں لوکاں وَل اوہناں دے لَگدے گھَلے (اوہناں دِی قوم دے ) اوہ اگھڑویاں (روشن دلِیلاں) لےکے آئے تے ناہ منَّن وَالڑیاں دِی کھَمب اَساں ٹَھپ دِتّی تے ایمان جنہاں سِی آندا ، اوہناں دے امدادی ہوئے ایہہ سِی فرض اَساڈا
  30,48,اَللہ اِی تے گھَلنہار ہواواں دَا اے ، جو بَدلاں نُوں پھردیاں چاَ کے ،اَسماناں دے وِچ اوہناں نُوں اَپنی مرضی نال کھِلارے فیر ا َکٹھیاں تھاَں تھَاں کر کے ، تَکدا ہے وے ، اوہناں وِچوں پانی وَسن لگ پیندا اے ، تے جَد اَپنے بندیاں وِچوں جِس تے چاہے وَرْساندا اے ، اوہ کھِڑ جاندے ( اوہ خوش و خُرم ہو جاندے )
  30,49,حالاں اوہ و َ سَن توں پہلاں ہوندے نیں بے آسے
  30,50,ویکھ اَللہ دِی رحمت دے تُوں ایہہ کَرشمے کنج اوہ مَوئی ماری مِٹِّی کَر دیندا اے زِندہ ، اوہ یقیناً مُردے زِندہ کرنے وَالا تے ہر کَم دے کَرنے اُتّے قادر ہے وے