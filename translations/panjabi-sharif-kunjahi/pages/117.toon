quran[7]{c,v,t}:
  5,51,اے ایمان لیائے لوکوں تُسی یَہودی تے نَصرانی لوکاں نوں ناہ سنگی مَنّو،اوہ تاں اِک دوجے دے سَنگی جِس تہاڈے توں اہناں نوں سَنگی جاتا اوہ اوہناں دے وِچوں ہویا، اللہ راہ کِدے ناہ پائے اوہنوں جو حَداں ٹَپدے
  5,52,توں ویکھیں دا اَندروں میلے۔ ڈوڑ کے رَلدے جا اوہناں وچ،کہندے ،ڈرنے آن، اَسی کِسے چَکر وِچ آجائیے، دور ناہ ویلا، اَللہ فَتح تہانوں دیووے دا یاں کوئی ہور ظَہُور ہووے دا اُس دے وَلوں، جِس دے پاروں اوہ اُس اُتے نادم ہوسَن جو کجُھ اوہناں دے َاندراں (دل وچ ) لگیا ہویا
  5,53,تے اوس ویلے مومن لوک ایہہ آکھن دے،کی ایہہ لوکی اوہوا ای نیں،پَکیاں قسما ں کھا کے جیہڑے رَب دِیاں،ایہہ کہندے سَن جے اوہ نال تہاڈے،اوہناں دا اَج کَکھ رہیا ناہ (سارے عمل ضائع ہوئے )، ہوئے گھاٹل(ناکام) لوکاں وِچوں
  5,54,اے ایمان لیائے لوکو، جو مُرتد تہاڈے وِچوں ہو جاون دے دینوں، اوہناں دی تھاں لے آوے دا اَللہ، اوہناں نوں،حُب(محبت) اوس دِی رَکھدے ہوسَن،حُب(محبت )آپ جنہاں دِی اَللہ رَکھدا ہوسی ،نَرم قَلوب (دل)جِنہاں دے مومن لوکاں واہتے، تے کفروناں تے ڈاہڈے،ہو سن رَب دی راہے لڑنے والے، لَکھ اَلاہمیں ،دیہن اَلاہمیں، دیوَن والے اوہناں نوں پرواہ ناہ ہوسی،اِیہہ صورت تے فَضلاں والی جس دے واہتے چاہے، پیدا کَر دیندا اے اَللہ،بے شک اللہ دا ہَتھ کھُلا ،تے اَللہ جانن والا
  5,55,بے شک ہین تہاڈے سَجن(رفیق) اَللہ تے پیغمبر اوس دا، تے اوبھی ایمان لیائے جیہڑے قائم کردے ہین صلاتاں،دین زکاتاں تے کَم عجزوں لیندے
  5,56,اللہ اَتے رسول اس دے تے اس دے مَنَن والے والڑیاں دے نال مُحبت جیہڑے رَکھدے ،اوہ سارے اَللہ دا ٹولہ تے اوہناں اِی غالب ہونا
  5,57,اے ایمان لیائے لوکواوہناں نوں ناہ یار بنا ؤ جیہڑے تہاڈے دین نوں مَشغولہ تے کھَیڈ سَمجھدے ہوَن یہودی اوہ نصرانی بھاویں کافر ،تے دَبکو اَللہ دے کولوں، جے ایمان تہاڈے اَندر