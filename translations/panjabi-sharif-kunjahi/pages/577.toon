quran[28]{c,v,t}:
  74,48,اوہناں نُوں ناہ کِسے سفارش کرنے والے دِی اِی سُود (نفع)سفارش دیسی
  74,49,اَج مَت والی گَلوں ، نَسن کیہڑی گلَے
  74,50,اوہ تاں ہے نیں جِویں کھتیڑ(کھوتے)تَرِٹھے ہوئے(گویا جنگلی کھوتے نیں )
  74,51,شینھ (شیر) نُوں تَک کے نَٹھے ہوئے(نَسَّے ہوئے)
  74,52,اِنج اوہناں چوں ہر اِک چاہے ، کھُلے نَامے رَب اوہناں دے وَل بھجوائے
  74,53,اِنج بھلا کَد ہو سَکدا اے، اوڑک دَا (آخرت) ناہ خوف اوہناں نُوں ،
  74,54,انج ناہ ہوسی،اے پر ایہہ قُرآن ضَرور اِک ایہوا جئی مَت والی شے ہے وے،
  74,55,جس کِسے دَا اندر ،مَنّے ، لےمَت اس تَوں (سبق حاصل کرے)
  74,56,پر لوکی ناہ مَت(نصیحت) لیندے نیں،ہاں جے اللہ آپوں چاہے تاں مُمکن اے،اوہوا ہے ڈرنے دے لائق،بَخشنہار وِی ہے وے
  75,1,روزِقیامت دِی سَوْنہہ کھَا کے
  75,2,اپنے اُتّے بُہت مَلامت کَرنے والی جِندڑی دِی(نفس دی) سونہہ کھَا کے
  75,3,کہنا آں ایہہ انسانی سوچ غَلط اے جے ہڈیاں نُوں (مَرنےپچھے ،پہلاں وانگوں)اِک مُک کرنا ناہ ممکن اے ساڈے واہتے
  75,4,اَسی تاں اِس دَا پوٹا پوٹا، رَاس (ٹھیک )کَرن تے قادر ہے واں
  75,5,سچ تاں ایہہ وے بندے دَا د ِل ایہوا کَردا بھَلکوں اِیدھر اُودھر ہووے(اَگے وِی بد آعمالیاں کردا رَہووے)
  75,6,پُچھدا رہندا ،کَدوں قیامت آؤنی ہے وے
  75,7,اوس دِہاڑے اَکھاں اَگے سِریہوں(سرسوں ) پُھلسی(اکھاں پتھرا جاسن)
  75,8,چَن گہہ جاسِی(بے نور ہوجا سی)
  75,9,چن تے سورج اِک ہو جاسن
  75,10,تے اِنسان اس سوچ اوس دِہاڑے پیسی کِدھر نَسّاں(جاوا)
  75,11,اوہ ایہہ سُن لےاِس نوں کدھرے لُک(چُھپن دِی تھَاں ) ناہ ملسی
  75,12,تیرے رَب دے کول ای سَبھناں اوس دِہاڑے کَٹھیاں ہونا
  75,13,تے لوکاں نوں دَسیا جاسی اوس دِہاڑے کی اوہناں سی اَگے گھَلیاتے کی پچھے چھَڈ آئے سَن
  75,14,اوہ اپنے کَر تُوتاں بارے اپنا آپ گواہ وِی ہوسِی
  75,15,سو کَرے اوہ عُذر بَہَانے
  75,16,اے نَبی (صلی اللہ علیہ وآلہ وسلم) ناہ رَکھ اپنی جِیبھ تَرِکھی سَانبھن کاہلوں (وحی نوں چھیتی یاد کرن لئی اپنی زبان نوں حرکت ناہ دے)
  75,17,ایہہ اَساڈا اَپنا کَم اے اِس دِی سَانبھ(یاد کروانا)، تلاوت ا ِس دِی
  75,18,کَردا جا تِلاوت اِس دِی تُوں اَساڈے پِچھےپِچھے
  75,19,اِس دے اَندر نکُتے جیہڑے اوہ دَسنے وِی ساڈے ذِمے