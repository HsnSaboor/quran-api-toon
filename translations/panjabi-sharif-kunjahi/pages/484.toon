quran[5]{c,v,t}:
  42,11,ڈولن والا اوہ اَسماناں تے دَھرتی َدا ، اوس تُہاڈے اپنے وِچوں جوڑ تُہاڈے ہین بنائے اِنجے ڈنگڑاں وِچوں اِی نَر مادے ، ایس طریقے نال تُہانوں اوہ پھیلائی جاندا ہے وے ، اوہدے وَرگا ہور ناہ کوئی، اوہ سَمیع اے اوہ بَصیر اے
  42,12,اَسماناں تے دِھرتی دِی وِی کھول ( چابی ) اوسے دے ہَتھ وَس ہے وے جِس دَا چاہوے کَر دیوے اوہ رِزق کُشادہ ، جِس دَا چاہے اوہ گھَٹائے، ہر کاسے دَا جاننہارا اے
  42,13,دِین تُہاڈے وَاہتے اوس بنایا ہویا ، جھِیں اوس کیتی (حکم دِتَّا) نُوح نبی نُوں تے ہُن تینوں وِی وَحی اوسے بارے گھَلی ، اِبراہم تے موسٰی تے عیسٰی نُوں وِی جھِیں(ہدایت ) ایہوا اِی کِیتی ہے سِی جے ایسے اِی دِین تے پکَیا ں رہنا تے اِس دے وِچ ناہ پَاٹوں پاٹی کرنا کوئی، مُشرک لوکاں نُوں اوہوا گل اِی اُوکھیری (مشکل) اِی لَگدی ہے وے تُوں اِہناں نُوں جِدھر سَدَیں ، اَللہ جِس کِسے نُوں چاہے اپنے وَل بُلانے واہتے چُن لیندا اے تے اوہناں نُوں راہے پائے جیہڑے اوہدے وَل مُڑدے نیں
  42,14,اوہوا لوکی سَمجھاونی آ جانے تے وِی ، بال کے اَپنی سیکن ، اِک دوجے دے نال جنہاں دِی لگ ناہ آوے ۔ کانی سَاڈی اوہناں بارے وَگ جانی سی، پر اِک وعدہ رَب تیرے دے وَلوں پہلاں اِک ویلے تک ہویا ہویا ، تے اوہ لوک اَساں جنہاں دے ہَتھ کتاب پھَڑائی ہے سِی اوہناں پِچھوں ، اوہنا ں اَندر اِی اِس بارے شَک پئے ہُن گُڑ گُڑ کَر دے
  42,15,تیرے اُتّے ایسے تُوں ایں ذِمہ دَاری آپیندی اے ، مَاری جَا اِہناں نُوں سَدَّاں، تے جَمیا رہ (قائم رہ ) اوس دے اُتّے جو اَساں سَمجھایا ہے وے ، تے لوکاں دِی مَن مَرضی دے لَگ ناہ پِچھے ، کھُلَّم کھُلا کہہ دے میں تاَں اوسے نُوں اِی مَنّاں اَللہ جو کجھ نازل کیتا ہویا اے کتاباں اَندر،مینوں اوسے نے فَرمایا ہے وے میں تُہاڈے وِچ تَرکڑی سَانویں رَکھاں (اِنصاف کَراں) اَللہ رَب تُہاڈا وِی اے سَاڈا وِی اے، ساڈے عِمل اَساڈے بیلی ، عَمل تہُاڈے اِنجے بیلی ہین تُہاڈے ، اِک دُوجے نال مَتکے لانے دِی (جھگڑے دی ) لوڑ ناہ کوئی، اَللہ سَانوں اِک دَربارے آپ بُلاسی اوسے وَل اِی پَرت اے سبَھ دِی