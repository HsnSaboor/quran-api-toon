quran[8]{c,v,t}:
  6,28,کیوں جے ہُن اوہ گھُنڈ چکَیوے (پردے اُٹھ گئے)پہلاں جیہڑے اوہناں نے سِی کیتے ہوئے پَر جے اِیہہ پَرتیون(پلٹن)،اوہوا ٹھاکے(منع) کَم کَرن دے، اوہ گَل توں پھِرجانے والے،
  6,29,اوہ کہندے نیں دُنیا تَک اِی ہے حیَاتی ،مُڑ کِس اُٹھنا
  6,30,توں تَصوَر کَراوہ ویلا،جَدوں کھَلوسَن رَب دے اَگے،اوہ پُچھے دا ،کی ا یہہ اُٹھ حقیقت ناہیں، تے بول اُٹھسَن اَپنے رَب دِی قَسم اَسانوں اِیہہ حقیقت ہے وے،رَب فرماسی اَپنے اِنکاراں دے پاروں ،اَج عَذاب اِیہہ چَکھو
  6,31,جھو ٹھ جِنہاں نے ،میل (ملاقات) اَللہ دَا جاتا(سمجھیا)ہے سی اوہ گھَاٹے وِچ ہوسِن جَد اوہ ویلا آجائے دَا اَچن چیتی(اچانک)اوہ آکھن دے تَلیاں مَلدے کِڈا بھِیڑا سَاتھوں اِس دے بارے ہویا، بھَار اَپنے اوہ کَنڈاں اُتے چائے ہوسَن(اپنی پٹھ تے بوجھ چکیا ہوسی( تے کِڈا اِی بھِیڑا اوہ بھَار چائے ہوسَن
  6,32,ایہہ جَگ جیون مَن پرچاوا،چھیکڑ واسا اوہناں واہتے چَنگا جھَاک (جھاکا) جِنہاں وِچ رَب دی،کیوں ناہ سَمجھ تہانوں آوے
  6,33,سار (خبر ) اَسانوں،لوکاں دِی گَل بات کرے اَندوہی (رنجیدہ)تینوں ، او اِی اِنکار تیرا ناہ کَردے اوہ ظَالم تے اَللہ دِی آگاہیاں ے اِنکاری ہے نیں
  6,34,تیتھوں پہلاں دے پیغمبراں دِی اوہناں نے ناہ مَنّی، صَبر اوہناں وی کیتا سِی جھُٹھیار اوہناں دِی اُتے تے دُکھیاوَن اُتےآخر بوہڑ(مدد) اَساڈی ہوئی ،کون اَللہ دے وعدے ٹالے،پیغمبراں دِی وَرتی وچوں(نال جو پیش آیا)تیرے وَل وِی کجھ اَپڑیوی(کوئی خبر پہنچی)
  6,35,کَر نا ہ اوہناں دِی مُونھ پھیری، توں دِل اَپنا بھَاری،توںزویں ( زَمین) وِچ جے سُرنگ وِی لاکے یاں اَسمانوں پوڑھی دَھر کے لے نشانی کوئی آویں اوہناں واہتے اے لاحاصَل،جے منظور خُدا نوں ہوندا اوہ اِک راہے سَب نوں پاند، ہو ناہ ایس حقیقت توں بےخبرے لوکاں وِچوں