quran[8]{c,v,t}:
  4,52,اَللہ دے پھَٹکارے ہوئے ایہوا وَل نیں تے جِس نُوں اَللہ پھَٹکارے اُس دَا ساتھ کِسے ناہ دینا
  4,53,جے اوہ کھاندے پیندے ہووَن ، ہڑک ناہ دَین کِسے نُوں
  4,54,کیوں اوہناں تے حَسد کَریندے ، اَللہ آپ جنہاں نُوں اپنے فَضلوں دِتَّا، اَساں کتاب اِبراہیم کیاں نُوں دِتّی نالے حکمت تے اوہناں نُوں رَجوائی (حکومت ) وِی وَڈی دِتّی
  4,55,فیر کِسے اوہناں دے وِچوں اس نُوں مَنْیا تے اوہناں دے وِچوں ، کوئی اس تَوں پِھِریا ، دوزخ دے اِی لنبُو (اگ دے شعلے ) کافی ، پِھِرنے والے لوکاں وَاہتے
  4,56,جوآیات اَساڈی دے اِنکاری ہوئے جھَبَدے اِی پا دیساں اَگ وچ اوہناں تائیں جَد اوہناں دِیاں کھَلاں گَلیاں ہور پوَاساں اوہناں تائیں تاں جے خُوب عَذاب اوہ چَکھن ، بے شَک اللہ آپ عزیز حکیم اے
  4,57,جیہڑے لوک ایمان لیائے چنگے عمل کمائے اوہناں تائیں اوہناں باگاں وچ کھَڑاں دے ، کول جنہاں دے وَگدے پانی ، اوہ ہمیشہ اوتھے رہسن اوہناں وَاہتے اوتھے اُجَّل زوجاں (پاکیزہ بیویاں ) ، اَسی اوہناں نوں گھَنیاں چھاواں تھَلے رَکھساں
  4,58,اَللہ حُکم تُہانوں دیندا ، جس دی جو اَمانت ہووے (منگَن اُتّے ) اُس نُوں موڑو اِنجے کَرن نیاں(فیصلہ ) جے بیٹھو ، مول ناہ عَدلوں ڈولو ۔ بے شک اَللہ چنَگی مَت (نصیحت ) اِی دیندا ہے وے ، بے شک اَللہ سَب کُجھ سُن دَا سَب کُجھ تَکدا
  4,59,اے ایمان لَیائے لوکو اَللہ دِی آکھی مَنّوں ہور رَسُول اُس دے دِی مَنّو ، اوہناں وِی وِی جیہڑے وِچ تُہاڈے ، اَمری ہوئے (حاکم ہوئے ) تے جَد گَل کِسے دے بارے جھَگڑا جاگے ، اَللہوَل تے اوسے دے پیغمبر وَل پَرتاؤ اُس نُوں ، جے ایمان تُہاڈا اَللہ اُتُے نالے روزِقیامت اُتُے ، ایہو گَل مُناسب نالے چنَگے سِٹے وَالی (انجام دے لحاظ نال بہتر اے )