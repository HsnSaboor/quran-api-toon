quran[5]{c,v,t}:
  9,107,تے اوہ لوک جِنہاں نے مَسجد پائی ہے وے مومن لوکاں وِچ تَریڑاں (نفاق)پانے واہتے،کُفر کھلاوَن ،پھوٹ پواوَن واہتے،اوہناں دَا اڈُا(کمین گاہ) کر کے جیہڑے پہلاں لڑدے رہے نیں نال اَللہ دے تے اُس دے پیغمبر دے وِی،تے اوہ قَسماں کھاندے ہوئے آکھن دے ۔نیت ٹھیک اَساڈی ہے وے، پر اَللہ اے شاہد اِس تے اوہ سَراسَر جھُوٹھے
  9,108,اِس دے وِچ وَڑیں ناہ اُکّ ا(ہرگز اس وچ داخل ناہ ہونا) پہلے تَوں اِی جیہڑی مَسجد تَقوے تے اُسری(قائم ) ہے وےاُس دے وچ کھَلونا جَچدا، اِس دے وِچ اوہ لوکی ہوندے جِنہاں نُوں سُتھرائی نال محبت ہوندی تے اللہ وِی سُتھرائی لوکاں نال مُحبت رَکھدا ہے وے
  9,109,کی اَللہ دے تَقوے نالے اِس نوں راضی رَکھن اُتّے جِس اُساری(قائم ) کیتی ہووے وِی نِیہہ (بنیاد) اپنی وی،اوہ چنگا ، یا اوہ نیہہ اُساری ہووے جس نے ڈھٹھن ہاری کَنّی والے دَندے تے ا وہ (دندا) نال ای اِس دے دوزخ دِی اَگ اَندر ڈِگے،بے شک اَللہ اوہناں ناہ راہے پاندا، جیہڑے لوکی کَم اَن ہونے کَردے
  9,110,ایہہ اُساری (عمارت)ہے اُساری (بنائی)جیہڑی رَڑکن(دل وچ پھا نس ) بَن کے اوہناں دےاَندراں دے وچ دائم رہسی،جد تائیں اوہناں دے اَندرونے ٹوٹے ٹوٹے ناہ ہوجاسن،اَللہ دِی ذات عَلیم حَکیم اے
  9,111,لَئیاں ہین(خرید لَئی اے) اَللہ نے مومن لوکاں کولوں ،جاناں تے اَموالاں بے شک،جنت دے بَدلے، اَللہ دِی راہ لَڑدے اوہ مارَن یاں آپ مَریوَن(شَہید ہووَن)، وِچ توَراتے ،وِچ اَنجیلے وِچ قُرآنے اِیہوا آیا ، اَللہ ہے اپنے اِس وَعدے اُتے قائم،ا للہ دے نالوں کیہڑا قول اَپنے دَا پکّا، اِس ک؟رکے جو وَنج(سَودا) تُساں اَللہ دے نال کیتا ہے وےخُوشی مَناؤ اِس دے اُ تے ، اِیہوا اِی تے جِت وَڈیری (وَڈّی کامیابی) سَب تَوں ہے وے