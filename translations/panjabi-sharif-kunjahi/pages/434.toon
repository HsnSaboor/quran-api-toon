quran[9]{c,v,t}:
  34,49,لَلکر کے تُوں ہُن ایہہ کہہ دے حق سِرے تے آ گجیا جے تے باطل دی ناہ جڑ کوئی، ناہ ہے اس دا کوئی
  34,50,کہہ دے جے کر میں راہ بُھلیا، بھُل میری دَا بھَار ، اپنے اِی میرے سِر تے ، جے ہدایت میں پائی اے تاں پائی ، اُس وَحی دے پاروں جیہڑی میرے رَب دے وَلّوں میرے اُتّے نازل ہوندی ، میرا رَب اے سننے والا نالے نیڑےوَسَّن والا
  34,51,جے کَدے تُوں اوہناں نُوں اَس ویلے تَکسیں ہَتھ پیر ا ِہناں نوں جد پینے ،نسَّن جوگے ایہہ ناہ ہوسَن ، تے نسدے اِی پَھڑ گھتن دے
  34,52,فیر ایہہ کہسن ہے ایمان اَساں لے آندا اس دے اُتّے ، پر ہُن اینی وِتھوں داکھے ہَتھ ناہ اَپڑے،
  34,53,کل تائیں ناہ اس نُوں منن وَل ایہہ آئے تے دُوروں اِی اَنّھے تیر چلائے
  34,54,اوہناں وچ تے اوہناں دی سَدھراوٹ دے وچ اِک ڈَکا ہُن حائل ہویا اِس تَوں پہلاں اِہناں وَرگے کئیاں دے نال اِنجے ہوئی، اوبھی اِنجےشَکَّاں دے سَن پَھنڈے ہوئے
  35,1,حَمداں اوس اَللہ نُوں زیبن جیہڑا پیدا کرنے والا اَسماناں دَا تے دَھرتی دا، قاصد اوہ ملائک نُوں وِی ہے بناوَن والا آپوں ، دو پرئیے کی تِن پرئیے کی چار پَراں والے وِی ، پیدائش وِچ وَادھا کَردا ہے مرضی دا ، بے شک اَللہ ہر کرنی تے قادر ہے وے
  35,2,مہر اَپنی چوں کھولے اَللہ جو کجھ وی لوکاں دے واہتے اوہ ناہ بَند ہووے کِسے تَوں ، جس نُوں اوہ بند َکرے اوہ کیہڑا ہے وے شے اوہدر گَھلَن والا اوس تَوں ہَٹ کے ،اوہ عزیز حکیم اے
  35,3,لوکو یاد کرو اَلل ہ نے کی کی ہین انعام تُہاڈے اُتّے کیتے، اَللہ باجھوں مُڑ ایہہ سوچو کیہڑا ہور کوئی اے خالق، رِزق تُہانوں اوہ دیندا اے اَسماناں تَوں تے دَھرتی تَوں ، ناہ مَعبود کوئی وِی ہے وے اس دے باجھوں ،کِدھر مَوئی مَت تُہا ڈی