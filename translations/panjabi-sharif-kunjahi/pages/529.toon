quran[21]{c,v,t}:
  54,7,اَکھاں تَھلے دِل ہوسَن ، تے قبَراں وِچوں مَکڑی دے دَل وَانگوں اوہناں نے نِکل آؤنا اِی
  54,8,سَدَّن والے دے وَل وَخ تَغ (تیزی کردے )کَردے آسَن ، فیر آکھن دے ایہہ تاں ڈاہڈا اَوکھا ویلا
  54,9,نُوح کیاں وِی اِہناں نالوں پہلاں اِنجے جھُٹلایا سِی، سَاڈے بندے نُوں کہندے رہے سِی جھُو ٹھا نالے کہندے سِی سُودائی، اُس نال اَوکھے وِی اوہ بو لے
  54,10,رَب اَگے فَریاد اوس کِیتی ، میں اِہناں تَوں عاجز آیا ، تُوں ایں بدلہ لے اِہناں تَوں
  54,11,فیر اَساں دَر بدلاں دے ہڑ (سیلاب) والے کھُولے
  54,12,تھَاں تھاَں پانی پاڑ زَمیناں وِی پھَٹیا سِی ، دونویں پانی لگ پئے اوس کارے (کم تے ) جو مِتھی سِی (مقدر ) اوہناںو اہتے
  54,13,نُوح نُوں میخاں پھٹَیاں والی تے(کشتی تے ) اَسوار اَسی کَر دِتَّا
  54,14,تَردی جاندی سَاڈی اَکھیاں دے اوہ اَگّے
  54,15,اَساں زَمانے وِچ اس گَل نوں عَبرت واہتے زندہ رَکھیا ، ہے کوئی عَبرت پھَڑنے والا
  54,16,کَرو تَصور اُس عذاب میرے دَا نالے اوُس ہوڑَن دَا
  54,17,ایہہ قرآن سَمجھ وِچ اُونویں (آسانی نال) ہے آجاوَن والا کیتا ، ہے کوئی َسمجھن والا
  54,18,عادکیاں ناہ مَنَّی سِی آکھی سَاڈی ، کَرو تصور اُس عذاب میرے دَا نالے اُوس ہوڑَن دَا
  54,19,اَساں اوہناں نُوںشُوکل جھَکڑ دےوَس پایا اِک دہاڑے جس دے مَندے (بُرے ) اَثر ہیٹھاں اوہ رہے ہمیشہ
  54,20,لوکاں نوں چَک چَک کے مارے ، مُڈوں پَٹ کے (جَڑ وں پٹَ کے ) جِویں کھَجیاں دےپیٹے۔
  54,21,کَرو تَصور اُس عذاب میرے دَا نالے اوس ہوڑَن دَا
  54,22,ایہہ قرآن سَمجھ وِچ اونویں (آسانی نال) آجاوَن والا کیتا ، ہے کوئی چیتے رَکَّھن والا
  54,23,ہوڑَن ہاراں دِی ناہ مَنَّی قوم ثمودی نے وِی اِنجے
  54,24,آکھن لگے اپنے وِچ دے اِک بشر دے پچِھے لگے تے کی لگّے،انج اَساں تے رَاہوَاں بھُلْسَاں تے وَخْتاں وِچ پیساں
  54,25,ساڈے وِچوں اوسے تے اِی ، مَتْ بانی اُترِینی سِی اے کڑلی (جھوٹھا)تے پھُونڈی اے
  54,26,کل نِتریسی (معلوم ہوسی ) کون کُڑلّی (جھوٹھا )تے پھونڈٰ ی سی
  54,27,ڈاچی اِک اَساں گھَلنی ایں ، اَزمائش نُوں وَل اوہناں دے ، صَالح تَک تُوں کی ہو ندا ہے ناہ پو سَوڑا (بے صبرا ناہ ہو)