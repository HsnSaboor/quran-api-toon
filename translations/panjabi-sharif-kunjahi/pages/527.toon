quran[18]{c,v,t}:
  53,27,جیہڑے لوکی چھیکڑ نُوں ناہ مَن دے ہے نیں اوہ زنَانے ناں ملائک دے رَکھدے نیں
  53,28,عِلموں ہوندے نیں اوہ کورے ،تے ا َٹکل دے پِچھے لَگدے ،تے اَٹکل ناہ کَدے حَقیقت دِی تھَاویں، کَم دے سَکدی اے
  53,29,اِس کر کے تُوں چھَڈ اوہناں نُوں ، مُونھ جنہاں نے موڑ لیا اے، موڑَن دے نیں ساڈے ذِکروں ، اوہناں نے بس اس دنیا دِی موج اِی چاہی
  53,30,سوچ اُڈاری ہے اوہناں دِی ایتھوں تائیں،تے ایہہ رَبْ تیرا ای بہتر جانَنْ والا ، کیہڑا راہوکھُنج گیا اے ، ایبھی اوہوا بہتر جانے ، کیہڑا ہے وے راہ دے اُتّے
  53,31,اَللہ دَا اِی ہے وے سَب کجُھ عرشی فرشی ، بد کَرداراں نُوں اوہ دیسی ماراں، وَل وَرْتے دَا نال اوہناں دے جیہڑے عَملاں دے وِچ وَل وَرْتَن
  53,32,وَڈیاں وَڈیاں ہین گناہواں توں تے بے حیایاں کولوں جیہڑے رہندے بچ کے ، پر پلے تے بے معلومی کوئی چِھٹ جے پے جاندی وے (اوہ تسلی رَکھن ) اللہ بخشن دے وچ کھُلَّا، ۔اوہ تُہانوں اُودوں دَا اے جانَنْ والا جَد تُہانوں مِٹّی وچوں پیدا کیتا ،جَدہوُو ماوَاں دے ڈِھڈاں دے وچ نَجمے (حمل ہے سوں) اپنی پاکی دے ناہ چَوکھے ڈُھول وَجاؤ، اوہ سمجھدا ہے وے ڈہڈا کیہڑا کیہڑا بچ کے ٹُردا
  53,33,مُونھ بھوانے والا اوہ بندہ وِی تیتھوں بُھلیا ناہیں
  53,34,جِس حَق دی راہ وچ تھوڑ1 ، دِتّا ، فیر ہَتھ ڈَکیا
  53,35,کی غیبی علم اس دے کول ہے وے جس دےسِر تے اوہ تَک لیندا (کَل کی ہونا)
  53,36,ہین صحیفے موسٰی والے جو کجھ دَسدے ، کی خبر ناہ اس نُوں،
  53,37,یاد اِی اِبراہیم بنی نے کِکن پال وِکھایا گَل نُوں
  53,38,ویکھو بھَار کسے دَا کوئی، چَکدا ناہیں چَکن والا
  53,39,تے گُڑ جِنَّاں کوئی پاندا اوہناں مِٹّھا ہوندا
  53,40,ہر کِسے نُوں دَسْیَا جاسِی ، کی کجھ اوہنے کیتا ہے سِی
  53,41,تے مُڑ بدلہ پورا پورا ،ہر کِسے نُوں دِتّا جاسِی
  53,42,کیوں جے اُوڑک (اخیر) رَب تیرے دے کول اِی سبَھناں پُجنا (جانا) ہے وے
  53,43,اوہوا ہاسے دیندا ہے وے ، اوہوا دیندا ہے وے رونے
  53,44,اوہوا مارے اوہوا جَوائے (زندگی بخشے)