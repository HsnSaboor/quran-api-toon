quran[8]{c,v,t}:
  35,31,جو کجھ ایس کِتابی صورت دے وِچ تیرے وَل گھَلیا اے سَچ اِی سَچ اے اپنے نالوں پہلاں آئیاں نُوں وِی ایہہ سَچیا وے بے شک اپنے بندیاں بارے اَللہ آپ خبیر بَصیر اے
  35,32,ایہہ کتاب اَساں ہن اوہناں لوکاں دے وے ہتھ پھڑائی جیہڑے ساڈی چون (وارث )بنے ہن لوکاں وچوں اوہناں وچوں اِکناں نے اپنے واہتے کنڈے بیجے اِک راہ وِچلی چالے چَلدے اِک اوہناں چوں اوبھی ہے نیں چنگیائی دے کَمَّاں اَندر جیہڑے اَگے اَگے ہوندے رب دے حکموں ایہوا وَڈا فضل خدا دَا
  35,33,باغ ہمیشی اوہ جنہاں وِچ داخل ہوسَن ، کَڑے اوہناں نُوں سونےدے پہنائے جاسَن نالے موتی تے ریشم دے لِیڑے (کپڑے ) ہوسَن اوہناں وَاہتے
  35,34,اوہ بول اُٹھسن ، لَکھ لَکھ شُکر خُدایا جس نے ساڈا جھُرن گُوَایا (غم دُور کیتا ) رَب اَساڈا بے شک ہےوے بخششن ہارا نالے قدر پَچھا نَن والا
  35,35,ساڈے اُتُے فضل اُس کَر کے سانوں سُکھ دَا وَاسا دِتَّا ایتھے دُکھ ناہ سانوں کوئی ناہ تھکینوَاں نیڑے آوے
  35,36,جیہڑے لوکی کافر ہوئےدوزخ دِی اَگ اوہناں واہتے ناہ اوہناں دے واہتے مَرنا لِکھیا جانا ناہ عذاب اِی اوہناں دَا ہولا ہونا، ہر وَڈے ناشکرے نال اِنجے وَرتِینی
  35,37,چِیکاں مارن دے اوہ اوتھے تے آکھن دے رَبَّا ، ایتھوں کڈ اَسانوں چنگے کم اَساں اَگوں توَں کَردے رہساں ناہ اُنج دے جو پہلاں کرَدے رہے سی ، پُچھو عُمر تُہانوں پہلاں دِتُّی ناہ سی اینی جس دے اَندر ، رَب رَب کرنے والا رَب رَب چاہندا تے کَر سَکدا سِی ، فیر تُہانوں جھونن والا (خبردار کرن والا ) وِی آیا سِی ، ہُن چکھو ایہہ چکھنے ، کون امدادی ہووے اوہناں دَا جو نافرمانے
  35,38,بے شک اَللہ اَسماناں دِی تے دَھرتی دِی ہر گُجھل دَا وَاقف اوہ تاں اَندراں دی وِی جانے