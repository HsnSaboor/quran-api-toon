quran[10]{c,v,t}:
  39,22,بھاگاں والا) اوہ ، دِل جس دا کھُل چُکیا اسلام لئی اے تے رَب اُس نُوں چانَن دے وِچ لے آندا اے تے بھیڑے نیں بھاگ اوہناں دے دِل جنہاں دے ذِکر اِلٰہی وَلّوں پتھر دے پتھر نیں اوہ کراہے کّھلَّم کُھلے (اوہ کھلی گمراہی وِچ پئے ہوئے نیں )
  39,23,اَللہ نے نازل کیتی گَلاں وچوں گَل چنگیری ایس کتِابے اَندر اِک دوجے نال رَلدیاں ہوئیاں وِی تے دُہرائیاں وِی اوہ جاوَن (سُن اہناں نوں ) لوں آجاوَن کَنڈیں (رونگٹے کھڑے ہو جان ) پَر اوہناں دے جیہڑے اپنے رَب توَں ڈَردے تے اوہناں دے دِل تے جُثے ( جسم ) ڈِھلے پیندے یَاد اَللہ دِ ی کَردے ویلے ، اِنج ہدایت اَللہ دیندا پر اوہ اوسے نُوں اِی دیندا جِس دے دِل توجہ کر دے تے اوہ جِس نُوں بھُلن دیوے کیہڑا اُس نُوں رَاہے پائے
  39,24,روزِقیامت اوس عذاب کَرارے اَگے مُونھاں ڈَھال ناہ بَنْ سَکنا ایں ( اوہ تاں عمَلاں بننا) حُکم ہوَوے دَا وَاگ تڑاکاں نُوں (ظالماں نوں ) جے لَوُو سَوَاد اپنے کَرتُوتَاں دَا
  39,25,اِہناں نالوں پہلاں دے وِی لوکاں جھوٹھ اِی جاتا ہے سِی اوہناں تے وِی اچن چیت عذاب آیا ِسِی
  39,26,اِس دُنیا دے وِچ وِی اَللہ وَلّوں اوہناں رُسوائی اِی چَکھی تے اُوڑک (آخرت) دَا اِس تَوں وَدھ عذاب ہونا ایں سَمجھ اوہناں نُوں جے ایہہ ہوندی
  39,27,اِس ُقرآن َاندر اَس رَنگا رَنگ مثالاں دِتْیاں ہے نیں لوکاں واہتے تاں جے اوہناں نُوں مَت آوے (سَمجھ آوے )
  39,28,عَربی وِچ اِی ایہہ قُرآن اے ڈَنگوں پیچوں بالکل خالی(کوئی ٹیڑھ نئیں ) تاں جے اِس نُوں ڈھال بناوَن
  39,29,اَللہ اِک مثال ایہہ دِتّی اِک بندے دِی جِس دے پُٹھیاں مَتَّاں والے کِنے وَل اِی مالک ہے نیں تے اِک بندہ سولہ آنے اِکّی دَا اِی کاما ہے وے ، کی دُونویں اِکّو جئے نیں، سَب حَمداں اَللہ نُوں زیبن ، اینی کُو گَل سمَجھن ناہیں
  39,30,اِک دِن تُوں وِی مَرنا ہے وے ، اِک دن اوہناں وِی مَرنا ایں
  39,31,فیر تُہاڈا پیش مُقدمہ روزِ قیامت رَب اپنے دے اَگے ہوسِی