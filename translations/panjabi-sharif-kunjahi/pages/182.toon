quran[5]{c,v,t}:
  8,41,پَر اِیہہ گَل وِی چیتے رَکھو، مال غَنیمت جِنّا ہووے،جو وِی ہووے ، پَنجواں حِصّہ اوس دےوِچوں اَللہ اَتے رَسُول اوس دے دَا، نیڑکیاں دا(رشتے داراں دا)،ماپے مویاں(یتیماں دا)مَسکیناں تے رَاہیاں(مسافراں) دَا اے جے اِیمان تہاڈا ہے وے اَللہ اُتّے نالے اوہناں مَلکوتاں (فرشتیاں) تے اَساں جِنہاں نوں نَازل کیتا اوس نَکھیڑَ نہار دِہاڑے (بَدری جَنگ دے) اپنے بندے دے اِمدادی کَر کے،جَد دو لَشکَر اِک دوجے نال جُٹ(بھِڑ پئے سن) پئے سَن،بے شَک اَللہ ہر کَم اُتے قَادر ہے وے
  8,42,وَادی دے جَد تُسی کِنارے اُرلے ہے سِی(ایس پاسے)،تے اوہ لوکی دُوجے دَندے تے (دوجے پاسے، تے کَروان(قافلہ) تُہاڈے بالُکل تھَلّے ہے سِی،اِک دوجے نال سانویں ہونے (مقابلے)دِی جے پَکی مِتھی ہوندی ہو سَکدا اےویلے سِر (وقت تے)ناہ اوس تھَاں پُہنچ تُہاڈی ہوندی، پر اَللہ دِی اِیہہ مَرضی ہے سی، اَمر اوس دا، رہے پُورا ہو کے۔تے جو دِھر برَباد ہو جاوئے،بَرباد ہووے گَل نترن تے (دلیلِ روشن تے ) ،جِیوے (زندہ رہووے)جیہڑا اوہ بھی جِیوے گل نترن تے،بے شک اَللہ سننے والا ،جانن والا
  8,43,تے جَد اَللہ خوابے اَندر(خواب وچ) تینوں جھَلکی اِنج دِی دِتّی، جے وَیری(دشمن) نیں تھُوڑے کُو ای(گھٹ ای نیں) جے اوہ تینوں چَوکھے کَر کے دَس دیندا تَاں ،تیرے سَنگی یَرکن پاروں(خوف ٹوں ) ایس اَمر وِچ وَکھو وَ کھو سُراں پئے کَڈدے(معاملے تے جھگڑ پیندے)،اے پَرکھیا رَب تُہانوں، اوہ دِلاں دَا پُورا پُورا جانو (واقف) ہے وے
  8,44,تے اِنجے جَد بھِڑنے ویلے اوس دِی حِکمت پاروں وَیری(دُشمن چَوکھے ہوندے ہوئے) تھوڑے نَظر تُہانوں آئے تے اوہناں نوں بے حَقیقت تُس لَگدے سِی،(تھوڑے ہونے پاروں) کیوں جے اَللہ دِی مَرضی سِی ،اَمر اوس دا ، رہے پورا ہوکے،اللہ دے ای وَس ہوندے کَم سارے(سارے معا ملات اللہ وَل ای رجوع کردے نیں)
  8,45,اے اِیمان لِیَائے لوکو ! پڑ(مقابلہ) جَدوں پے جائے کِدھرے ،پیَر پَکیرے رَکھو(ثابت قدم رہوو)، رَب نُوں خُوب چتَارو(یاد کرو)،تاں جے پَھل چَنگیرا کھَاؤ (تاں جے کامیابی نصیب ہووے)