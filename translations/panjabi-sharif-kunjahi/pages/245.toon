quran[8]{c,v,t}:
  12,79,اوس کہیا انج خدا کروائے ناہیں جس دے کولوں چوری لبھی اوس نوں چھڈ کے ،ہور کِسے نوں پھڑئیے،انج اَساں تاں ظالم بنساں
  12,80,اِس پاسوں مایوس ہوئے تاں،آپووچ اِک پاسے ہوکے اوہ صلاحیں لگے،وڈے نے ایہہ یاد کرایا جے اللہ نوں وچ لیا کے پے (والد) نے قول کرایا سی اوہناں دے کولوں پکا، اس توں پہلاں یوسف دے بارے وی تقصیر(زیادتی) تہاڈے کولوں ہوئی ہے وے ، میں تاں ایتھوں ،اُودوں تائیں مول (ہرگز) ناہ جاساں ،جد تائیں ناہ باپ اجازت دیوے مینوں یا حق میرے، اللہ حکم اخیری دیوے، اوہوا سب توں چنگا حکم چلاون والا
  12,81,جاؤ پے (والد)اپنے دے کولے،تے جا دسّو،ابا اس نے چو ری کیتی اے،گل اَسی پے اوہ کرنے آں ،علم اَساڈے اندر جیہڑی،کل دا کی پتہ سی سانوں
  12,82,وَستی کولوں وی چل پچھ لے،جتھے جا کے ڈنگ لنگھائے(عارضی قیام کیتا)،اُوس کروانے(قافلے)توں وی پچھ لے جس دے سنگ اَسی آئے آں،سچی گل اَسی پے کرئیے
  12,83,پے(والس نوں جد سنائی اوہناں ، اوس کہیا ایہہ گل وی گھڑت تہاڈے اپنے دل دی لگدی،میری قسمت وچ بس صبر شکر ای ہے وے،ہو سکدا اے اللہ سب نوں میرے کول پچاوے،بےشک اوہ علیم حکیم اے
  12,84,اوہ اوہناں توں پاسے پاسے رہون لگا، آہیں بھردا تے یوسف نوں چیتے کردا، تے اندوہوں اس دی اَکھیاں چِٹیاں ہائیاں، اوہ سبھا دا اُونج غم ڈک سی
  12,85,کہن لگے اوہ ، یوسف ،یوسف کردے انج پے توں گھُلدا رہسیں یا چلا جاسیں
  12,86,باپ کہیا میں اپنے دکھڑے ،اپنے اندر ، اپنے رب دے اَگے پھولاں،تُسی ناہ جانو میں ای جاناں،اللہ جو کجھ مینوں دسے