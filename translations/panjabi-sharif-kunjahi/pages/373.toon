quran[23]{c,v,t}:
  26,137,انج دیاں گَلاں لوکی مُڈھوں کہندے آئے (ایہہ گلاں تے انجے چَلدیاں آ رہیاں نیں )
  26,138,ساَنوں کُجھ ناہ ہوسی
  26,139,انج اوہناں نے کُو ڑ اِی جاتا اوس گَل نُوں تے اوہناں نُوں اَساں مُکایا اِس ہونی وِچ عبرت اے پَر چوکھے ناہ مَنَّن والے
  26,140,رَب تیرا اِی شک ناہ کوئی غَلبے والا رحمت والا
  26,141,پیغمبراں دی گَل، ثمودی لوکاں کُوڑ اِی جَاتی
  26,142,اوہناں دے اِی لَگدے صَالح جَد اوہناں نُوں سَمجھایا سِی خوف خُدا دَا اَندَر پالو
  26,143,میں رَسُول تُہاڈے وَل آں کھَرا سُنیہا دینے وَالا
  26,144,ڈَرو خُدا تَوں نالے میرے آکھو لَگّو
  26,145,میں تہاڈے کولوں اَجر اِس کَم دَا مَنگدا ناہیں اَجر میرا تَاں جَگ سَارے دے رَب دے کول اے
  26,146,کی تُہانوں چھَڈیاں جاسی ایتھے جو کُجھ ہے وے ، اِس دے وِچ اِی موجاں مانَن وَاہتے
  26,147,اِہناں بَاگاں اِہناں جل جاواں(چشمےآں ) دے اَندر
  26,148,کھیتاں دے وِچ کُولے کوُلے گھبیاں وَالڑیاں کھَجیاں
  26,149,وچ پربت گھَڑ کے گھَر بناندے ہوئے پھَنڈو
  26,150,ویکھو ڈَردے رَہوو خُدا تَوں
  26,151,اوہناں دِی مَنّو اُکّا جیہڑے حَدّوں لَنگھن والے
  26,152,یعنی جیہڑے رہتل وِچ وگاڑاں پاندے پر حالات سَوَارَن دِی ناہ کوشش کَردے
  26,153,اوہناں کہیا تُوں تاں ٹُونے تھَلّے آیا ہویا لگیں
  26,154,تُوں اَساڈے وَرگا اِی تے بَندہ ہے وے تے جے کَر سَچ اے تیرے پَلّے ، لے کے آ اَچرجل کوئی (نشانی کوئی )
  26,155,اوس کہیا ایہہ ڈَاچی ہے وے اِک دِہاڑے دَا ایہہ پانی پیسی اِک دِہاڑے ا؟پنی وَاری دَا تُس پیسو
  26,156,اِس نُوں ماڑی ِنیت دے نال ، ہَتھ ناہ لانا ، نَئیں تَاں تُسی عَذاب وَڈیرے وِچ پَھس جاسَو کِسے دِہاڑے
  26,157,پر اوہناں کھِچ اُس دِی وَڈّ ی جِس تَوں پِچھوں تاون لگے (پچھتاون لگے )
  26,158,کیوں جے آن عذابے نے سِی اوہناں نُوں پھَڑیا اِس ہونی وِچ عبرت اے ، اے پر چُوکھے لوک ناہ مَنّن
  26,159,پر کی ہویا رَب تیرا اِی غَلبے والا رحمت والا