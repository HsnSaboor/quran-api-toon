quran[7]{c,v,t}:
  3,46,لوکاں نال کلام کرے دا کَچی عمرے پکی عمرے تے ہووے دا نیکاں وچوں
  3,47,اوس دلیل دُڑائی ربا پُت کنج ہوسی بشر ناہ میرے نیڑے ہویا، ربوں ایہہ اشارہ ہویا انجے ہوسی رب خلقائے جو چاہے تے جد اوہ کجھ کرنا چاہے جو فرمائے اوہ ہو جائے،
  3,48,اوہ کتاب سِکھَاسِی اس نوں نالے حکمت، تورات ہور انجیل سِکھَاسِی
  3,49,اسرائیل کیاں وَال اوہ اس نوں رسول بنا سی(تے اوہ کہسی) میں تہاڈے رب دےوَلوں ہاں نشانی لے کے آیا، میں تہاڈی اَکھ(آنکھ) دے سامنے مٹی توں اک پنچھی(پرندہ) ورگی شے بناواں ،اس وچ پھوکاں ، تے اوہ سچ مچ دا پنچھی تھیوے حکم اللہ توں، مین جماندر اَنھے(پیدائشی اندھے) تے کوہڑے وی وَل کر دیناں واں، میں موئے (مرے ہوئے) وی زندہ کردا حکم اللہ توں،ایبھی دساں کی کھاندے اوہ کی ذخیرہ کردے او وچ گھراں دے، جے ایمان لیاونا چاہو تاں تہاڈے واہتے کافی اس دے وچ نشانی ہے وے
  3,50,میں اس نون وی سچانداہاں جو میرے ویلے ہے توراتے اندر ۔میں حلال تہاڈے واہتے اوبھی بعض بناون آیا جو حرام تہاڈے اُتے دھکوں دھکی) ہویا ،میں تہاڈے رب وَلوں آگاہی لےکے آیا تے اللہ توں ڈردے ہوئے میرےآکھے لگو
  3,51,بے شک اللہ رب تہاڈا وی میرا وی،اس دی کرو عبادت، ایہوا ،ای جے سدھا رستہ
  3,52,جد احسا س عیسٰی نوں ہویا کفر دلاں وچ ہے اوہناں دے،اوس کہیا اللی دی راہے کیہڑا میر سنگی ہوسی،چیلے بولے ساتھ اَسی دیواں گے تیرا رب دی راہے، ا اللہ تے ایمان اساڈا توں گواہ اے اس مَن ٹرنے