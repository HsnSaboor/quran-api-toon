quran[10]{c,v,t}:
  24,11,تے اِک ٹولہ ہے بُہتان تَراشاں دَا وِی وِچ تُہاڈے ایہہ ناہ سَمجھو اوہناں دی بکواس تُہاڈے حق وِچ ماڑی ، سَچ تاں ایہہ وے تُہاڈے حق وِچ چَنگی ، اوہناں وِچوں ہر کِسے نیں جو کجَھ کھَٹیا پاپ ای کھَٹیا پنڈ گُنانھ دِی اوہناں وِچوں جِس کِسے نے چَوکھی چائی چَوکھا مِلس (زیادہ مل سی ) عَذاب اوسے نُوں اِی
  24,12,پر جِس ویلے کَن تُہاڈے گَل پئی سِی کیوں ناہ مومَن مَرداں رَنّاں اَپنے سَنگیاں بارے ظَن چَنَگیرا رَکھیا تے کہہ دِتّا ایہہ بُہتان اے کھُلم کھُلا
  24,13,کیوں ناہ سِی بُہتا ن تَراشاں اَپنے حَق وِچ چار گواہ لے آندے تے اوہ ناہ لے آوَن پاروں اَللہ دے نَزدیک نیں جھُوٹھے
  24,14,اِس دُنیا تے اوس دُنیا وِچ َاللہ دے اِی فَضلوں کَرموں بچت تُہاڈی ہو وَنجی اے وَرنہ اِک عَذاب وَڈ یرے ہے سِی ٹوہنا آن تُہانوں چال نَویں ایہہ چَلّن پاروں
  24,15,گَل تُساں سِی جِیباں اُتّے چاہڑی ہوئی تے مُونہاں وِچو ں دِرکی جاندے سی اوہ گَلاں جِنہاں دِی ناہ خَبر تُہانوں اُکّا ہے سِی تے مَعمولی گَل جاتو جے اِس نُوں حالاں اوہ گَل َاللہ دے نَزدیک بَڑی اِی بھَاری ہے سِی
  24,16,جَد تُساں اوہ گَل سُنی سِی کیوں ناہ آخر اوسے ویلے کہہ دِتّو جے انج دِی گَل اَساڈے مُونہوں زیب ناہ دیوے کَنّاں نُوں ہَتھ لائیے اِیہہ بُہتان بڑا اِی وَڈّا
  24,17,اَللہ دِی ایہہ مَت (نصیحت ) تُہانوں انج دِی گَل کَدے ناہ مُونہوں کَڈھنا جے اِیمان تُہاڈے وِچ اے
  24,18,اَللہ اَپنے فَرماناں نُوں کھول کے دسَدا بے شَک اَللہ آپ علیم حکیم اے
  24,19,اوہ لوکی جیہڑے چاہوَن بے حیَائی لوکاں وِچ پھیلاوَن اوہناںواہتے ایتھے وِی تے اوتھے وِی مار دُکھاوِیں(دردناک سزا) اَللہ نُوں مَعلوم ، تُہانوں خَبر نَاہ اِس دِی
  24,20,تیر اوہناں دَا چَل جانا سی جے اَللہ دَا فَضل کرَم ناہ شامل حال تہاڈے ہوندا بے شک اوہ رَؤف رَحیم اے