quran[7]{c,v,t}:
  46,29,تے جَد جِنَّاں دِی اِک نَفْری کول اَساں سِی گھلی تیرے، اوہ قرآن سُنن دے شوقی جَدوں پَڑھیندی تھَاویں آئے،اِک دوجے نُوں گل اوہنا ں سِی آکھی ہوئی چُپ چپیتے اِی سننے دی، سُننے پِچھوں قوم اپنی وَل جاکے اوہناں نوں سَمجھاوَن لگے
  46,30,کہندے ہوئے ، ویکھو اوہ کتاب اَسی آں سُن کے آئےجیہڑی موسٰی پِچھوں اُتری تے سَچیاندی ہے اوہناں نُوں جو کجُھ پہلی دے وِچ ہے وے،سِدّھے راہ تے حق دے پَاسے کَھڑنے والی
  46,31,لوکو اوس خدا دے وَل سَدَّن والے دِی گَل پلّے بنَھو تے ایمان لیاؤ اِس تے ، اوہ ؎(خدا) تُہاڈےبھُلنے بھُل سِی ،تے اِک اَوکھی کرنے والی پھینٹی تَوں وِی بچ جَاسو
  46,32,اِس دے وِچ شک ناہ کوئی جِس نے اَللہ وَل بُلانے والے دِی گَل کَن وِچ ماری (ناہ مَنّی) اوہ دَھرتی تے نَسْ کے آخر ِکِدّھر جَاسِی،غیر اَللہ چوں کیہڑا اِس نُوں بوہڑن والا (بچاون والا)، اوہ لوکی بھُلیکے وِچ ڈُبی ہوئی گُمراہی دے اَندر ہے وے
  46,33,کی کَدے اوہ ایہہ ناہ سوچَن، اَسماناں نُوں تے دَھرتی نُوں اوسے نے اِی پیدا کیتا تے اوہناں نُوں خَلقا کے ا و رَج ناہ بیٹھا، تے اوہ اِس تے قاَدر ہے وے جے مُویاں نُوں زندہ کردے بےشک اوہ ہر کَم تے قاَدَر
  46,34,کا فر لوکاں نوں جس ویلے اَگ دے مونھے کھَڑیا جاسِی( پُچھیا جاسی) کی اَللہ دا وَعدہ ہُن تے سچ دِسدا جے اوہ آکھن دے ہاں اوہ سَچا، رَب اپنے دِی سونھ اَسانوں، ایہہ جواب ملے دا اَگوں ، اپنےنابر (نکار) ہونے پاروں، لوَو سَواد عذاباں دَا ہُن
  46,35,جَر دا جا (صبر کر) تُوں جِویں پیغمبر حو صلیاں والے پہلاں جَردے رہے نیں ، اِہناں بارے سوڑا ناہ پو ، جِس دِہاڑے ایہہ تَک لیسن جِس وعدہ نال اوہناں دے ، دِن دِی اِک گَھڑی توں وَدھ ناہ لگنا ہے نیں،تیرے وَلّوں گَل اَپڑیوی تے بَربادی اوہنا ں واہتے جیہڑے لوکی حَد ٹَپیالے