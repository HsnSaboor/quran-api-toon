quran[9]{c,v,t}:
  12,44,کہن لگے اوہ ایہہ تاں کھچڑ سفنے جاپن تے اَساتھوں انج دے سفنے نائیں جاپن ہوندے
  12,45,تے دو(بندیواناں) جیہڑا اِک بَری ہویا سی ،چَر پچھوں یاد آیا اُس نوں (یوسف)، تے اُو س ایہہ گل کیتی ، میں تہانوں اس دے پطھے گل اے جہڑی ،دَس سکناں واں جے مینوں( بندی خانے) گھلو،
  12,46,اے یوسف سچیارا ، بُجھ کے دَس خاں ،کی بھیت اے اِس دے اندر (جاکےیوسف نوں اُوس پیچھا)، پلیاں ہوئیاں سَت گاواں نوں کھاون پئیاں ،سَت ای لِسیاں (کمزور) گاواں،تے سَت ہریاں سِٹیاں تے اینے ایں سُکیاں سِٹیاں توں کی ظاہر ہووے ،میں گویڑ ایہہ لے کے ،اپنے نال دیاں دے وَل جاواں ،تاں جے اوھبی ،اِس نوں جانن
  12,47,یوسف دیا سَت سواہرے سال تُسی پے واہی پیجی (کھیتی باڑی )کردے جانا تے جو پکے اُس نوں سِٹیاں وچ ای رکھنا تے کھانا وی تھوڑا تھوڑا کر کے
  12,48,کیوں جے سَتاں سالاں پچھوں سَت اوکڑے سال آون دے ،جیہڑے ساری جوڑ جمع کھا جاون دے تے تھوڑا ای فصلوں بچسی
  12,49,اِس توں پچھے آوے دا جس وچ لوکاں دی رب سُنسی، تے لگن دیان جھریاں اَتے نچوڑ(رس) نچوڑے جاسن
  12,50,شاہ کیہا جے اُوس بندے نوں میرے کول لیاؤ تے جس اُوس دے کول سنیہوک پُجا، یوسف کہیا اپنے مالک نوں پچھ جاکے ۔کی اوہنان رَناں دا حال اے ،پَچھ( کٹ) لئے سن ہتھ جنہاں نیں،بے شک رب میرا ای اوہنان دے چکراں دا کیڑو(واقف)
  12,51,شاہ نے رنّاں دے کولوں پچھیا ،کی تہاڈے اندر ہے سی جد تُساں نے ،یوسف نوں ڈُولاون دا سی چارہ کیتا، اوہناں کناں نوں ہتھ لائے ،تے آکھیا جے اوہناں نے میل ناہ اُس وچ ویکھی، زال (بیوی) عزیزے دی وی بولی ،ہن تاں رہیا ناہ اوہلا کوئی،میں ای اُوس نوں ڈولاون دا چارہ کیتا ، پر اوہ نالے دا پکا سی
  12,52,یوسف کہیا میں ایہہ پون پنایا اس توں ،تاں جے گل عزیزے اَتے وی کھُل جائے میں ناہ اس دے گھر سنھ ماری(خیانت کیتی) اِس دے پچھوں،بےشک اللہ سنھاں(خیانت) ماڑن والڑیاں دی گاٹی(چال)، چیرے چاہڑے ناہیں،(کامیاب نئیں کردا)