quran[3]{c,v,t}:
  4,92,مومَن نُوں مومَن مارے ایہہ گَل ناجائز ، ہاں بھُلیکے دِی گَل وَکھری ، نال بُھلیکےوِی مارن تے ۔ مومن باندا (غلام ) چھَڈم لازم تے وَارث جو اوہناں اگے ریتل چَٹی ، اوہ بَخشن تاں گَل وَکھری اے ، جے اوہ ویری قوموں ہو کے مومَن ہو وے ، مومَن باندے (غلام ) دِی چُنڈ چَھڈے، جے گَٹھ جوڑی قوموں ہووے فیر رَواجی چُنڈ چھڈائی وَارثاں نُوں دینی بَن دِی نالے مومَن باندا چھڈنا ، ہاں جیہڑا ناہ اَ پڑ آوے (جیہدے کول غلام ناہ ہووے ) دو مہینے روزے رکَھے اوہ سواہرے (لگَاتار) اَللہ وَلّوں ایہہ توبہ اے اُس دِی ، بے شک اَللہ آپ علیم حکیم اے
  4,93,پر دیدہ دَانستہ مومَن جو مارے ، جزا جہنم اوس دِی، اوہ رَہوَے دَا اوسے وِچ اِی ، غَضب اَللہ دَا اُس تے پیسی نالے لَعنت اوس دِی ، رَب عذاب بڑَا اِی ڈہاڈا اوس دے وَاہتے کَٹھا کَرسِی
  4,94,اے ایمان لَیائے لوکو جَد اَللہ دِی رَاہے نِکلو ، پتہ نواں سَب کَر کے نِکلو ، جو سَلام عَلیک تُہانوں آپوں آکھے او س نُوں ایہہ کَدے ناہ آکھو تُوں ناہ مومَن ، جے دُنیا دِی لُوڑ تُہانوں کٹکاں ، اَللہ کول خزانے ، سِی تُساں وی پہلاں اوہناں دے وَانگوں اِی ، اَللہ کرم تُساں تے کیتا ایسے کر کے چھان پَھتک کر لینی چنَگی ، جُو کُجھ کَر دے رہندے ہے او ، اَللہ نُوں مَعلووم اوہ سَارا