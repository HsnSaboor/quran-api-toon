quran[12]{c,v,t}:
  35,19,اَنَّھا کَدے سَجاکھے (اَکھاں والے ) دے ناہ نال تُلیندا
  35,20,ناہ ہَنیرا اِی چانن دے
  35,21,اِنجے گل اے دُھپ تے چھَاں وِی
  35,22,زندے مُردے وِی ناہ اِک برابر ہوندے ، اللہ آپ سُنا سَکدا اے جس نُوں چاہے ، توں اوہناں نُوں کی سُنانا جو قَبراں دَا مال ہو جاوَن
  35,23,تُوں تاں ہوڑَنہارا ہے ویں
  35,24,گھَلیا تینوں ہے اَساں تے حقا سچا دل کھُلوانے والا نالے ہوڑَن والا کَرکے ، تے کوئی وِی وَنڈ(اُمَّت ) ناہ انِج دِی ہے لوکاں دِی جس دے وَل ناہ آیا ہووے ہوڑَنہارا
  35,25,جے کر لوکی اَج انکار تیرا پے کردے تیرے نالوں پہلاں دے وِی لوکاں اِنجے اِی کیتا سِی ، اوہناں کول رَسول آئے سَن کھُلیاں کَھریاں گلَا ں لے کے جِویں زَبوراں تے تَورات اوہناں تَوں پِچھوں ڈلکاں مَار کِتاب آئی سِی
  35,26,فیر اوہناں نُوں ہَتھ پایا جیہڑے وَل انکاری ہوئے تے ناہ بھُلیا ہے تیرے توَں کیہڑے بھَا انکار پئو جے
  35,27,تُوں نئیں تَکدا اَللہ اِی تے اَسماناں تَوں پانی گَھلدا اوسے نال اَساں مُڑ کَڈے میوے رنگا رنگ دے ، وِچ پہاڑاںوِی اِنجے اِی چٹِیاں سوہیاں (لال ) رَنگ برنگی دھاراں ہووَن تے شاہ کالے پتھر
  35,28,انساناں تے باقی جِندلاں ڈَنگراں وِچ و ِی رنگا رنگ دی اِی (ہیدائش )مَطلب ایہہ وے لوک اوہ کَمدے رہن خُدا َتوں سوجھ جنہاں دے اَندر ہےوے ، بے شک اَللہ غلبے والا بخشن والا
  35,29,جیہڑے لوک تلاوت کرنے والے ہین کِتاب اَللہ دیِ نالے ہین نمازی پکے اَتے اَساڈے دِتّے وِچوں اَگوں دینے والے وِی نیں کی ظاہرا ، کی اُوہلے اوس بیپارے لگے (کاروبار وِچ لگے ) جس دے وِچ کَدے ناہ گھاٹے
  35,30,ایسے تَوں اِی پُورا پُورا (اِک پاسے تے ) اَجر اوہناں نُوں مل جانا ایں (دوجے پاسے ) اُس دے فَضلوں ہور اِضافہ ہو جانا ایں بے شک اَللہ پردے کجے نالے قَدر پچھانے