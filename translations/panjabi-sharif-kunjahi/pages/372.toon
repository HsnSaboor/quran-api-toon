quran[25]{c,v,t}:
  26,112,اوس کہیا اوہ لوکی کی کَردے رہے نیں عِلم ناہ مینوں
  26,113,مُل اوہناں دے کَمّاں دَا رَب میرے پانا جے کَر سَمجھو
  26,114,میں جیہڑے اِیمان لیاوَن اوہناں نُوں ناہ چھَڈن وَالا اَپنے کولوں
  26,115,میں تاں سِدَّھم سِدھّا مَندیوں (برائی توں ) ٹوکَن والا
  26,116,آکھن لگے نُوحا جے تُوں باز ناہ آیو ں ، تُوں پَتھروڑوں سَاڈے ہَتھوں مَر جانا ایں
  26,117,رَب اَگّے فَریاد اوس کِیتی قوم میری تے آکھے لَگن وَل ناہ آوے
  26,118,میرے وِچ تے اوہناں دے وِچ ، تُوں نیاں(فیصلہ ) ہُن کَردے کھُلم کھُلا تے مینوں تے میرےمومَن مَن ٹرو وَاں نُوں تَوں کَڈھ لے ایتھوں
  26,119,تے مُڑ اُس نُوں سَنگ سَنگیاں دے بیڑی بھَر کے اَساں بچایا
  26,120,تے باقی سارے غَرق اَساں کَر دِتّے
  26,121,اس ہونی دے وِچ عبرت اے اے پَر چوکھے لوکی بے اِیمان اِی ہوندے
  26,122,پر کی ہویا رَب تیرا اِی غَلبے والا رحمت والا
  26,123,عادکیاں وِی پیغمبراں دِی ناہ مَنّی سِی
  26,124,ہود (علیہ السلام) بھَرا اوہناں دے اِی سَمجھایا ہے سی کیوں ناہ خوف خُدا دَا کردے
  26,125,میں رَسول نَرول سُنیہا لے کے آیا کول تُہاڈے
  26,126,خوف خدا دَا اَندر پالو نالے میرے آکھے لَگّو
  26,127,اس دا اَجر تُہاڈے کولوں میں ناہ مَنگا ں اَجر میرا تاں جَگ سَارے دے رَب دے کول اے
  26,128,ٹِبیاں اُتّے کی اُسار اَساری جاندے او لا حَاصل (ہر اُچی تھاں تے اِک لا حاصل یاد گار عمارت بنا دیندے او )
  26,129,ایویں گڑھیاں پائی جاؤ ایتھے جِویں ہمیشہ رہنا
  26,130,اِک دُوجے تے جَد چَڑھدے او ڈَاہڈے جابر بَن چَڑھدے او
  26,131,خوف خُدا دَا اَندر پالو نالے میرے آکھے لَگّو
  26,132,اوس دَا خوف دِلاں وِچ رَکھو جِس نے دِتّا اوہ تہانوں جِس دَا عِلم تُہانوں
  26,133,اوس تہانوں چوکھر دِتّے جاتک دِتّے (تُہانوں جانور تے اولادَاں دِتیاں)
  26,134,باغ بَغیچے سومے دِتّے (باغ دِتّے چشمے دِتّے )
  26,135,مینوں ڈَر اے کِسے دِہاڑے ڈَاہڈے کِسے عَذاب تُہانوں آ پھَڑنا ایں
  26,136,آکھن لگے تُوں اَسانوں مَتّاں دیویں یاں ناہ ہوویں مَتیالاں چوں ساڈے واہتے اِک برابر