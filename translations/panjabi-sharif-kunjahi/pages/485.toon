quran[7]{c,v,t}:
  42,16,جیہڑےاَللہ دی اس وحی اُتارن اُتّے رَڑکاں رَڑک ر ہے نیں (جَھگڑا کردے پئے نیں ) ہُن جُد اِس نُوں اَللہ نے اپنایا، اوہناں دی ایہہ رَڑک اوہنے اِک پاسے چھَندٰی ،ہتھوں (اس گستاخی پاروں ) کَو ڑ (غضب) اُس دِی اوہوا اِی جھَلسن تے اوہناں دے بھا عَذاب بڑا اِی ڈَاہڈا
  42,17,اَللہ ایہہ کتاب اُتاری حقیاں سچیاں گَلاں والی ، ایہہ تَرَکْڑی (ترازو) وِی عَملاں دِی، اِس بارے تُوں کی جانیں ، ہو سَکدا اے تول گَھڑی اوہ سِر تے ہووے
  42,18,اوس دِن دے بارے اوہناں نُوں اِی سوڑ اے بُہتی( زیادہ جلدی اے ) جیہڑے اِس نُوں مَن دے ناہیں تے اوہ جیہڑے مَن دے ہے نیں اِس دے ناں تَوں کَمب کَمب جاوَن ایبھی اوہ نیں خوب سَمجھدے اوہ اَٹل اے ، چیتا رَکھیں جیہڑے لوکی اوس گَھڑی دے بارے شَکی ، اوہ چَوکھے اِی رَاہوں کُھنجے (راہواں بھُلے )
  42,19,اَللہ اَپنے بندیاں وَاہتے نَرمیلا اے جِس کِسے نوں جِنَّاں چاہے دیندا ۔ غَلبے وَالا اوہ تراناں والا( زبردست)
  42,20,جو اَگے دِی کھیتی چاہے اُس دِی ایتھے وَالی کھیتی وِچ اَسی آں برکت پاندے ، ایتھے دِی کھیتی جِس دِی چاہت ہووے اُوہنوں نُوں اِس وِچوں دیئیے پَر اَگیرے چَل کے (آخرت وچ ) اُس نُوں کجھ ناہ لَبھسی
  42,21,ہین شریک اوہناں دے کیہڑے بِن اللہ دے اِذنوں جیہڑے ، شَرعی بناوَن پئے کجُھ گَلاں ، تے جے گَل نیاں (فیصلے ) دے بارے مُک چُکی ناہ ہوندی پہلاں اوہناں بارے ، کَد دِی کانی پھِر جانی سِی ، بے شک اک عذاب کریڑا حَد ٹَپْیالاں ؤاہتے ہے وے
  42,22,اپنے کَر تُوتاں دے پاروں حد ٹپیالاں نُوں چِھڑنےنیں کانبو ( کمبن گے) تے اوہناں تے اوس گَڑے نیں وَس کے رہنا (دوجے پاسے )اوہ جنہاں نے چَنگے عَمل کمائے ہوسَن ، اوہ جَنَّت تے باگیں ہوسَن ، اَللہ دے دَرباروں مِلسی اوہناں نُوں مَن چاہیا ، ایدوں وَدھ کے اوہناں نُوں ہور کی چاہی دَا