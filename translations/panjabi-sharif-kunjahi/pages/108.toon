quran[4]{c,v,t}:
  5,6,اے اِیمان لیائے لوکو ، جَدوں نمازے اُٹھو، مونھ دھوو تے ہَتھ اَپنے وِی ارکاں (کہنیاں) تائیں ،گِلّا ہَتھ سِراں تے پھِیرو(مَسح کَرو)،پیراں نُوں گِٹیاں (ٹخنے) تائیں دھوو،غُسل کَرو جے جَنبی ہووو، جے بیمار یاں رَاہی (مسافر) ہووو، یاں اوہلے ہو کے(رفع حاجت کر کے) آئے ہووو یاں زَالاں نُوں ڈھک کے (بیوی کولوں آئے ہووو)، پانی ناہ مِلدا ہووے تے پاک کِسے مِٹِّی وَل ہو کے ( تلیاں دے نال لا کے)-(ہتھیلی) پھیرو اپنے مونہاں اُتّے ہَتھاں اُتّے ،اَللہ تنگ تٗہانوں کَرنا چاہندا ناہیں، پَر اوہ چاہے پاک تُسی ہو جاؤ تے اوہ اپنی نعمت پوری کرتُہاڈے اُتّے دیوے، تاں جے شُکر گُزار ہو جاؤ
  5,7,"یاد کر اِحسان اَللہ دا جو تہاڈے اُتّے ہویا، تے اوہ پَک (عہد) وِی جیہڑا اوس تہاڈے کولوں پَکوایا سِی (وعدہ لِتّا سی) ،جَد کہیو جے \"اَساں سُنْیا اَساں مَنْیا \"، دَب کے رہوو خُدا دے کولوں، اوہ دِلاں(دل) دِیاں جانے"
  5,8,اے اِیمان لیائے لوکو ،جَم کے رَہوو خُدا دے رَاہے ،گَل وِِہاری (انصاف دی) کَردے ہوئے،اِنج ناہ ہوئے ویر (دشمنی)کِسے دی کھَڑے(لے جاوے) تُہانوں ،عَدلوں ڈولن والے پاسے(نا انصافی وَل) اِیہہ تَقوے دے سَب توں نیڑے(نزدیک)۔رَہوو خُدا توں دَب (ڈر)کے، اَللہ کولوں عَمل تُہاڈے بھُلّے ناہیں،
  5,9,جیہڑے وَل ایمان لیائے نالے چَنگے عَمل کَمائے اوہناں نال خُدا دَا وَعدہ ، بَخشش دَا تے نالے اَجر وَڈیرے دا اے