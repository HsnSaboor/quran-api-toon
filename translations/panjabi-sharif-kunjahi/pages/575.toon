quran[18]{c,v,t}:
  73,20,رب تیرے نوں سَار(خبر) اے اِس دی۔راَتی تُوں عبادت کرنیں،تِنّاں وِچوں ، دو کُو حصے،اَدھو اَدھ وی ،اِک حصہ وِی، تیرے نال دیاں وِچوں وِی ،انجے کجُھ سَنگی وِی تیرے،رات دِہاڑاں دَا اندازہ، رَب تیرے نُوں ڈاھڈا،خبر اے اُس نُوں ، اَوْکھی ایس طرحاں نِبدھی اے، ایسے کر کے بھار تُہاڈا، ا وہنے ہولا کَر دِتّا اے(تے اَج تُوں ) قرآن دے وچوں ، پڑھ سکھُلیاں ہو کے،جتنا پڑھ سَکدے او،خبر اے اُس نُوں ماندے(بیمار) کجُھ تُہاڈے وِچوں پے سَکدے نیں، رَب داَ فضل کمَاوَن وِی کجُھ اِیدھر اُودھر جا سَکدے نیں،کجُھ اَللہ دِی رَاہ دے اَندر، جان دی بازی لاسَکدے نیں،ایس کر کے اوناں ا ِی پَڑھ لئو جِنَّا پُج آ سکدے ہے او، اے پر ایہہ ضَروری ہے وے،قائم کَرو صَلات اپنی نُوں،دیندے رَہوو زَکات اپنی نُوں،رَب نُوں قرض دئیو اوہ جیہڑا، قرضہ چَنگا گنِیا جائے، اَپنیاں جاناں واہتے جیہڑی نیکی اَگے گَھَلو دے،رَب دے کھَاتے دے ِوچ اِس نیکی نُوں ویکھو دے،بہتر صُورت وِچ تے اِس دِا اَجر وَدیھرا ملس تہُانوں،استغفار کَرو رَب اَگے،بے شک اَللہ سب توں وَدھ کے بخشنہار اے ،بے حَد رحم کَرن والا ہے
  74,1,اے جھُنب کیتے(اے چادر دِی بُکل مارن والے آں)
  74,2,اُٹھ کے ہوڑ ہٹک(خبردار کر) لوکاں نوں
  74,3,رب اپنے دی واہر اَلا توں(وڈائیاں بیان کر)
  74,4,چِٹی چادر ہو کے اپنا آپ ہَنڈا تُوں (اپنے کپڑے صاف رکھ )
  74,5,گَنْد مَند سارے چھَنڈ چھَنڈا تُوں
  74,6,اپنے وَل وَرتارے نُوں ناہ وَنج (نفع)بنا توں
  74,7,رَب دی راہے جو کُجھ آوے سہندا جا تُوں
  74,8,جَدوں نَقارے پھُوک پَوے دی
  74,9,اوہ دن اوکھا ، دِن ہووے دا
  74,10,کافرلوکاں واہتے اُس دن چین ناہ ہوسی
  74,11,مینوں توں اَکلیاں چھَڈ دے اس نال آپے بھُگتن واہتے،جِس نُوں میں اِی پیدا کیتا
  74,12,مال نا مکنا (بُہتا) اِس نُوں دِتّا
  74,13,پُتر دِتّے اَکھاں اَگے رہوَن والے
  74,14,ہر لوڑ اِس دِی پُوری کیتی
  74,15,مُڑوی اِس نوں لالچ ایہوا،میں ایہہ جاگ وَدھائی جاوا
  74,16,ہُن تے اِنج کدے ناہ ہوسی،اوہ ا َساں جو نازل کیتا، اُس د ا، وَیری(دشمن)
  74,17,جھَبدے (عنقریب )اس نوں اوکھی گھاٹی میں چاہڑاں دا