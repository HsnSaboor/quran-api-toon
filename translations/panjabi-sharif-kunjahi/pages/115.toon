quran[4]{c,v,t}:
  5,42,جھوٹھ لئی کَن ،رَس اوہناں نوں، رَج کے مال حَرام ایہہ کھاوَن،تے جے کَر تیرے کول اِیہہ آون،تیری مَرضی نیاں بھُگتاویں(فیصلہ کرے) بھاویں ناہ بھُگتاویں اِہناں دےوچ، اوہ ناہ تیرا کجُھ وِگاڑن جوغے ہے نیں،ہاں جے توں نیاں تے آویں (فیصلہ سُناوے) تے توں عَدلوں مول ناہ ڈولیں ، اَللہ نوں تے عَدلی بَندے اِی لگدے نیں چَنگے
  5,43,اُونج اوہناں نوں ایہہ مَجبوری وِی ناہ کوئی تینوں اوہ نیائیں مِتھن(فیصلہ سناون والا بناون) جَد تورات ہے کول اوہناں دے اس دے وِچ ویِ حُکم اَللہ دا جِس توں اوہناں مُونھ پَر تائے(منہ موڑیا) ہوندے سوندے۔ ایہہ ناہ مومن لوکاں دا سَنگ کرنے والے
  5,44,سِی تَورات اَساڈے وَلوں نازل ہوئی اس دے وِچ ہدایت نالے چانن(روشنی) نَبی جنہاں نے آپوں رَب دِی آکھی مَنّی ،وِچ یہودڑیاں دے بھُگتاندے رہے بھُگتانے(معملات دے فیصلے کردے رہے) اوسے نوں اَگے رَکھ کے،اِنج ہور رَبانے اَتے سیَانے کردے کیوں جے اوہ بھی سی کتاب اَللہ دے راکھے،اوہ گواہی وِی اس تے ہے سَن،اَساں کہیا سی ڈَرو ناہ لوکاں کولوں ، دَڑو میرے توں، تے آیات میری نوں کوڈاں مول(حقیر معاوضے تے) ناہ ویچو(ناہ فروخت کرو)، اَللہ دی گھَل اَگے رَکھ کے جیہڑے ناہ پَرہیا بھُگتاوَن اوہ نیں کافر(جیہڑے لوکی اللہ دے نازل کردہ قانون دے مطابق فیصلے ناہ کرن اوہ کافر نیں)
  5,45,سی پابند اَساں اوہناں نوں کیتا، جِند دے بَدلے جِند(جان)،اَکھ(آنکھ) اَکھی دے بَدلے،کَن، کَن دے بَدلے تے دَند (دانت)بَدلے دَند دے پَھٹ(زخم ) دے بَدلے پَھٹ ،ہاں پَر معاف کرے دا جیہڑا، اوس دے اَللہ دھونے دھوسی (اَللہ اس دے گناہ معاف کر سی )،پر ناہ جِس نے پرہیا بھگتائی ،اللہ دِی گھَل اَگے رَکھ کے اوہ ہووے دا نافرمانا