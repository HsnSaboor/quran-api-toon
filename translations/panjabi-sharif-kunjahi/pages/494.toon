quran[13]{c,v,t}:
  43,61,عیسٰی اِک علامت ہے سِی (اسرئیل کیاں دی ) تے آونہار گَھڑی دِی (قیامت دِی ) اِس دے بارے شک کَرو ناہ ،تے میرے اِی پِچھے لَگو ، ایہوا سِدھا رَستہ ہے وے
  43,62,ایہہ ناہ ہووے جے شیطان تُہاڈا رَستہ ڈک کھَلووے ، اوہ تُہاڈا کُھلَّم کھُلا دُشمن ہے وے
  43,63,تے جَد عیسٰی اوہ گلاں سِی لے کے آیا ، وچ جنہاں دے پیچ ناہ کوئی ، اوس کہیا جے میں تُہاڈے کول آیاں واں مَتَّاں بھَریاں گَلاں لے کے ، تاں جے کھُول تُہانوں دَسَّاں اَصل حقیقت کی اوہناں دِی ، تُسی جنہاں دے اُتے ہے او پاٹے ہوئے، رَکھو خوف خُدا دَا دِل وِچ تے میرے اِی آکھے لگو
  43,64,بے شک اللہ رَب میرا وِی ، اوہ تہاڈا وِی رَب ہے وے ، کَرو عبادت اوسے دِی اِ ی ، اِیہوا سِدھا رَستہ ہے جے
  43,65,لوکاں نے پر اپنی اپنی سُر چَا چھیڑی تے اوہ لو ک جہناں نے ظُلم کمایا ہے وے ، بھاگ اوہناں دے روز ِدُکھا ں دے ، اِک عذاب اے لِکھیا ہویا
  43,66,ایہہ اُڈیک رہے نیں کِس نُوں ، اوس گھڑی نُوں ، ممکن ہے وے اوہ اچانک اِی آجاوے تے اوہناں نُوں لاہد ناہ ہووے (خبر ناہ ہووے )
  43,67,اوس دِہاڑے سَجن دُشمن ہو جانے نیں اِک دُوجے دے ، مُنقیاں نوُں چَھڈ کے
  43,68,اوہناں نُوں رَب آکھے دَا میرے داسو (میرے بندیوں ) اَج تُہانوں خوف ناہ کوئی ، ناہ کوئی جھوُرا (ناہ کوئی غم )
  43,69,تُسی جنہاں آیات اَساڈی نُوں مَنْیاں سِی تے آکھے اِی لگدے رہے سِی
  43,70,داخل جَنت وچ ہو جاؤ آپ تُسی تے سَنگ تُہاڈے، خَاطر ٹہل تُہاڈی ہو سِی
  43,71,سونے دے اِی تھال ہووَن دے سونے دے اِی کاسے (ساغر) ہو سَن، پھِرسَن آل دَوال اوہناں دے جیہڑے ، اوہناں دے وِچ مَن سُدھر اُوی اَکھ لَلچاوی ہر شے ہوسِی ، تے ، رہنا جے دَائم اُوتھے
  43,72,رَب دِی رحمتوں ) ایہہ جَنَّت عَملاں نال تُہاڈے ہَتھ وِچ آئی
  43,73,اِس دے وِچ تُہاڈے واہتے کھانے نُوں رَج میوے ہے نیں