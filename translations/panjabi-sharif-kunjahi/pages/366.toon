quran[10]{c,v,t}:
  25,68,تے اوہ جیہڑے نال اَللہ دے ناہ مَعبُود رَلاوَن کوئی تے ناہ اس دِی جان اُوہ لیندے جِس دِی اَللہ وَّلوں ٹھاک اے (مَنع کِیتا گیا اے) ہاں بَدلے دِی گَل وَکھری اے اوہ زِناؤں وِی بَچدے نیں کیوں جے اِیہہ کَم جو وِی کَرسِی اَپنے کِیتے دَا پَھل پاسِی
  25,69,روزِ قیامت دُونا مِلس عَذاب اِس تائیں ایس خواری وِچ ہمیشہ اِی اوہ رہسی
  25,70,ہاں جِس توبہ کِیتی تے اِیمانی ہویا تے چَنگے کَم اُس نے کِیتے اُس نُوں بَد عَملاں دِی تَھا ویں نیک عَملاں دِی اگوں توفیق ملے دِی ، بے شَک اَللہ بَخشَنْہارا تے مہری اے
  25,71,تے جِس توبہ کِیتی تے کَم چَنگے کِیتے اُس نے سَمجھو اَللہ دے وَل موڑا کَھادَا جیئوں مُڑنے دَا حَق ہو ندا اے
  25,72,تے اوہ جیہڑے کُوڑ کُڑل دے کول ناہ جاندے تے چوّلاٹاں (لغو )کولوں لَنگھدے لَنگھ جاندے نیں جَچدی لَنگھن
  25,73,تے اوہ جیہڑے رَبی مَتَّاںسُن دے ہوئے ناہ اَنھے ناہ بولے (بہرے ) ہوندے
  25,74,تے اوہ جیہڑے ایہہ دُعائیں مَنگدے رہندے اے رَبْ سَاڈے سَانوں زَالاں(بیویاں تے) آلاں (اولاد ) وَلّوں بَخشیں ٹھنڈ اَکھیاں دِی اَتے اَسانوں مُتقیاں دَا تُوں آگو (امام ) کَر دیویں
  25,75,اُچے محل اوہناں نُوں بَدلے وِچ مَلِیسَن اوہناں دِی جرنی(صبر ) دے پاروں تے اوہناں محلاں دے اَندر ، اگوں وَالی ایہہ سُنَنْ دے سَت ْ بِسْم ِاللہ جِی آیاں نُوں
  25,76,اوہناں وِچ ہمیشہ رہسَنْ واہوَا سوہنی ٹھہر اوہ ہوسِی تے بہر ہوسِی
  25,77,کہہ دو جے تُسی ناہ چتارو رَب میرے نُوں ،بے نیاز اوہ اِس توں، منکر اُ س دے تھی وَنجے او ، اِس دے بھَا ر تُہاڈے اُتّے پے کے رہنا