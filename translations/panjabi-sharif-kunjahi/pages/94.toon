quran[7]{c,v,t}:
  4,95,اِکی وَ ٹے کِدی ناہ تُل دے ۔ مار پَتھَلّے بے عذرے جُو بیہٹھے رہندے ، پَر مومَن کہلاندے ہے نیں ، پر اوہ جیہڑے رَب دِی رَاہے دولت لاکے ، جاناں لاکے رہن جہادےجُٹے مَا لیں (مال سے ) جَانیں (جان سے ) ، رَب دِی راہ جہادے جُٹے ہویاں دَا اے دَرجہ اُچّا اوہناں نالوں جیہڑے مار پَتھلے بہندے ، تے اَللہ دَا ہر وَعدہ اِی سُچا ہے وے ، اَجر وَدھیرا اَللہ دے کے ، ہے مجاہد لوکاں تائیں نِٹھلاں (گھر بیٹھن والے آں ) تَوں وَڈیاندا
  4,96,دَرجے، بخشش، رحمت سَبھے اُس دے وَلّوں ، بے شک اَللہ آپ غفور رحیم اے
  4,97,اَپنیاں جاناں نال جِنہاں سِی ظُلم اِی کِیتا ( پر ناہ ہجرت کیتی ) جان فرشتے جَد اوہناں دِی قبض کَرن دے ایہہ ُپچھن دے ، آخر کی تہانوں وَگّی ، اوہ آکھن دے اَس ہِینے کَمزورے ہے سَاں دُنیا اُتّے ، اوہ پُچھن دے کی خُدا دِی دُنیا اینی کھُلی ناہ سِی کو چ تُسی کِدھرے کر سَکدے ، ایہہ بہانے سَاز جنہاں دِی ٹیک جہنم تے اوہ ڈَاہڈی بھیڑی ٹیک اے
  4,98,اوہناں لوکاں دِی گَل وَکھری ، کَمزوری تَوں جیہڑے مَرداں زَالاں بالاں (عورتاں، بچیاں ) کول وَسیلہ ناہ سِی کوئی تے ناہ کِدھرے ہے سِی جانے جوغے
  4,99,ہو سَکدا اے اَللہ کرے معاف اوہناں نُوں ، کیوں جے اوہ معافی دینے ، بخشش کَرنے والا ہے وے
  4,100,اَللہ دے رَستے وِچ ہجرت کرنے والے نُوں ٹھاہراں دِی تھوہڑ (کمی ) ناہ ہو سِی ناہ رِزقے دِی تَنگی ، اَللہ اَتے رَسُول دِی خاطر جِس نے گھَر ددَر چھَڈیا ، ہِجرت کِیتی اِس حالت وِچ مرنے اُتّے اَجر اس کَم دَا اَللہ اُتّے وَاجب ہو یا ، بے شک اَللہ آپ غفور رحیم اے
  4,101,ویکھو، واہنڈے جاندے ویلے ، حَرج ناہ کوئی ہے نماز چھُیڑی پڑھنی (مختصر پڑھنی ) )، ڈَر ہووے کافر فِتنہ پیدا کَرسن ، شک ناہ کوئی کافر دشمن ہین تہاڈے کھُلَّم کھُلے