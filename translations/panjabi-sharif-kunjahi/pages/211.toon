quran[5]{c,v,t}:
  10,21,جد لوکائی رحمت ساڈی نوں چھکدی ہے اپنے اُتے بیتی ہوئی تنگی پچھوں،تاں آیات(نشانیاں ) اَساڈی بارے گھتکل(چال بازی) سو طر ح دی سوچے،کہہ دے اللہ بھانجی موڑن وچ ترکھا ہے تہاڈے کولوں ،لکھدے رہندے ہین اَساڈے گھلے ہوئے ہر اِک چال تہاڈی
  10,22,اوہواہے جے جل تھل اندر، جیہڑا سفر کراندا ہے جے ، بیڑی (کشتی)وچ وی جد ہوندے او۔تے جد بیری سُدھ وا (موافق ہوا)دی تھاپڑ لے کےتَردی ہے ،خوش ہوندے اِس پاروں لوکی،آجاندی پر جد وا(ہوا) کو ڑی(مخالف) جس توں ٹھلاں (لہراں)اُٹھن تھاں تھاں،سمجھ آون جے اوہ گِھر گھتے(گِھر گئےنیں)،تاں مُڑ اللہ چیتا آوے سچے دِل توں،تے اوہ کہن بچائیں جے کر توں اَسانوں ایس پھسن توں ، شکر کراں دے ساری عمرے
  10,23,تے جد اوہ (اللہ )بچا لیندا اے اوہ پھِردےنیں دنیا دے وچ دھکے(بغاوت) کردے،لوکو سُن لئو۔اے دھکے شاہی ایہہ تہاڈی،اپنی ای آپ اُتے پینی،چار دہاڑے موجاں کر لئو دنیا اُتے،ساڈے وَل ای مُڑ آؤنا اے ،فیر تہانو ں دَس دیواں دے، کی کرتوت تہا ڈے ہے سن
  10,24,اس دنیا دا جیون ہے وےپانی وَرگا ،اَساں اُتارن اس دا کیتا،اسماناں توںجس دے پاروں دھرتی اُتے خوب انگوری (پیدوار)ہوئی جس نوں کھاندے بندے وی نیں ،تے ڈنگر وی ،ایتھوں تک جے جوبن اُتے دھرتی آوے تے رنگ کڈے، تے اس دے وسنیک(مالک) ایہہ سمجھن ایہہ اِساڈے قبضے دے وچ اے،اِک راتیں یا اِک دہاڑے اَمر اَساڈا پر آجاوے تے کر دیووے وڈھی (کٹی ہوئی )پیلی(کھیتی) دے وانگ اس نوں، کل جیویں ناہ ایتھے ہے سی ناہ شےای کوئی،سوچاں والے لوکاں دے کن پائیے انج پتے دی گھلاں، وَکھ وَکھ کر کے
  10,25,اللہ سدّےہر کسے نوں چینی(سلامتی والے ) ڈیرے پاسے پر او جس نوں چاہندا ہے وے ،سدھے راہ تے پا دیندا اے