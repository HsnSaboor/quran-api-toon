quran[8]{c,v,t}:
  18,54,ایسے اِی قُرآن وِچ اَساں مِثَالاں مُڑ مُڑ دِتّیاں ، پر اِنسان ایہہ اَکثر گلَاں وِچ پَھڈے بازی کَردا
  18,55,تے لوکاں نُوں کِس نے ڈَکیا ہے ہدایت پانوں تے ایمان لَیاؤنوں تے کیتے بخشاؤنوں اَپنے رَب دے کولوں جَد ہَدایت کول اوہناں دے آ پُجی اے ، کی چاہندے نیں ، اوہناں اُتٗے وَڈکڑیاں دِی وَرتی وَرتے یاں عذاب اوہ اَکھیں تَکن
  18,56,اَساں رَسُولاں نُوں تے گھَلیا آس دِلاوے تے ڈَر پاوے کر کے ، پَر اوہ جیہڑے باطل دے نیں پچِھے لگَے ، پٹھاں چاندے تاں جے اوہ اس دے نال حق دی کَنڈ لا وَنجن ایسے کر کے دَسَّاں تے دَبکاٹاں نُوں اوہ چَکھدے
  18,57,اوس توں وَدھ کے ماڑی قِسمت والا کیہڑا جس دے اَگے رَب دِی آیات بولی جائے تے اوہ اِس تَوں مُونھ بھوَائے تے کَرتوت اوہ اَپنے بھُل جائے اَساں غلاف اوہناں دے قَلباں اُتّے چاہڑے تاں جے اوہ سَمَجھوں رہ جاوَن کَنَّاں دے وِچ جَھپے پائے ایسے کَرکے تُوں اوہناں نُوں رَاہ دے وَل بُلائیں وِی تاَں اوہ ناہ رَاہے پیسَن اُکا
  18,58,اُونج رَب تیرا بخشنہار تے رحمت دَا بھَریا ہویا ، نئیں تاں جے اوہ اوہناں دے کَرتوتاں تے پکڑ کَریندا ، جَھٹ عذاب اوہناں تے گھَلدا ، ، پَر اوہناں دے و؟اہتے مِتھیا ہویا ویلا جِس دے کولوں اوہناں کِدھرے بچ ناہ سَکنا
  18,59,کِنیاَں جھوکاں ہین اَجہیاں اَساں جنہاں نُوں مار مُکایا جَد اوہناں نے پُٹھاں پھَڑیاں تے اوہناں دے مَر مکنے دَا وَقت مُقرر کِیتا
  18,60,تے موسٰی نے جَد چیلے نُوں ایہہ گَل آکھی میں تاَں بھانویں سال وَہاون چَل دَا جَاسَاں جَد تائیں اوہ تَھاں ناہ آوے جِتھے دو دَریا مل دے نیں
  18,61,تے جَد اوہ دو میلی ا َپڑے (سنگم تے اَپڑے ) مَچھی چیتے وِچوں نِکلی تے اوہ جا پانی وِچ پُجی۔ (چلی گئی )