quran[19]{c,v,t}:
  73,1,کَمْلی والے
  73,2,تھوڑا کُو(دیرلئی) اُٹھْیا کَر رَاتی۔
  73,3,اَدھ دَا وَارا (اَدھی رات) اِس نُوں کُجھ گَھٹَاوِی سَکنیں
  73,4,بلکہ کُجھ وَدھا وِی سکنیں ،پر ہر صورت ،کَریا کَر تُوںسہجے سہجے (ٹہرٹہر)نال تلاوت
  73,5,اَوْکھا کَم اِک تیرے ذِمے پانا ہے وے(جس دے واہتے رَات دَا جاگن بڑا ضروری)
  73,6,رَات سَمے ای دِل تے لَب دی ٹھیک ہوندی اے سَنگت،سُتھرے بول کوئیندے اُس دَم(قرآن پڑھن لئی زیادہ موزوں اے)
  73,7,دِن چَڑھیاں تے بھَا تیرے تے ،ہو جاندے نیں رُوجھ لَمیرے(دن وچ مصروفیات وَدھ جاندیاں نیں)
  73,8,رب اپنے دا نام دِھیا تُوں(ذکر کر)،گَل دےلاہ کے اِنْج گلیرے (سَب نُوں چھَڈ کے)،جئیوں لاہنے دَا حَق ہوندا اے،تے ہو اُس دے نیڑے
  73,9,چڑھدے دا وِی رَب اوہوا اے ۔لِہندے دا وِی اوہوا، باجھ(سوا) اُس دے معبود ناہ کوئی۔مَن اوسے نُوں ، کاج سوَارَن والا اپنا (اوسے نُوں اپنا وَکیل بنا لے)
  73,10,جو کجھ تینوں کہندے نیں پے،سُن دَ ا جَا ، دِل وَڈا کر کے، چَج دِی کر کے راہ نَکھیڑی،راہ نکھیڑ (الگ کر ) اوہناں تُوں اپنی
  73,11,مینوں اِہناں دولتمنداں تے جھُٹیاران والے لوکاں نال آپے اِی نِبڑن دے تُوں،ہور اَجے کجُھ چِر تَک(وقت لئی ) اوہناں دےرَسّے چھَڈے رَکھ لَمیرے
  73,12,ساڈے کول اوہناں دے واہتے پکھیڑہے نیں(بھاری بیڑیاں تےبھَڑکدی اگ)
  73,13,گَل گُھوٹو کھاہد (حَلق وِچ پھَسَّن والا کھانا)اوہناں واہتے ہور عذاب گھنے دَر دِیلے
  73,14,جس دن ایس زمین تے اس دے جبَلاں(پہاڑاں) کَمْبن لگ پینا اے تے ہو جا نا جَبلاں ریتل ٹیلے(پہاڑاں ریت دے ٹیلے بن جانا)
  73,15,اَساں تہاڈے وَل اوسے طور رَسول اپنے نُوں گھَلیا عینی شَاہد کرکے ،جیوں کر، اَج تَوں پہلاں ، وَل فرعون ، اَساں سِی گھَلیا۔
  73,16,اُس وی سِر گَردانی کِیتی ،ساڈے گھلّے وَلّوں ،جِس تَوں ہوئی پکڑ اَساڈی ،اِس نوں ڈاہڈی
  73,17,جے کر اَج تُسی وِی اِنجے نابر (منکر) ہوئے، کیوں کَر بَچن تُہاڈا ہوسی ،ہیبت جِس دِی جَمیاں نُوں(بَچیاں نُوں ) بُڈھیاں کردینا
  73,18,اس دِی سختی پاروں اُس دِن ایس فلک نے پَھٹ جانا ایں(اے) تے اپنے ایں رَب دِی آکھی ہو کے رہنا
  73,19,ایہہ تاں گَل اِک مَت (نصیحت )والی اے ،جس دا،اَگوں دِل کردا ،اے راہ رَبانی نپے