quran[15]{c,v,t}:
  20,99,اے پیغمبر ) اِنج اِی آں تینوں دَس دے بیتے ویلے دی ہَر بیتی وِچوں ٹانویں ٹانویں ، اپنے کولوں تینوں اِک متونی دِتّی ( درسِ نصیحت عطا کیتا )
  20,100,جِس نے اس تَوں مونہہ بھَوایا اُس نے سَمجھو روزقیامت بھَار (گناہ دا ) چایا
  20,101,ایسے حالت وِچ ہمیشہ اِی اوہ رہسن ، روزِ قیامت بھار بڑا اِیہہ اَوکھا ہوسِی اوہناں وَاہتے
  20,102,پھُوک پَوَے دِی جَد قَرناوے ،جُرمی لوک اُٹھیسن اوس دِہاڑے تے اَکھاں وِچ نُور ناہ ہوسِی
  20,103,اِک دوجے نال گھُر گھُر کردے اوہ آکھن دے ، دَس دِناں دَا وَارا جاپے ، ویلا لَنگھیا (مرَنوں پچِھے )
  20,104,اِیہہ تاں عِلم اَسانوں ہے وے جو کُجھ وِی اوہ مُونہوں کَڈ دے ، اوہناں وِچوں جیہڑا سَب توںسُرتا ہوسِی اوہ آکھے دَا اِک دن دَا اِی وَارا َلنگھیا
  20,105,لوکی تینوں پچھدے ہین پہاڑاں بارے ، دَس اوہناں نُوں رب میرے نے ہَین کھِلار اُڈانے سارے
  20,106,دَھرتی وَانگ اوہ رَڑ ہو جاسِن (چٹیل میدان ہو جاسن )
  20,107,ڈؤہنگوں خالی اُچیائیوں وِی خالی ( دھرتی تے کوئی سلوٹ ناہ ویکھو دے )
  20,108,اوس دِہاڑے سَدَّن والے دی سَد تے ٹُرنے والے دے رسَتے وِچ ، موڑ ناہ ہوسِی تے آوازاں رَب دے خوفوں بہہ بہہ جاسَن پیراں دے کھَڑکاروں وَدھ ناہ کناّں وِچ کُجھ پیسی
  20,109,اوس دِہاڑے کَم سفارش کجھ ناہ دیسی اُس نُوں چھَڈ کے جِس دے بارے آپ خُدا فرمایا ہوسی تے مُڑ اُس دی گَل قبولی (سوائے اوس دے جس نُوں رحمان اجازت دیسی تے اوس دِی گَل پسند کَرسِی )
  20,110,رَب تاں جانے جوکجَھ ہر کِسے دے اَگے تے ہر کِسے دے پچِھے ، بندہ اَپنے عِلموں اُس نُوں گھیر ناہ سَکدا
  20,111,روزِقیامت اوس حَيِّ الْقَيُّوْمِ م دے اَگے مونھ جُھک جاسَن تے جس ظُلمے دِی پَنڈ چائی اوہ اِی نامُراد ہوسِی
  20,112,اے پَر جِس نے کیتے کَم چنگیرے تے مُومن وِی ہویا اوس دِی ناہ حق تلفی ہوسی ، ناہ اُس نال وَدھیکی ہوسِی ( ناہ ظلم ہوسی )
  20,113,اِہناں گلَاں نُوں اِی سمَجھانے واہتے اِی تے ہے قُرآن اِیہہ عربی دے وِچ نازل کیتا تے اِس اَندر بھوں بھون (بار بار ) دَبکاٹاں دِی گَل کِیتی تَاں جے لوکی بَچ بَچا کے دِن گزارَن یاں اوہناں دے اَندر سوچ اُگیوے اِس تَوں