quran[18]{c,v,t}:
  98,8,اُس دَا اَپنے رَب دے کولوں اَجَرْ اِیہہ مِلْسِی، اوہ بَہشتاں والے ہوسَنْ کول جِنہاں دے وَگدے پانی،دائم اوہناں دے وِچ رہسَنْ، اَللہ راضی اوہناں اُتّے اوہ راضی اَللہ اُتّے،اِیہہ رُتبہ اوسے نُوں مِلْدَا جِس دے اَندر خُوف خُدا دَا
  99,1,تے جََد اِیہہ زمین تَھَرتَھَر کَر سِی جِویں کَرنے دَا حَق ہوندا اے
  99,2,تے کَڈ ھ دَیسی بھَا ر(بوجھ) اَندر دے
  99,3,تے ہر کوئی اِیہی آکھے دَِا ،کی ہویا اے اِیہنوں
  99,4,اوس دِہاڑے اوہ دَسّے دِی (دھرتی بول پَوَے گی ) کیہڑی کیہڑی گَل اِس کول اے
  99,5,کیوں جے رَبْ تیرے دے وَلّوں ا ے اِشارہ اُس نُوں ہوسِی
  99,6,اوس دِہاڑے ہر کِسے نیں کَلیاں کَلیاں (وَکھرے وَکھرے) حاضر ہونا تاں جے اَپنا کِیتا (اعمال) ویکھن
  99,7,تے جِس رَتّی(بھورا) وِی بھَلیائی کِیتی ہوسِی اوہ تَک لیسی (ویکھ لَیسی)
  99,8,تے جس رتّی(بھورا) وی مَندیائی(برائی) کیتی ہوسی اوہ تَک لیسی (ویکھ لیسی)
  100,1,سُونْہہ اوہناں دِی جیہڑے پھُونگر پھُونگر بھَجدے(نسدے)
  100,2,تے پوڑاں دے نال چَنگاڑے کَڈدے
  100,3,تے لو (صبح) ہوندے ویلے نُوں چھاپے پاندے
  100,4,دھوڑاں پَٹدے جا (گردو غبار اُڑاندے ہوئے )
  100,5,اوہ لوکاں دے وِچ وَڑْدے
  100,6,اِیہہ اِنسان بڑا ناشُکرا رَبْ اَپنے دَا
  100,7,تے اوہ آپ گَوَاہ وِی اِس دَا
  100,8,بے شک اِس وِچ مال پیار ہے حََدّوں چَوکھا
  100,9,اوہ ویلا اوہ بُھُلیا ہویا جَد قبراں چوں ہر کاسے(اِک )نے اُٹھ کھَلُونا