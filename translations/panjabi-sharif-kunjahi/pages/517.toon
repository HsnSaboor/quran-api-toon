quran[7]{c,v,t}:
  49,12,اے ایمان لیائے لوکوچوکھے ظَن کَرن دِی عادت پاؤ ناہیں، کجُھ ظن ہون گُناہیں داخل،انِجے کھوتر کھوتر وِی ناہ چَنگی ہوندی(تجسس ناہ کریا کرو ) پچھوں کنڈی اِک دوجے دے کیڑے کَڈنے (غیبت کرنی) وِی ناہ چنَگے،کِس نُوں وارا کھاندا ہے وے اپنے موئے بھائی دا جے اوہ ماس (گوشت )کھائے اِس توں تُسی کراہت کَردے (غیبت ایہوا کُجھ اے) خوف خُد ا دَا اَندر رَکھو۔اَللہ توبہ نُوں مَن دا ہے تے اوہ مہری
  49,13,لوکو اَساں تُہانوں پیدا نَر نَاری(مر دعورت) توَں کیتا، مڑ وَنڈ دِتّا زاتاں اَتے جماتاں اَندر،تاں جے اِک دُوجے نُوں اس حوالے نال پَچھانو اونج اَگیرے اَللہ دے تے اوہنے ہونا جِس وِچ خوف خُدا دَا چوکھا ،بے شک اَللہ خبراں وَالا علِماں والا
  49,14,کہنے نُوں تے بَدو وِی ہُن کہندے نیں ،ہے ایماں اَساں لے آندا۔دَس اوہناں نُوں ناہ ایمان تُساں لے آندا ، ایہہ آکھو جے ساڈے گَل وچ پیا گلانواں ، اَجے تُہاڈے دل ناہ ماسہ مومن ہوئے، مُڑ وِی جے تُساں سِر سٹَے اَللہ اَگے تے اِس دے پیغمبر اَگے،(اَللہ تے اس دے پیغمبر دی اطاعت کیتی ) رَب تُہاڈے عمَلاں وچوں کجھ گھٹَاسِی ناہیں ،بے شَک اللہ آپ غفور رحیم اے
  49,15,مومن تے اوہ ہوندے جیہڑے اَللہ تے ایمان لیائے نالے اُس دے پیغمبر تے فیر کَدے وِی شک ناہ کیتا، مالوں ،جانوں راہ ِاَللہ دے رہے جہاداں کَردے،ا ِنج دے ، اَندرُوں مَنَّن والے
  49,16,کہہ دے کی جتَاندے او دِین اپنے دے بارے رَبْ نُوں ، اوہ تاں جانے جو کجُھ وِی اَسماناں وِچ اے، دَھرتی وِچ اے اوس تَوں کیہڑی شے بھُلی اے
  49,17,تیرےتے ایہہ دَین چڑھاوَن (احسان جتانا) جے اسلام قبول اَج کیتا، کہہ دے جے احسان ناہ چاَہڑو اَج اسلام لیاوَن اُتّے ، اصل اِحسان تُہاڈےاُتّے ہے اَللہ دَا جِس تُہانوں راہ ایمانی دَسیا ہے وے جے کَر ڈِھڈوں گَل کردے او
  49,18,بے شک اللہ اَسماناں تے دَھرتی دے سارے غیباں نوں جانے تے جو کجھ وی کردے ہے او ، اوہ پیا ویکھے