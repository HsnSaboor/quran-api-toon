quran[18]{c,v,t}:
  68,43,نین اوہناں دے نِیویں ہوسَن، شرَموں چڑھدی جاندی ہوس خواری۔ اے اودوں وِی مَسجد وَل بُلائے جاندے،جَد ہوندے سَن اِس دُنیا دے وچ چنگم چنگے
  68,44,ہُن ہَتھ میرا ناہ ڈَکیں ، میں اوہناں نُوں سَمجھ لو َاں دا، جیہڑے وِی ۔ایہہ گَل میری تَسلیم ناہ کَردے،ہولی ہولی پکڑ اوہناں دِی انج کَرنی ایں جے اوہناں نُوں کیڑ(خبر)ناہ ہونی،
  68,45,ڈِھل اوہناں نُوں دیندا جاوَاں، پر ہے پَکڑ پَکیری میری
  68,46,توں اوہناں تَوں اَجر ناہ مَنگیں ،جِس دِی چَٹی بھَرنے توں اوہ لِفدے (بوجھ تلے دبے جا رہے نیں )
  68,47,کی کوئی غیبی علم اے جِس نُوں لاگُو کَردے
  68,48,رَب اپنے دے وَلّوں کوئی جد تائیں ناہ ملے اشارہ۔ جردا جا توں (صبر کر)تے اُس مچھلی وَانگوں سوڑ ناہ کھائیں جَد اوہ غم تَوں بے وَس ہو کے ،رَب دے اَگے فریادی ہویا،
  68,49,جے احسان خدا دا اوس نوں ناہ ٹَھل لیندا تے اوس رَڑے تے(چٹیل میدان )، مندے رَدلے(مذموم ہوکے ) ڈِگیا ہونا ہے سِی
  68,50,پر رَب اوہدے،اوس نُوں سینے دے نال لاکے ، نیکوکاراں وچوں کیتا
  68,51,ایہہ کافر انج تینوں تَکدے ،جے اوہ کھَا اِی جاوَن تینوں ،جَد کَدے قرآن اوہ سُن لیندےنیں اوہ تینوں سُودائی کہندے
  68,52,حالاں اِس وِچ مَت اِی مَت اے (نصیحت اے )سارے جَگ دے واہتے
  69,1,ہووَنہاری
  69,2,کنج دِی ہووَنہاری
  69,3,تُوں ناہ جانے کی اوہ ہووَنہاری
  69,4,اس کُٹ چاہڑن والی نُوں، ناہ عاداں اَتے ثموداں مَنیا
  69,5,آخر گجل (سخت حادثہ) گُھٹ ثمودیاں دَا بھَریا
  69,6,مار مُکایا عادکیاں نُوں سِی ،بے واگ شَکاٹے(شدید طوفان)
  69,7,اس نوں اوہناں اُتّے چھَڈیا ،اَٹھ دِہاڑے تے سَت رَاتاں اَتوڑتی(مسلسل) اوہ انج ڈِھٹھے ہوئے جاپَن اس دِی پھَنڈوں ، جِویں کھجوری موچھے اُکھڑے ڈِگے ہوئے
  69,8,اَج اوہناں دَا کَکھ ناہ باقی