quran[8]{c,v,t}:
  7,88,قوم اوس دِی دے آ کڑ خاں اِیہہ گَل آکھی شُعیب اَساں چِک دیساں (کڈ دیساں)تینوں اِپنے پِنڈوں(بستی توں) نالے تیرے سَنگ پَالاں نُوں یاں مُڑساڈے وَاڑے وَڑنا پیسی (ساڈی ملت وچ واپس آنا ہوسِی) اوس کہیا جے دِل ناہ سَاڈا مَنّے(دل ساڈا ناہ تسلیم کرے فیر وی)
  7,89,انج کرئیے ، تے اَللہ بارے کوڑی تانی تنیئے(اَللہ تے جھُوٹھ گھڑن والے ہوئیے )جے اوسے اِی وَاڑے وَڑئیے(اوسے ملت وچ فیر داخل ہوئیے) جِس توں اَللہ آپ بچایا ہے سی سانوں ایہہ سَانوں زیب ناہ دیووے فیر اُودھر نوں مُڑئیے، ایہہ ناہ اَللہ مالک ساڈا ہرگز چاہے ،عِلم اَساڈے رَب دَا ہے وے ہر اِک شے نوں وَلّی کھَلوتا (ہَر شے نوں گھِیرے وچ لِتّا ہوا اے)۔اَساں توَکّل اُس تےکیتا،رَبّا ساڈے تے ایس قوم اَساڈی دے وِچ کَردے توں نَکھیڑا سچّا(بہترین فیصلہ) ،توں ای ایں چَنگائیں نکَھِیڑا کَرنے والا(توں ای بہترین فیصلہ کرن والا اے)
  7,90,قوم اِس دِی دے کَفروناں چوں سِر کڈھیاں اِعلان اِیہہ کیتا،جس کِسے وی راہ شُعیبی مَلّی(شُعیب دی پیروی کیتی) سَمجھو گھَا ٹا کھَادا
  7,91,تے اوہناں نُوں آن بھُہچالے نَپیا (اِک دل ہلا دین والی آفت آپھڑیا )تے اوہ اَپنے اَندراں(گھراں) وچ ا ی مُوندھے ہوگئےـ
  7,92,گَل شُعیب نَبی دی نُوں جھُٹھیارن والے۔انِج ہوئے جیئوں اوہ اوتھے ہوندے اِی ناہ سِی،گَل اوہدی جھُٹھیارن والے گھَاٹا کھَانے وَالے ہوئے
  7,93,اوہناں توں اِک پاسے ،اوہ اِیہہ کہند ا ہویا،لوکو میں اَپڑا (پہنچا) تہاڈے تک دِتّی گَل تُہاڈے رَب دِی نال تہانوں مَت(نصیحت ) وی دِتّی،ہُن جھُراں تے کِکَن جھُراں(افسوس کراں) میں ا َن مَن لوکاں دے حال اُتّے(حق دے منکر لوکا ں دے حال تے)
  7,94,نَبی اَسی جَد کَدی وِی، کِدھرے گھَلّے ،پہلاں اوتھے دے وَسکیناں تائیں مَالی ،جاَنی بَد حَالی وِچ پایا، تاں جے عجز اوہناں وِچ آئے
  7,95,دُکھ اوہناں دے جَد وِی سُکھاں وِچ بدلائے تے اوہ پھَلن پھُلن جد لگے تے آکھن لگے غَمی خُوشی تے سَاڈے وَڈیاں نے وِی سِی ہنڈائی(وڈیاں تے وی آئی) فیر اوہناں نُوں پَکڑ ہوئی ،اَچانک ہوئی اوہناں دے جو چِت ناہ چیتے(اوہناں دے گُمان وِچ ناہ سی)