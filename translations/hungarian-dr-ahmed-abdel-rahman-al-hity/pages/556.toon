quran[9]{c,v,t}:
  64,1,"Allah-ot magasztalja minden, ami az egekben és a földön van. Övé a királyság és Övé a hála. Ő minden dologra képes"
  64,2,"Ő az, Aki megteremtett benneteket. Van közöttetek hitetlen, és van közöttetek hívő. Ám Allah tudja, hogy ti mit tesztek"
  64,3,"Megteremtette az egeket és a földet Igazsággal. Megformázott benneteket, és a legszebb formát adta nektek. Hozzá lesz majdan a visszatérés"
  64,4,"Tudja, mi van az egekben, és mi van a földön. Tudja azt is, amit eltitkoltok, és azt is, amit fennen hangoztatok. Allah tudással bír a lelkek legrejtettebb titkairól is"
  64,5,"Vajon nem ért-e el hozzátok azoknak a híre, akik korábban hitetlenek voltak? Akik megízlelték cselekedeteik szörnyű következményeit. Fájdalmas büntetés jut majd nekik"
  64,6,"Mindez azért történt így, mert a Küldötteik világos bizonyítékokkal jöttek el hozzájuk, ám ők így Szóltak: ,. Vajon emberek fognak vezetni bennünket?\" Hitetlenek lettek és elfordultak. Ám Allah-nak nincs szüksége rájuk. Allah Önmaga által Létező, Áldott"
  64,7,"A hitetlenek azt állították, hogy nem támasztatnak föl. Mondd: De igen, az Uramra! Bizony feltámasztattok! Majd hírt kaptok arról, mit is tettetek, Mindez Allah-nak nagyon könnyű"
  64,8,"Higgyetek Allah-ban és az Ő Küldöttében ( Muhtammad- Allah áldja meg és adjon neki örök üdvösséget) és a Világosságban (ezen Korán), amit kinyilatkoztattunk! Amit ti tesztek, azt Allah nagyon jól tudja"
  64,9,"Azon a Napon, midön összegyűjt benneteket, az Összegyülekezés Napjára. Az a nap a kölcsönös rászedés napja! lesz. Aki pedig hisz Allah-ban, és jóravaló módon cselekszik, annak eltörli rossz cselekedeteit, és olyan Kertekbe juttatja, amelyek alatt folyók folynak, örök időkig azokban fog tartózkodni. Ez lesz a nagy győzelem"