quran[6]{c,v,t}:
  9,94,"Mentegetőzni fognak (a képmutatók) előttetek, mikor visszatértek hozzájuk. Mondd (Muhammad- Allah áldja meg és adjon Neki örök üdvösséget): ..Ne mentegetőzzetek! Nem hiszünk nektek. Allah hírül adta a ti híreiteket. Allah látni fogja a ti tetteiteket és a Küldött is. Majd a láthatatlan és a látható világok Tudója elé vitettek és Ő hírül. fogja majd adni nektek, amit ti cselekedtetek"
  9,95,"Esküdözni fognak majd nektek Allah-ra, ha visszatértek hozzájuk, hogy forduljatok el tőlük! Forduljatok hát el tőlük! Bizony ők maguk a tisztátalanság. A Pokol lesz a menedékhelyük, annak jutalmaként, amit megszereztek"
  9,96,"Esküdözni fognak nektek, hogy elégedettek legyetek velük. Ám Allah nem lesz elégedett a vétkesek népével"
  9,97,"A beduinok még makacsabbak a hitetlenségben és képmutatásban és még inkább hajlamosak arra, hogy ne vegyenek tudomást azon törvényi szabályozásokról, amiket Allah nyilatkoztatott ki az Ő Küldöttének ( Muhammad- Allah áldja meg és adjon Neki örök üdvösséget). Allah azonban Tudó és Bölcs"
  9,98,"A beduinok között vannak olyanok, akik adósságnak tekintik azt, amit hozzájárulásként adnak és azt lesik mikor fordul rosszra a sorsotok. Azonban az ő sorsuk fog rosszra fordulni. Allah Halló és Tudó"
  9,99,"Ám olyanok is vannak a beduinok között, akik hisznek Allah-ban és az Utolsó Napban és, amit hozzájárulásként adnak azt adománynak tekintik Allah- nál, és a Küldött imáit is. Felajánlások ezek a számukra, amelyek által Allah az Ő irgalmába lépteti őket. Bizony Allah Megbocsátó és Irgalmas"