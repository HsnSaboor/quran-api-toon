translation[14]{c,v,t}:
  23,105,Anizange yini nifundelwe amavesi ami kulapho nina naniwaphika na
  23,106,"Bayothi, “Nkosi yethu kwasinqoba okubi (ukuhlupheka) kwethu futhi sasingabantu abadukile”"
  23,107,Nkosi yethu sikhiphe kukona ngakho-ke uma siphindela kuyobe ngempela singabangalungile
  23,108,Uyothi (uMvelinqangi) salelani kusona futhi ningakhulumi nami
  23,109,"Ngempela kwakuneqembu ezincekwini zami elathi, “Nkosi yethu sakholwa ngakho-ke sithethelele futhi yiba nomusa kuthina futhi wena ungongcono kunabo bonke abanomusa”"
  23,110,Kepha nina nabenza inhlekisa kwaze kwaba yilapho benenza ukuthi nikhohlwe isikhumbuzo sami futhi nina nanibahleka
  23,111,Ngempela mina ngibanike umvuzo kulolusuku ngokubekezela kwabo ngempela bona bangabaphumeleleyo
  23,112,"Uyothi, “Nahlala iminyaka emingaki emhlabeni na?”"
  23,113,"Bayothi, “sahlala usuku noma ingxenye yosuku ngakho-ke buza labo ababalayo”"
  23,114,"Uyothi, “anihlalanga ngaphandle kwesikhathi esincane ukube nje nina benazi”"
  23,115,Ngakube nicabanga ukuthi sanidalela ubala nokuthi nina angeke nibuyiselwe kuthina na
  23,116,"Ngakho-ke makaphakanyiswe uMvelinqangi iNkosi yeqiniso akekho omelwe ukukhonzwa ngaphandle kwakhe, iNkosi yesihlalo sobukhosi esihloniphekile"
  23,117,"Futhi noma ngabe ngubani omemeza omunye uNkulunkulu esikhundleni sikaMvelinqangi akanabufakazi ngalokho, ngakho-ke kuphela ukwehlulelwa kwakhe kuseNkosini yakhe ngempela izoni angeke ziphumelele"
  23,118,"Futhi ithi “Nkosi yami thethelela, yiba nomusa futhi wena ungongcono kunabo bonke abanomusa”"