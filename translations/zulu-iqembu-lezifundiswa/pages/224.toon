translation[9]{c,v,t}:
  11,20,"Labo angeke baphunyuke (esijezisweni) kulomhlaba futhi angeke babe namvikeli ngaphandle kukaMvelinqangi, siyophindaphindwa kubona isijeziso (ngenxa yokuthi) babengafuni ukuzwa futhi babengafuni ukubona"
  11,21,Labo yibona abalahle imiphefumulo yabo futhi okwabadukisa ilokho ababekuqamba
  11,22,Ngokungangabazeki ukuthi bona empilweni ezayo bangabalahlekelweyo kakhulu
  11,23,Ngempela labo abakholwayo futhi abenza izenzo ezilungileyo bazithobe eNkosini yabo labo bangabangane besivande bona bayohlala khona ingunaphakade
  11,24,"Isibonelo samaqembu amabili sinjengesempumputhe nesithuli nobonayo nozwayo, ngakube bobabili bayalingana ngokufanayo na? Ngakube aniqapheli yini na"
  11,25,Futhi ngempela sathumela uNowa kubantu bakhe (wathi) ngempela mina kunina ngingumxwayisi ogqamile
  11,26,Ukuthi ningakhonzi lutho ngaphandle kukaMvelinqangi ngempela mina nginesabela isijeziso sosuku olubuhlungu
  11,27,"Ngakho-ke abaholi balabo (bantu) ababengakholwa phakathi kwabantu bakhe bathi “sikubona ungeyilutho ngaphandle kokuthi ungumuntu nje onjengathi futhi asiboni muntu ekulandela ngaphandle kwalabo abangaphansi kwethu ngezinga bakulandela ngaphandle kokucabanga, asiniboni nifaneleke ngaphezu kwethu, kepha sicabanga ukuthi ningabaqambi bamanga.”"
  11,28,"Wathi “Oh bantu bami! ngakube nibonile yini ukuthi nginabo ubufakazi obucacile obuvela eNkosini yami futhi ingiphile umusa ovela kuyona, kwenziwa kwasitheka kunina singaniphoqa yini ukuthi nibamukele (ubufakazi obucacile) kulapho nina nibuzonda na?”"