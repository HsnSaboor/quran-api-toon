translation[9]{c,v,t}:
  10,89,"(UMvelinqangi) wathi, “umthandazo wenu nobabili (waMose no-Aroni) uphendulekile ngakho-ke nobabili yimani kanjalo endleleni eqondile nobabili ningalandeli indlela yalabo abangalazi (iqiniso)"
  10,90,"Futhi sabawelisa olwandle abantwana bakwa-Israyeli ngakho- ke uFaro namabutho akhe wabalandela ukuze abacindezele futhi abadlove (njengezitha) kwaze kwaba yilapho eminza khona, wathi, “ngiyakholwa ukuthi akekho onokukhonzwa ngaphandle kwalowo abakholwa kuyena abantwana bakwa- Israyeli\tnami\tngingomunye\twabazinikeleyo\tngaphansi kwentando kaMvelinqangi”"
  10,91,Manje (uyakholwa) kepha wawungahloniphi naphambilini futhi wena wawungomunye wabangalungile
  10,92,Ngakho-ke ngalolusuku sizokuhlenga emzimbeni wakho (olwandle futhi ungonakali umzimba wakho) ukuze ube uphawu kulabo abayolandela emva kwakho futhi ngempela baningi abantu abangazinaki izimpawu zethu
  10,93,"Futhi ngempela sabahlalisa abantwana bakwa-Israyeli endaweni yokuhlala enhle futhi sababele ezintweni ezinhle, abazange baphikisane kwaze kwaba yilapho befikelwa khona ulwazi, ngempela iNkosi yakho iyohlulela phakathi kwabo ngosuku lokuvuka kwabafileyo kulokho ababephikisana kukona"
  10,94,"Uma ungabaza kulokhu esakwehlisela phansi kuwena ngakho- ke buza labo abayifundayo incwadi ngaphambilini kwakho ngempela lakufikela iqiniso elivela eNkosini yakho, ungabi ngomunye wabangabazayo"
  10,95,Futhi ungabi ngomunye walabo ababephika amavesi kaMvelinqangi ngokuba uzoba ngomunye wabalahlekelweyo
  10,96,"Ngempela labo elagcwaliseka kubona izwi leNkosi yakho, angeke bakholwe"
  10,97,"Ngisho noma ngabe bangafikelwa yizona zonke izimpawu (angeke bakholwe), kuze kube babona isijeziso esibuhlungu"