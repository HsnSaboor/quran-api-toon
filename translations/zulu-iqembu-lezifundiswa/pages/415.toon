quran[11]{c,v,t}:
  32,1,ALIF LAAM MEEM
  32,2,Isambulo sencwadi ekungenakungabaza kuyo ivela eNkosini yemihlaba
  32,3,"Noma bathi wayiqamba qhabo! Yona iyiqiniso elivela eNkosini yakho ukuze uxwayise abantu ekungazange kufike kubona umxwayisi ngaphambilini kwakho, ukuze baholeleke (endleleni eqondile)"
  32,4,"UMvelinqangi nguyena owadala amazulu nomhlaba kanye nako konke okuphakathi kwako kokubili ngezinsuku eziyisithupha wayesezibeka esihlalweni sobukhosi, aninaye omunye umvikela nomncengeli ngaphandle kwakhe anikhumbuli yini na"
  32,5,"Uhlela udaba kusuka ezulwini kuya emhlabeni bese elukhuphukisela kuyena ngosuku, isilinganiso sako esiyiminyaka eyinkulungwane njengoba nibala"
  32,6,Leso yisazi sokungabonwayo kanye nokubonwayo esiphakeme ngamandla esinesihawu
  32,7,Okunguyena owenza zazinhle kakhulu izinto azidalayo wayesesungula indalo yomuntu ngothuli
  32,8,Wayesenza inzalo yakhe ngesidoda esiyamanzi anyanyekayo (akhululwa ngumuntu wesilisa nowesifazane uma besesimweni sokuhlangana)
  32,9,Wayesemenza ngendlela efanelekile waphefumulela kuyena ngomphefumulo wakhe futhi wanenzela ukuzwa (amadlebe) nokubona (amehlo) nezinhliziyo kuncane lokho enikubongayo
  32,10,"Futhi bathi, “Uma sesidukile emhlabeni ngakube siyoba yindalo entsha yini na?” kepha bona bayakuphika ukuhlangana neNkosi yabo"
  32,11,"Ithi, “izokwenza ukuthi nife ingelosi yokufa okuyiyona ebekelwe ukuthi inigade bese nibuyiselwa eNkosini yenu”"