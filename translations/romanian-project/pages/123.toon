quran[6]{c,v,t,f}:
  5,90,"O, voi cei care credeți, cu adevărat, vinul<sup>38</sup>, jocurile de noroc, pietrele ridicate [idolii] și săgețile [pentru prezicere] sunt numai murdării din lucrătura lui Șeitan. Deci feriți-vă de ele ca să izbândiți.","[38] Orice băutură alcoolică"
  5,91,"Șeitan dorește doar să semene dușmănie și ură între voi, prin vin și prin jocul de noroc, și să vă abată de la Pomenirea lui Allah și de la Rugăciune [As-Salat]. Oare nu vă veți opri voi [de la acestea]?",""
  5,92,"Așadar, fiți cu supunere față de Allah și fiți cu supunere față de Trimisul [Lui] și fiți prevăzători. Iar dacă vă veți abate, să știți că Trimisului Nostru nu-i rămâne decât transmiterea [Mesajului] limpede!",""
  5,93,"Nu este un păcat pentru cei care cred și împlinesc fapte bune, pentru ceea ce ei au gustat [în trecut], dacă ei sunt cu frică [de Allah], au crezut și au săvârșit fapte bune, și apoi [au continuat] să fie cu frică [de Allah] și să creadă, și apoi [tot astfel] au fost cu frică [de Allah] și au împlinit cele mai bune [fapte], căci Allah îi Iubește pe cei care fac bine.",""
  5,94,"O, voi cei care credeți, [atunci cand voi veți fi în stare de sacralizare] Allah vă va încerca cu un vânat, pe care [l-ați putea] prinde cu mâinile voastre sau cu lăncile voastre, pentru ca Allah să îl vădeasca pe acela care se teme de El în cele nevăzute. Însă cel care după aceea încalcă rânduiala [aceasta], va avea parte de pedeapsă dureroasă.",""
  5,95,"O, voi cei care credeți, nu ucideți vânatul când sunteți în stare de ihram<sup>39</sup>. Iar acela dintre voi care îl omoară intenționat este pedepsit să dea din vite atât cât a omorât, după ce vor judeca fapta lui doi [bărbați] drepți dintre voi, ca jertfă [lui Allah] menită să ajungă [săracilor] la Al-Ka’aba, sau să ispășească, hrănind câțiva sărmani sau, în loc de aceasta, să postească, pentru ca să guste urmările faptei sale. Allah iartă ceea ce a trecut, dar pe cel care se va întoarce [la greșeală] Allah îl va pedepsi cu asprime, căci Allah este ‘Aziz [Puternic] și deținător al Puterii de a pedepsi.","[39] A se vedea nota 5:1"
