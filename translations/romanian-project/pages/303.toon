quran[14]{c,v,t,f}:
  18,84,"Cu adevărat, Noi am întărit puterea lui pe Pământ și i-am dat lui căile și mijloacele pentru toate lucrurile.",""
  18,85,"Și a urmat el astfel o cale",""
  18,86,"Până când a ajuns la locul unde apune Soarele [la Vest], l-a găsit [ca și cum] ar apune într-un izvor noroios și a găsit lângă el un popor. Și Noi i-am zis: „O, Dhu-l-Qarnayn! Fie îi pedepsești, fie te vei arăta binevoitor față de ei.”",""
  18,87,"El a răspuns: „Cât despre cel care este nelegiuit, pe acela îl vom pedepsi. Apoi el se va întoarce la Domnul său și El o să-l pedepsească asemenea cu un chin aspru [Focul Iadului].",""
  18,88,"Însă cel care crede și săvârșește bine va avea parte de cea mai frumoasă răsplată [Paradisul] și noi [Dhu-l-Qarnayn] lui îi vom da porunci ușoare.”",""
  18,89,"Apoi el a purces pe o [altă] cale",""
  18,90,"Până când a ajuns la locul unde răsare Soarele [la est], a aflat că el răsare peste un popor [de oameni] căruia Noi nu le-am dat niciun scut [cu care să se apere] de el.",""
  18,91,"Așa a fost<sup>10</sup>, iar Noi am cuprins cu Știința Noastră tot ceea ce ținea de el.","[10] Chestiunea cu Dhul-Qarnayn"
  18,92,"Apoi el a urmat [o altă] cale",""
  18,93,"Până când a ajuns între cei doi munți, a găsit dincolo de ei un popor care cu greu înțelegeau vorba sa",""
  18,94,"Și au spus ei: „O, Dhu-l-Qarnayn, cu adevărat Yagog și Magog<sup>11</sup> fac stricăciune pe Pământ. Putem noi să-ți dăm ție un tribut pentru ca tu să ridici o stavilă între noi și între ei?”","[11] Triburi sălbatice care au distrus părți mari din Asia centrală, făcând tot felul de atrocități"
  18,95,"El a spus: „Cele cu care m-a înzestrat Domnul meu sunt mai bune [decât tributul vostru]! Așadar, ajutați-mă cu puterea [voastră] și eu voi înălța o stavilă între voi și între ei!",""
  18,96,"Aduceți-mi bucăți de fier” - până când a umplut deschizătura dintre cei doi munți, a spus: „Suflați! [cu burduful]” Apoi, când s-a făcut văpaie, a zis: „Aduceți-mi să torn peste el aramă topită.”",""
  18,97,"Astfel n-au mai putut ei [Yagog și Magog] să se cațăre pe el, nici n-au mai putut să-l străpungă.",""
