quran[8]{c,v,t,f}:
  2,146,"Cei cărora le-am dat Scriptura, îl cunosc [pe Mohammed] aşa cum își cunosc fiii. Dar cu adevărat o parte dintre ei ascund adevărul, cu toate că îl cunosc.",""
  2,147,"Adevărul este de la Domnul tău. Deci nu fi dintre aceia care se îndoiesc!",""
  2,148,"Fiecare [în religie] are o direcţie înspre care se îndreaptă [în Rugăciune]. Voi însă întreceţi-vă la faptele bune. Oriunde v-aţi afla, Allah vă va aduce pe toţi [la judecată], căci Allah este peste toate cu Putere.",""
  2,149,"Şi de oriunde ai pleca [pentru Rugăciune, o, Mohammed,] îndreaptă-ţi faţa către al-Masjid al-Haram. Cu adevărat, este Adevărul de la Domnul tău și Allah nu este neștiutor a ceea ce voi faceți.",""
  2,150,"Şi de oriunde ai pleca [pentru Rugăciune], îndreaptă-ţi faţa către al-Masjid al-Haram. Oriunde v-aţi afla, îndreptaţi-vă feţele către ea, pentru ca oamenii să nu aibă un motiv împotriva voastră, cu excepția celor care sunt nelegiuiţi. Şi nu vă temeţi de ei, ci temeţi-vă numai de Mine, pentru ca Eu să Îmi împlinesc Harul Meu asupra voastră şi poate că veţi fi bine călăuziţi,",""
  2,151,"Așa cum Noi v-am trimis un Mesager dintre voi, care să vă citească Versetele Noastre, să vă purifice şi să vă înveţe Cartea şi Înţelepciunea<sup>30</sup> şi să vă înveţe ceea ce nu ştiaţi!","[30] Înțelepciunea transmisă de către profetul Mohammed (pacea și binecuvântarea lui Allah fie asupra sa) este Sunnah (Tradițiile) lui"
  2,152,"Pomeniţi-Mă pe Mine şi o să vă pomenesc și Eu! Şi fiţi recunoscători față de Mine și nu fiţi fără credinţă faţă de Mine!",""
  2,153,"O, voi, cei care credeţi! Căutaţi ajutor întru răbdare şi Rugăciune. Cu adevărat Allah este cu cei răbdători!",""
