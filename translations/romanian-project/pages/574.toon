quran[19]{c,v,t,f}:
  73,1,"O, tu, cel învăluit [în straiele tale]!<sup>1</sup>","[1] Allah i se adresează Profetului (pacea și binecuvântarea lui Allah fie asupra sa) care dormea, învăluit în hainele sale"
  73,2,"Trezește-te noaptea [pentru Rugăciune], afară de puțin [timp] -",""
  73,3,"Jumătate din ea sau mai scade din ea puțin,",""
  73,4,"Sau mai adaugă la ea! - și recită Coranul cu glas tărăgănat și limpede!",""
  73,5,"Cu adevărat, Noi îți vom trimite Cuvinte grele<sup>2</sup>.","[2] Revelația, care atunci când cobora asupra Profetului (pacea și binecuvântarea lui Allah fie asupra sa) îl copleșea cu greutatea ei. Un alt înțeles este „Ordine importante”."
  73,6,"Cu adevărat, trezirea [pentru Rugăciune] în timpul nopții este mai folositoare<sup>3</sup> și mai potrivită pentru recitare;","[3] O altă interpretare acceptată este „Cu adevărat, trezirea [pentru Rugăciune] în timpul nopții este mai grea...” însemnând că poate fi făcută doar de credincioșii adevărați"
  73,7,"Cu adevărat, în timpul zilei tu ai de lucru îndelung!",""
  73,8,"Și pomenește Numele Domnului tău și dăruiește-te Lui, cu totul!",""
  73,9,"[El este] Domnul Răsăritului și al Apusului! Nu există altă divinitate afară de El; deci socotește-L numai pe El Ocrotitor!",""
  73,10,"Îndură ceea ce zic ei și depărtează-te de ei, plecând cuviincios!",""
  73,11,"Și lasă-Mă pe Mine cu cei care învinuiesc de minciună, dintre cei care trăiesc în îndestulare și dă-le lor un scurt răgaz!",""
  73,12,"Cu adevărat, Noi avem [pentru ei] fiare grele și Iadul",""
  73,13,"Și mâncare înecăcioasă și chin dureros,",""
  73,14,"În Ziua când se vor cutremura Pământul și munții și se vor face munții ca o dună de nisip risipit.",""
  73,15,"Noi v-am trimis un Mesager ca să fie martor pentru voi, așa cum am trimis și la Faraon un Trimis,",""
  73,16,"Însă Faraon nu i-a dat ascultare Trimisului și Noi l-am lovit cu pedeapsă aspră.",""
  73,17,"Și cum voiți voi - dacă rămâneți necredincioși - să vă apărați de o Zi care îi va face pe copii cărunți,<sup>4</sup>","[4] Un alt înțeles este „cum puteți evita [pedeapsa]” în acea Zi?"
  73,18,"În care Cerul se va despica<sup>5</sup> și făgăduința Lui se va împlini negreșit!","[5] De teroarea acelei Zile"
  73,19,"Aceasta este o îndemnare și cine voiește va urma drumul către Domnul său.",""
