quran[8]{c,v,t,f}:
  4,114,"Nu este nimic bun în cea mai mare parte a vorbelor lor tainice, cu excepția celor care poruncesc milostenia, fapta bună și împăcarea între oameni. Iar cel care face aceasta, căutând Mulțumirea lui Allah – lui îi vom dărui mare răsplată.",""
  4,115,"Și cel care i se împotrivește Trimisului, după ce i s-a arătat calea cea dreaptă și urmează un alt drum decât cel al dreptcredincioșilor, îi vom da Noi ce a luat<sup>49</sup> și îl vom lăsa să ardă în Iad. Și ce rea menire [este aceasta]!","[49] Îl vom face responsabil pentru alegerea sa"
  4,116,"Cu adevărat, Allah nu iartă să I se facă semeni, dar iartă orice, în afară de aceasta, celui care Voiește El. Cel care Îi face lui Allah semeni, a rătăcit [pe un drum rău]",""
  4,117,"Ei nu cheamă [și nu adoră] în locul Lui decât [zeități] femei și nu cheamă [și nu adoră de fapt] decât un Șeitan răzvrătit,",""
  4,118,"Pe care Allah l-a blestemat, iar el a spus: „Cu siguranță voi lua dintre robii Tăi o anumită parte,",""
  4,119,"Și îi voi duce întru rătăcire, le voi da speranțe deșarte, le voi porunci să taie urechile animalelor<sup>50</sup> și le voi porunci să schimbe creația lui Allah”. Iar cel care îl ia pe Șeitan ca aliat, în locul lui Allah, va avea parte de pierdere vădită.","[50] Vaci, cămile și oi"
  4,120,"El [Șeitan] le face promisiuni și le dă speranțe amăgitoare, dar Șeitan nu le promite decât amăgiri.",""
  4,121,"Adăpostul acestora va fi Iadul și nu vor găsi scăpare de el.",""
