quran[6]{c,v,t,f}:
  6,132,"Pentru fiecare sunt trepte [diferite] după cele pe care le-a făcut, căci Domnului tău nu-I este necunoscut ceea ce ei fac.",""
  6,133,"Domnul tău nu are nevoie [de nimeni și de nimic] și este cu Îndurare. El dacă ar Voi, v-ar putea face să pieriți și ar lăsa în urma voastră ceea ce El ar Voi, tot așa cum v-a Creat și pe voi din urmașii altui popor.",""
  6,134,"Cu adevărat, cele care vă sunt promise vor veni, iar voi nu le veți putea împiedica.",""
  6,135,"Spune: „O, neam al meu! Faceți după putința voastră, căci și eu voi face [după putința mea]. Și veți afla voi cine va avea izbândă în Casă<sup>36</sup>. Cu adevărat, cei nelegiuiți nu vor izbândi niciodată.”","[36] Pe pământ sau în Viața de Apoi"
  6,136,"Și ei [politeiștii] I-au hotărât lui Allah o parte din recoltele și din dobitoacele pe care El le-a creat și au spus: „Aceasta este pentru Allah” - după pretenția lor - „iar aceasta este pentru asociații noștri!” Dar, ceea ce este pentru asociații lor, nu ajunge la Allah, pe când ceea ce este pentru Allah, ajunge la asociații lor. Și cât de prost au judecat ei.",""
  6,137,"Tot astfel i-au ademenit asociații lor pe mulți dintre idolatri să-și omoare copiii, ca să-i piardă și pe ei și ca să le întunece religia lor. Și de-ar fi Voit Allah, n-ar fi făcut ei aceasta. Deci lasă-i pe ei laolaltă cu ceea ce născocesc.",""
