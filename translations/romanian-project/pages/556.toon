quran[9]{c,v,t,f}:
  64,1,"Tot ceea ce există în Ceruri și pe Pământ Îi aduc Laudă lui Allah<sup>1</sup>; a Lui este Împărăția și a Lui este Slava și El este cu Putere peste toate.","[1] A se vedea 57:1"
  64,2,"El este Cel care v-a creat. Și printre voi se află unii care nu cred și printre voi se află unii care cred, însă Allah Vede bine ceea ce faceți.",""
  64,3,"[El] a creat Cerurile și Pământul întru adevăr și v-a dat vouă chipuri. Și a făcut chipurile voastre frumoase. Și la El este întoarcerea.",""
  64,4,"[El] Știe ceea ce se află în Ceruri și Știe ceea ce se află pre Pământ și El Știe atât ceea ce voi țineți ascuns, cât și ceea ce voi descoperiți. Și Allah este bine Știutor al celor dinlăuntrul piepturilor.",""
  64,5,"Oare nu v-a venit vouă veste despre cei care nu au crezut de mai înainte [de voi], care au gustat urmarea rea a faptei lor și care vor avea parte de chin dureros?",""
  64,6,"Aceasta, pentru că au venit la ei Trimișii lor cu semne limpezi, iar ei au spus: „Oare să ne călăuzească pe noi oamenii?” Și nu au crezut ei și au întors spatele, însă Allah s-a lipsit de ei, căci Allah este Ghaniyy [Deajuns pentru Sine] [și este] Hamid [Vrednic de Laudă].",""
  64,7,"Cei care nu au crezut, au pretins că ei nu vor mai fi înviați. Spune: „Ba da! Pe Domnul meu! Veți fi voi înviați și apoi vi se va vesti vouă ceea ce ați făcut! Și acesta este un lucru ușor pentru Allah”.",""
  64,8,"Așadar, fiți cu credință în Allah, în Trimisul Său și în Lumina pe care am trimis-o Noi! Iar Allah este bine Știutor a ceea ce faceți voi.",""
  64,9,"Ziua în care vă va aduna El pentru Ziua Adunării, aceea este Ziua marii pierderi<sup>2</sup>. Iar pe cel care crede în Allah și împlinește fapte bune, El îl va ierta pentru faptele sale rele și-l va lăsa să intre în Grădini pe sub care curg pâraie și vor fi veșnic sălășluitori în ele. Aceasta este marea izbândă.","[2] At-Taghabun sugerează învingerea de către alții în achiziționarea a ceva valoros. În acea Zi, necredincioșii vor suferi pierderea Paradisului, care va fi pentru credincioși."
