quran[8]{c,v,t,f}:
  3,158,"Și dacă veți muri sau veți fi uciși, la Allah vă veți aduna.",""
  3,159,"Și datorită Îndurării lui Allah, tu, [o, Mohammed], ai fost așa de blând cu ei! Iar de ai fi fost aspru [în vorbire] și crud la inimă, ei ar fi fugit din preajma ta. Deci iartă-i și roagă-te [lui Allah] pentru iertarea lor și sfătuiește-te cu ei asupra treburilor. Dar când ai luat o hotărâre, încrede-te în Allah. Cu adevărat, Allah îi Iubește pe cei care se încred [în El].",""
  3,160,"Dacă Allah vă va ajuta, nimeni nu vă va putea învinge, dar dacă El vă va părăsi, cine este acela care ar putea să vă ajute după El? În Allah trebuie să se încreadă dreptcredincioșii!",""
  3,161,"Nu este [potrivit] pentru un Profet să se comporte necinstit [în ceea ce privește prada de război]. Iar acela care trădează [luând în mod necinstit], va veni cu ce a luat în Ziua de Apoi. Atunci fiecare suflet va primi [pe de-a-ntregul] răsplata câștigată. Și lor nu li se va face nedreptate.",""
  3,162,"Este cel care a căutat mulțumirea lui Allah la fel ca cel care și-a atras mânia lui Allah și al cărui sălaș va fi Focul? Și ce neplăcută menire!",""
  3,163,"Ei sunt [pe] trepte [diferite] la [răsplata lui] Allah și Allah Vede bine ceea ce fac ei.",""
  3,164,"Cu adevărat Allah și-a arătat Bunăvoința față de credincioși, trimițându-le un Mesager dintre ei, care să le recite Versetele Sale, să-i purifice și să-i învețe Cartea [Coranul] și Înțelepciunea, chiar dacă au fost mai înainte în rătăcire învederată.",""
  3,165,"De ce atunci când o [singură] nenorocire v-a lovit [la Bătălia de la Uhud], deși voi ați lovit [dușmanul în Bătălia de la Badr] de două ori pe-atât, ați spus: „De unde a venit aceasta?”. Spune: „A venit de la voi [din cauza păcatelor voastre]!”. Cu adevărat Allah are Putere peste toate!",""
