quran[11]{c,v,t,f}:
  7,196,"Cu adevărat, Ocrotitorul meu este Allah, Cel care a pogorât Cartea și El ia asupra Sa [Ocrotirea] celor evlavioși.",""
  7,197,"Și cei pe care îi chemați în locul Lui nu vor putea să vă ajute și nici lor înșiși nu-și vor putea fi de ajutor.”",""
  7,198,"Iar dacă-i chemi la calea cea dreaptă, ei nu aud. Îi vezi cum se uită la tine, însă ei nu văd.",""
  7,199,"Primește ceea ce îți este dat fără constrângeri<sup>47</sup>, poruncește ceea ce este bun și îndepărtează-te de neștiutori.","[47] Din averea oamenilor. Cu alte cuvinte, fii echilibrat atunci când ai de-a face cu oamenii și nu le cauza dificultăți"
  7,200,"Și dacă vreodată Șeitan te îmboldește, ispitindu-te la rău, caută refugiu la Allah, căci El este Sami' [Cel care Aude Totul] [și] 'Alim [Bineștiutor].",""
  7,201,"Cu adevărat, cei care au frică de Allah – atunci când îi atinge ceva rău de la Șeitan, își aduc aminte [de Allah] și iată cum ei văd [primejdia].",""
  7,202,"Însă pe frații lor<sup>48</sup> îi împing [șeitanii] în rătăcire, astfel încât ei nu se mai pot opri.","[48] Acei oameni care ascultă de diavoli și le urmează ordinele"
  7,203,"Și când tu [o, Mohammed] nu le aduci lor un semn [miracol] atunci ei spun: „De ce nu-l născocești tu?”. Spune: „Eu nu urmez decât ceea ce-mi este revelat de Domnul meu. Acestea [Coranul] sunt dovezi limpezi de la Domnul vostru, Călăuzire și Îndurare pentru un neam [de oameni] care cred.”",""
  7,204,"Și când este citit Coranul, atunci ascultați-l cu atenție și păstrați tăcere, poate că voi veți avea parte de Îndurare [de la Allah].",""
  7,205,"Și pomenește-L pe Domnul tău în sufletul tău, cu umilință și teamă, fără a o rosti cu glas tare, atât dimineața cât și seara, și nu fi dintre cei nepăsători.",""
  7,206,"Cu adevărat cei ce sunt aproape de Domnul tău [Îngerii] nu se socotesc prea mari pentru a-L adora pe El, ci ei Îl Preamăresc și se prosternează dinaintea Lui.",""
