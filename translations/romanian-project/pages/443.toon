quran[14]{c,v,t,f}:
  36,41,"Și un [alt] semn pentru ei este acela că Noi i-am purtat pe descendenții<sup>6</sup> lor într-o corabie încărcată","[6] Însemnând „descendenți” sau „urmași”, făcându-se referire la descendenții lui Noe care au fost salvați de potop"
  36,42,"Și le-am făcut lor altele asemenea ei, pe care ei se suie",""
  36,43,"Și de am Voi Noi, i-am îneca pe ei și ei nu ar avea niciun ajutor [ca să audă țipetele lor] și nici n-ar fi ei mântuiți,",""
  36,44,"Decât prin Îndurarea Noastră [îi lăsăm să mai trăiască] și să se bucure pentru un timp.",""
  36,45,"Și dacă li se spune lor: „Fiți cu frică de ceea ce a fost înaintea voastră și de ceea ce este în urma voastră<sup>7</sup>, poate că [astfel] vi se va arăta vouă îndurare!” [ei se semețesc].","[7] De păcate sau de această viață sau de Viața de Apoi"
  36,46,"Și nu le vine lor niciun semn dintre semnele Domnului lor fără ca ei să nu se îndepărteze de el.",""
  36,47,"Și dacă li se spune lor: „Dăruiți din cele cu care Allah v-a înzestrat pe voi!”, aceia care nu cred grăiesc către aceia care cred: „Să-l hrănim noi pe cel pe care l-ar hrăni Allah, dacă ar Voi? Voi nu sunteți decât într-o rătăcire vădită!”",""
  36,48,"Și ei zic: „Și când se va împlini această amenințare, dacă voi spuneți adevărul?”",""
  36,49,"Ei nu au a aștepta decât un singur strigăt<sup>8</sup>, care-i va apuca pe ei, în vreme ce ei se vor certa.","[8] Primul strigăt din Trâmbiță ce va omorî toate creaturile vii fără nicio avertizare"
  36,50,"Și ei nu vor putea nici să facă vreo îndemnare, nici să se întoarcă la familiile lor.",""
  36,51,"Și se va sufla în Trâmbiță<sup>9</sup> și iată-i pe ei grăbindu-se din morminte către Domnul lor","[9] Pentru a doua oară, însemnând Învierea"
  36,52,"Și ei vor spune: „Vai nouă! Cine ne-a sculat pe noi din culcușul nostru?” [Răspunsul va fi:] „Aceasta este ceea ce a făgăduit Ar-Rahman [Cel Milostiv], iar Trimișii au spus adevărul.”",""
  36,53,"Nu va fi decât un singur strigăt și iată că ei toți vor fi aduși înaintea Noastră.",""
  36,54,"Și în Ziua aceea nu va fi niciun suflet nedreptățit întru nimic și nu veți fi răsplătiți decât pentru ceea ce ați făcut.",""
