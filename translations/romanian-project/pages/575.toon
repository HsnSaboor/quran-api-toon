quran[18]{c,v,t,f}:
  73,20,"Cu adevărat, Domnul tău, [o, Mohammed] Știe că tu stai în picioare [pentru Rugăciune] aproape două treimi din noapte, sau jumătate din ea, sau o treime din ea, ca și o parte dintre cei care sunt cu tine. Allah hotărăște noaptea și ziua. El a Știut că voi nu veți putea petrece toată noaptea în Rugăciune și astfel El se întoarce către voi cu îngăduință. Deci recitați atât cât vă este cu putință din Coran! El a Știut că unii dintre voi vor fi bolnavi, că alții călătoresc prin lume, în căutarea Harului lui Allah, și că alții se luptă pe calea lui Allah! Deci recitați atât cât vă este cu putință din el, împliniți Rugăciunea [As-Salat], dați Dania [Az-Zakat] și faceți-I lui Allah un împrumut frumos<sup>6</sup>, căci binele pe care îl trimiteți înainte pentru sufletele voastre îl veți afla la Allah mai bun, ca răsplată, și mai mare. Și rugați-L pe Allah de iertare, căci Allah este Ghafur [Iertător], Rahim [Îndurător]!","[6] Sub forma milosteniilor date de dragul Lui"
  74,1,"O, tu cel acoperit!<sup>1</sup>","[1] Referindu-se la Profet (pacea și binecuvântarea lui Allah fie asupra sa)"
  74,2,"Ridică-te și îndeamnă!",""
  74,3,"Pe Domnul tău preamărește-L,",""
  74,4,"Veșmintele tale curățește-le",""
  74,5,"Și de nelegiuire<sup>2</sup> stai departe","[2] În mod specific idoli sau în general un comportament rău"
  74,6,"Și nu dărui, căutând să dobândești mai mult,",""
  74,7,"Și pentru Domnul tău îndură!",""
  74,8,"Când se va sufla în Trâmbiță,",""
  74,9,"Aceea va fi atunci o Zi grea,",""
  74,10,"Deloc ușoară pentru necredincioși!",""
  74,11,"Lasă-Mă cu cel pe care L-am creat singur<sup>3</sup>","[3] Fără avere sau copii. Referința este pentru al-Ualid bin al-Mugheerah, care, după ce a înclinat către Coran, el l-a negat public pentru a câștiga aprobarea celor din Qurayș"
  74,12,"Și căruia i-am dăruit avere îndestulătoare",""
  74,13,"Și copii care-l însoțesc tot timpul",""
  74,14,"Și căruia i le-am netezit pe toate",""
  74,15,"Și care dorește ca Eu să-i dau și mai mult.",""
  74,16,"Dar nu! Căci el a tăgăduit Versetele Noastre cu încăpățânare,",""
  74,17,"Iar Eu îl voi sili să urce [As-Sa’ud, un munte în Iad].",""
