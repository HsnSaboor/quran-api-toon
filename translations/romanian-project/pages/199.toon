quran[7]{c,v,t,f}:
  9,73,"O, Profetule, luptă împotriva necredincioșilor și ipocriților și fii aspru cu ei! Iadul va fi sălașul lor și ce sfârșit trist [vor avea ei]!",""
  9,74,"Ei jură pe Allah că nu au spus [nimic împotriva Profetului], însă ei au spus cuvântul necredinței și au respins credința, după [ce au pretins] Islamul lor. Ei au uneltit ceea ce nu au izbutit<sup>27</sup>. Și ei nu au avut alt motiv de reproș în afară de faptul că Allah - ca și Profetul Său - i-a făcut bogați cu Harul Lui<sup>28</sup>. Iar de se vor căi, va fi mai bine pentru ei. Însă de vor întoarce ei spatele, plecând, Allah îi va pedepsi cu un chin dureros atât în această lume, cât și în Lumea de Apoi, și nu vor avea ei pe pământ ocrotitor și nici ajutor.","[27] Uciderea profetului Mohammed (pacea și binecuvântarea lui Allah fie asupra sa)\n[28] Fără niciun motiv. Dimpotrivă, aceștia trebuiau să fie recunoscători"
  9,75,"Și printre ei sunt unii care au făcut legământ cu Allah [spunând]: „Dacă ne va da nouă din Harul Său, noi vom da milostenii și vom fi dintre cei evlavioși!”",""
  9,76,"Dar când El le-a dat din Harul Său, s-au dovedit zgârciți cu El și I-au întors spatele, lepădându-se.",""
  9,77,"Astfel i-a pedepsit pe ei cu ipocrizie în inimile lor până în Ziua când se vor întâlni cu El, pentru că ei nu au ținut ce I-au făgăduit lui Allah și pentru că au mințit.",""
  9,78,"Oare nu știu ei că Allah le cunoaște secretele și discuția lor într-ascuns și că Allah este Bineștiutor al lucrurilor necunoscute?",""
  9,79,"Cei care îi ponegresc pe dreptcredincioșii, care de bunăvoie fac milostenii, dar nu află [pentru a oferi] decât [rodul] trudei lor, și îi iau în derâdere pe ei, pe aceia îi va lua și Allah în derâdere și ei vor avea parte de pedeapsă dureroasă.",""
