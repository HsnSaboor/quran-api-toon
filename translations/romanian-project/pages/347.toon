quran[15]{c,v,t,f}:
  23,75,"Dacă Ne-am fi îndurat de ei și am fi îndepărtat răul de la ei, s-ar fi îndârjit în nelegiuirea lor și ar fi rătăcit [mai departe în ea].",""
  23,76,"I-am apucat Noi cu chin [drept avertizare], însă ei nu s-au supus Domnului lor și nici nu s-au rugat [Lui] cu umilință.",""
  23,77,"Până când le-am deschis Noi poarta către un chin aspru, iată-i pe ei acolo deznădăjduiți!",""
  23,78,"Și El este Cel care a creat pentru voi auzul, văzul și inimile. Însă voi sunteți atât de puțin mulțumitori.",""
  23,79,"El este Cel care v-a răspândit pe voi pe Pământ și la El veți fi voi adunați.",""
  23,80,"El este Cel care dă viața și dă moarte și la El se află schimbarea nopții și zilei. Oare voi nu pricepeți?",""
  23,81,"Dimpotrivă, ei spun asemenea cum au zis și cei de mai înainte.",""
  23,82,"Ei au spus: „Oare după ce vom muri și vom fi noi țărână și oseminte, vom mai fi noi aduși la viață din nou?",""
  23,83,"Ni s-a făgăduit și nouă și părinților noștri, mai înainte, aceasta, însă acestea nu sunt decât legende ale înaintașilor!”",""
  23,84,"Spune [o, Mohammed]: „Cui îi aparțin Pământul și cei care se află pe el, dacă voi știți?”",""
  23,85,"Ei vor spune: „Lui Allah!” Spune: „Oare voi nu voiți să luați aminte?”",""
  23,86,"Spune: „Și cine este Stăpânul celor șapte Ceruri și Stăpânul Tronului sublim?”",""
  23,87,"Ei vor spune: „[Ele sunt ale] lui Allah!” Spune: „Și atunci nu vă veți teme de El?”",""
  23,88,"Spune: „În Mâna cui se află stăpânirea tuturor lucrurilor și Cine apără și de Cine nu există apărare dacă știți?”",""
  23,89,"Ei vor spune: „Ale lui Allah sunt [toate]!” Spune: „Și cum se face că sunteți voi fermecați?”",""
