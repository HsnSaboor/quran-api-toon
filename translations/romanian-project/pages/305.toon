quran[11]{c,v,t,f}:
  19,1,"Kaf, Ha', Ya' Ayn, Sad<sup>1</sup>","[1] A se vedea 2:1"
  19,2,"[Aceasta este] o pomenire despre Îndurarea Domnului tău față de robul Său Zaharia",""
  19,3,"Când el L-a chemat pe Domnul lui într-ascuns,",""
  19,4,"Spunând: „Doamne, cu adevărat, oasele mele sunt slabe și capul mi s-a aprins de căruntețe, dar nicicând eu nu am fost nefericit rugându-mă Ție, Doamne,",""
  19,5,"Și cu adevărat, eu mă tem de urmașii<sup>2</sup> mei de după mine, căci soția mea este stearpă, deci dăruiește-mi mie un urmaș de la Tine,","[2] Acei urmași din partea tatălui care i-ar moșteni autoritatea religioasă"
  19,6,"Care să mă moștenească pe mine și să moștenească și neamul lui Iacob. Și fă-l să-Ți fie plăcut Ție, Doamne!”",""
  19,7,"[I s-a spus]<sup>3</sup> „O, Zaharia, Noi îți aducem buna vestire a unui prunc, al cărui nume fi-va Ioan, așa cum Noi nu am numit pe nimeni mai înainte de el.”","[3] De către Allah prin Îngeri"
  19,8,"El a spus: „Doamne, cum să am eu un prunc, când soția mea este stearpă, iar pe mine bătrânețea mult m-a prea ajuns?”",""
  19,9,"[Îngerul] a spus: „Așa va fi! Așa spune Domnul tău: „Aceasta va fi neînsemnată faptă, după ce te-am creat pe tine, înainte de aceasta, fără ca tu să fi fost nimic!”",""
  19,10,"[Zaharia] a spus: „Doamne, dă-mi mie un semn!” Și i-a răspuns: „Semnul tău este că nu vei [putea] vorbi cu niciun om vreme de trei nopți, măcar că tu ești [om] întreg.”<sup>4</sup>","[4] Sănătos fizic și psihic"
  19,11,"Și a ieșit el de la locul de rugăciune înaintea poporului său și le-a făcut lor semn să aducă laude [lui Allah] dimineața și seara.",""
