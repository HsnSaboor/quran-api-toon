quran[6]{c,v,t,f}:
  4,135,"O, voi cei care credeți, fiți făptuitori neclintiți ai dreptății, martori înaintea lui Allah, chiar și împotriva voastră, a părinților și rudelor voastre, fie bogat sau sărac, căci Allah este mai îndreptățit în ceea ce îi privește pe ei<sup>54</sup>! Nu urmați dorința [personală], ca să nu vă abateți de la dreptate. Iar dacă vă schimbați mărturia sau refuzați [să o faceți], [să știți că] Allah este Khabir [Bineștiutor] a ceea ce faceți!","[54] Are mai multă știință cu privire la ce este mai bun pentru ei. Așadar faceți ceea ce El v-a spus și fiți sinceri în mărturie"
  4,136,"O, voi cei care credeți, credeți<sup>55</sup> în Allah și în Trimisul Său, în Cartea pe care a pogorât-o asupra Trimisului Său și în Scriptura pe care a pogorât-o înainte. Iar cel care nu crede în Allah, în Îngerii Săi, în Cărțile Sale, în Trimișii Săi și în Ziua de Apoi, pribegește în cea mai îndepărtată rătăcire.","[55] Reînnoiți, confirmați și aderați la credința voastră"
  4,137,"Cu adevărat, pe cei care cred, apoi nu mai cred, apoi cred din nou, apoi iar nu mai cred, apoi sporesc în necredință, Allah nu-i va ierta și nu-i va călăuzi pe o cale [dreaptă].",""
  4,138,"Vestește-le ipocriților că ei vor avea parte de o pedeapsă dureroasă;",""
  4,139,"Cei care îi iau pe necredincioși aliați în locul credincioșilor, oare aceștia caută onoare [și putere] la ei? Ci, cu adevărat, Onoarea se află numai la Allah, în întregime.<sup>56</sup>","[56] Fiind sursa Puterii și Onoarei depline, Allah le oferă celor cărora El Voiește"
  4,140,"El v-a pogorât deja în Carte [în Coran] că atunci când veți auzi că Versetele lui Allah [care sunt recitate] sunt negate [de ei] sau luate în derâdere, să nu stați împreună cu ei până nu vor începe altă discuție. [Altfel] ați fi, cu adevărat, asemenea lor<sup>57</sup>. Allah îi va aduna pe fățarnici și pe necredincioși în Iad, cu toții -","[57] În această lume, prin participarea la blasfemie și în Viața de Apoi unde veți avea aceeași pedeapsă"
