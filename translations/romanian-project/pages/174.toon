quran[9]{c,v,t,f}:
  7,179,"Noi am făcut pentru Iad pe mulți dintre djinni și oameni. Ei au inimi, dar nu pricep cu ele; ei au ochi, dar nu văd cu ei; ei au urechi, dar nu aud cu ele. Aceștia sunt asemenea animalelor, ba ei sunt chiar și mai rătăciți<sup>39</sup>. Aceștia sunt nepăsători.","[39] Se face referire la refuzul lor de a gândi în timp ce urmează ceea ce sunt obișnuiți"
  7,180,"Și ale lui Allah sunt Numele Cele mai Frumoase, așadar chemați-L cu ele și depărtați-vă de cei care deviază în ceea ce privește Numele Lui<sup>40</sup>. Ei vor fi răsplătiți după ceea ce fac!","[40] Nu le folosesc corespunzător sau le neagă"
  7,181,"Și printre cei pe care Noi i-am creat se află o comunitate<sup>41</sup> ce călăuzește după adevăr și judecă, după dreptate.","[41] Cei care îl urmează pe profetul Mohammed (pacea și binecuvântarea lui Allah fie asupra sa)"
  7,182,"Dar pe cei care neagă semnele Noastre - îi vom duce treptat [către pieire]<sup>42</sup>, prin mijloace pe care ei nu le știu.","[42] În ciuda neascultării lor, Allah îi va testa cu un bine după bine, care îi va face doar să fie mai aroganți și mai păcătoși"
  7,183,"Voi să le dau lor un răgaz. Cu adevărat, Planul Meu este Temeinic.",""
  7,184,"Oare nu pricep ei? În tovarășul lor [Mohammed] nu este pic de nebunie. El nu este decât un prevenitor limpede .",""
  7,185,"Oare nu văd ei Împărăția Cerurilor și a Pământului și [toate] lucrurile pe care le-a creat Allah și că s-ar putea ca sorocul lor să fie aproape? În ce cuvinte vor crede ei după aceasta?",""
  7,186,"Cei pe care Allah îi duce în rătăcire nu vor afla călăuzitor, iar El îi lasă să rătăcească în nelegiuirea lor.",""
  7,187,"Ei te vor întreba [o, Mohammed] despre Ceas: „Când va veni el?” Spune: „Numai la Domnul meu este știrea despre el. Numai El îl va descoperi la timpul lui. El este greu<sup>43</sup> peste [cei din] Ceruri și peste [cei de pe] Pământ și nu va veni asupra voastră decât pe neașteptate.” Te întreabă de parcă tu ai fi interesat [să știi]. Spune: „Numai la Allah se află știrea despre el.” Dar cei mai mulți oameni nu știu.","[43] O sursă de îngrijorare sau frică"
