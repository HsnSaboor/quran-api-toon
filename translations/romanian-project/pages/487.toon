quran[13]{c,v,t,f}:
  42,32,"Și printre semnele Sale sunt corăbiile de pe mare, ce seamănă cu munții.",""
  42,33,"Dacă Voiește, El domolește vântul și ele rămân nemișcate pe suprafața apei. Întru aceasta se află semne pentru toți oamenii care sunt răbdători și mulțumitori.",""
  42,34,"Sau El le lasă să piară<sup>15</sup>, pentru cele pe care le-au agonisit. Însă El iartă mult.","[15] Însemnând că Allah ar putea scufunda corăbiile cu ajutorul unui vânt puternic"
  42,35,"Și să știe cei care se ceartă asupra semnelor Noastre că ei nu vor avea scăpare.",""
  42,36,"Și tot ceea ce vi se dă vouă este bucurie trecătoare pentru viața din această lume. Însă ceea ce se află la Allah este mai bun și mai dăinuitor pentru cei care cred și se încred în Domnul lor,",""
  42,37,"Pentru cei care se feresc de păcatele mari și de faptele rușinoase și care iartă, atunci când se mâniază,",""
  42,38,"Pentru cei care răspund Domnului lor și împlinesc Rugăciunea [As-Salat], iar pentru treburile lor [țin] sfat laolaltă și dau Dania [Az-Zakat] din cele cu care îi înzestrăm,",""
  42,39,"Și pentru cei care, atunci când nedreptatea se abate asupra lor, ei o înfruntă<sup>16</sup>.","[16] Sau își cer drepturile într-un mod drept, nelăsându-i pe agresori să profite de slăbiciunea lor"
  42,40,"Răsplata pentru un rău este un rău deopotrivă cu el. Însă răsplata aceluia care iartă și care caută împăcare se află la Allah. El nu-i iubește pe cei nelegiuiți!",""
  42,41,"Cât despre cei care caută dreptatea, după ce sunt nedreptățiți, împotriva acestora nu este cale [pentru dojană];",""
  42,42,"Ci drumul pentru dojană este împotriva acelora care-i năpăstuiesc pe [ceilalți] oameni și săvârșesc fărădelegi pe Pământ, fără de dreptate. Aceștia vor avea parte de chin dureros.",""
  42,43,"Iar cel care rabdă și iartă, [să știe că] aceasta este dintre lucrurile înalte.",""
  42,44,"Acela pe care Allah îl duce în rătăcire nu va avea, după El, niciun ocrotitor. Și îi vei vedea pe cei nelegiuiți spunând, când vor vedea pedeapsa: „Oare este vreo cale pentru întoarcere [la viața anterioară]?”",""
