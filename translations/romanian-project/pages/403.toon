quran[11]{c,v,t,f}:
  29,53,"Ei îți cer să grăbești pedeapsa. Și de n-ar fi un termen hotărât, le-ar veni pedeapsa! Și fără îndoială că ea va veni peste ei, pe neașteptate, fără ca ei să simtă.",""
  29,54,"Ei îți cer să grăbești pedeapsa, în vreme ce [ei știu că] Iadul îi va împresura pe necredincioși,",""
  29,55,"Într-o zi, când îi va cuprinde pe ei chinul de deasupra lor și de sub picioarele lor și li se va spune lor: „Gustați voi ceea ce ați săvârșit!”",""
  29,56,"O, robi ai Mei care ați crezut! Pământul Meu este atât de întins! Adorați-Mă pe Mine!",""
  29,57,"Fiecare suflet va gusta moartea. Apoi veți fi voi aduși înapoi la Noi.",""
  29,58,"Acelora care cred și săvârșesc fapte bune le vom dărui Noi locuință în părțile de sus ale Raiului, pe sub care curg pâraie și veșnic vor sălășlui ei în ele. Minunată răsplată pentru cei ce fac lucruri [bune],",""
  29,59,"Pentru cei care sunt statornici și în Domnul lor se încred.",""
  29,60,"Și câte vietăți sunt care nu poartă hrana lor! Allah le hrănește și pe ele și pe voi! El este As-Sami' [Cel care Aude Totul] [și] Al-'Alim [Atoateștiutor].",""
  29,61,"Și dacă tu îi întrebi, cine a creat Cerurile și Pământul și a supus Soarele și Luna, ei răspund: „Allah!” Atunci cum de se lasă ei abătuți?",""
  29,62,"Allah dă din belșug cele spre viețuire cui Voiește El dintre robii Săi sau le împuținează lor. Allah este Atoateștiutor.",""
  29,63,"Iar dacă tu îi întrebi cine pogoară apa din Cer și învie cu ea pământul, după ce el a fost mort, ei răspund: „Allah!” Spune: „Slavă lui Allah!” Însă cei mai mulți dintre ei nu pricep.",""
