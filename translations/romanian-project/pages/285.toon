quran[11]{c,v,t,f}:
  17,28,"Și dacă [ești nevoit să] te întorci de la ei [nevoiași], așteptând Îndurarea Domnului tău, în care tu nădăjduiești, atunci spune-le lor o vorbă prietenoasă<sup>11</sup>.","[11] Dacă nu ai mijloace să le dai atunci"
  17,29,"Și nu ține mâna înlănțuită în jurul gâtului tău<sup>12</sup>, dar nici nu o întinde de tot<sup>13</sup>, ca să rămâi ocărât și întristat.","[12] Refuzând să cheltuiești\n[13] Fiind extravagant"
  17,30,"Cu adevărat, Domnul tău dă cele de trebuință cu prisosință cui Voiește El sau le dă cu măsură. El este Khabir [Bine Știutor] al robilor Săi, Basir [Atoatevăzător].",""
  17,31,"Și nu vă omorâți copiii voștri de frica sărăciei. Noi le vom asigura cele de trebuință ca și vouă. Omorârea lor este un păcat mare!",""
  17,32,"Și nu vă apropiați de preacurvie<sup>14</sup>. Cu adevărat, ea este o josnicie! Și ce rea cale este ea!","[14] Evită toate situațiile ce ar putea duce la ea"
  17,33,"Și nu luați sufletul pe care Allah l-a socotit interzis, decât pe drept<sup>15</sup>. Dacă cineva a fost omorât pe nedrept, atunci dăm Noi putere celui mai înrudit cu el, însă acesta să nu întreacă limita în omor. Cu adevărat, el este ajutat [de lege].","[15] Ca urmare a unei hotărâri juridice sau în timpul luptei împotriva dușmanilor voștri"
  17,34,"Și nu vă apropiați de averea orfanului, decât pentru ceva și mai bun<sup>16</sup>, până ce el ajunge la vârsta maturității. Și țineți legământul, căci, cu adevărat, cu privire la legământ veți fi întrebați.","[16] Pentru a mări averea"
  17,35,"Dați măsura plină atunci când măsurați și cântăriți cu o balanță dreaptă. Acest lucru este mai bun [pentru voi] și urmarea va fi și ea mai bună.",""
  17,36,"Și nu urma [lucrul despre] care nu ai cunoștință. Cu adevărat, auzul și văzul și inima, pentru toate acestea vei fi întrebat.",""
  17,37,"Și nu purcede pe Pământ cu semeție. Cu adevărat, tu niciodată nu vei despica Pământul și nici nu vei atinge înălțimea munților<sup>17</sup>.","[17] Omul, în toată aroganța sa este slab și mic"
  17,38,"Toate acestea sunt rele și sunt urâte de Domnul tău.",""
