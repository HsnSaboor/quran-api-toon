quran[23]{c,v,t,f}:
  89,1,"Pe zori",""
  89,2,"Și pe cele zece nopți!<sup>1</sup>","[1] Interpretate de obicei ca primele 10 nopți din luna Dhul-Hijjah"
  89,3,"Pe cel care are pereche și pe cel fără pereche",""
  89,4,"Și pe noaptea ce se scurge!",""
  89,5,"Oare este acesta un jurământ pentru cel cu pricepere?<sup>2</sup>","[2] Bazat pe următorul verset, ceea ce jură Allah este că El îi va pedepsi cu siguranță pe necredincioși"
  89,6,"Oare nu ai văzut ce a făcut Domnul tău cu ’Ad,",""
  89,7,"Cu Iram<sup>3</sup>, [cetatea] cu corturi ridicate,","[3] Un alt nume pentru primii oameni ai lui `Aad, la care a fost trimis profetul Hud"
  89,8,"Care nu a mai fost alta creată asemenea ei printre cetăți",""
  89,9,"Și cu cei din neamul Thamud, care au tăiat stâncile din vale [pentru a-și construi locuințe],",""
  89,10,"Și cu Faraon, stăpânul soldaților<sup>4</sup>","[4] Prin care i-a torturat pe oameni"
  89,11,"Care au fost nelegiuiți în cetățile [lor]",""
  89,12,"Și au înmulțit stricăciunea în ele?",""
  89,13,"Așadar, Domnul tău a vărsat asupra lor chinuri felurite!",""
  89,14,"Cu adevărat, Domnul tău vă Observă!",""
  89,15,"Cât despre om, când Domnul său îl încearcă și îl cinstește și este Îndurător cu el, atunci el zice: „Domnul meu m-a cinstit!”<sup>5</sup>","[5] El este mai degrabă mândru decât recunoscător"
  89,16,"Însă când Domnul său îl încearcă și-i micșorează lui înzestrarea, atunci el zice: „Domnul meu m-a umilit!”",""
  89,17,"Dar nu<sup>6</sup>! Voi nu-l cinstiți pe orfan","[6] Nu este ceea ce îți imaginezi. Dimpotrivă Allah îi încearcă pe oameni prin prosperitate și greutăți și răsplătește cu onoarea în Viața de Apoi atât recunoștința, cât și răbdarea."
  89,18,"Și nu vă îndemnați la hrănirea sărmanului",""
  89,19,"Și mâncați moștenirea cu lăcomie<sup>7</sup>","[7] Fără a vă păsa dacă este permisă sau nepermisă"
  89,20,"Și iubiți averea cu o dragoste fără de margini!",""
  89,21,"Nu! Când Pământul va fi prefăcut în pulbere",""
  89,22,"Și va veni Domnul tău<sup>8</sup>, când Îngerii vor sta în rânduri","[8] Să facă judecata. A se vedea 2:19."
  89,23,"Și va fi adus în Ziua aceea Iadul, în Ziua aceea omul își amintește. Dar cum să-i mai fie lui de folos amintirea?",""
