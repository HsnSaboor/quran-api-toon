quran[7]{c,v,t,f}:
  33,16,"Spune [o, Mohammed]: „Nu vă va fi de niciun folos fuga, dacă voi veți fugi de moarte [fără luptă] sau de ucidere [în luptă], și atunci nu v-ați bucura voi [de viață] decât puțin [timp]!”",""
  33,17,"Spune: „Cine este acela care vă va apăra pe voi de Allah, dacă El vă va vrea un rău sau dacă El vă va dori vouă îndurare?” Nu vor găsi pentru ei [aceia care-și încalcă legământul față de Allah] ocrotitor și ajutor afară de Allah!",""
  33,18,"Allah îi Cunoaște pe aceia dintre voi care pun piedici<sup>5</sup> și pe acei [ipocriți] care le spun fraților lor: „Veniți la noi!”<sup>6</sup>, în vreme ce ei nu participă la luptă decât numai puțini dintre ei<sup>7</sup>,","[5] Care îi conving pe alții să nu îl sprijine pe Profet (pacea și binecuvântarea lui Allah fie asupra sa) în bătălie\n[6] În loc să i se alăture Profetului (pacea și binecuvântarea lui Allah fie asupra sa)\n[7] Participă la luptă ori când este în avantajul lor, ori pentru laudă, ori nu prea participă"
  33,19,"[Fiind] zgârciți cu voi. Și când teama vine, îi vezi pe ei cum privesc la tine cu ochii rotindu-se, ca cel care este copleșit de moarte [din cauza spaimei]. Iar când teama se duce, atunci vă rănesc pe voi cu limbi ascuțite, zgârciți cu fapta bună. Aceștia nu au crezut niciodată și, de aceea, Allah zădărnicește faptele lor, căci acest lucru este ușor pentru Allah.",""
  33,20,"Ei cred că aliații nu au plecat<sup>8</sup>. Iar dacă aliații vin [încă o dată], doresc ca ei să meargă prin deșert printre beduini și să întrebe despre voi [de cât mai departe]. Și de ar fi printre voi, nu ar lupta ei decât [foarte] puțin.","[8] Din cauza fricii lor excesive ipocriții lași nu puteau crede că forțele inamice au fost învinse"
  33,21,"Ați avut voi în Trimisul lui Allah un exemplu frumos, pentru cel care nădăjduiește în [întâlnirea cu] Allah și în Ziua de Apoi și Îl pomenește pe Allah mereu.",""
  33,22,"Și când i-au văzut dreptcredincioșii pe aliați, au zis: „Aceasta este ceea ce ne-au făgăduit Allah și Trimisul Său. Adevăr au grăit Allah și Trimisul Său”. Și nu a făcut aceasta decât să le sporească lor credința și supunerea.",""
