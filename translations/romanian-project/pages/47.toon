quran[7]{c,v,t,f}:
  2,275,"Cei care mănâncă din dobândă nu vor putea sta în picioare [în Ziua Învierii] decât aşa cum stă unul bătut îngrozitor de Șeitan [şi lovit de nebunie]. Și aceasta pentru că ei spun: „Comerțul este precum camăta.” Dar Allah a permis comerțul, însă a interzis dobânda. Cei care primesc o avertizare de la Domnul lor şi se opresc, au [iertare] pentru ceea ce au făcut în trecut şi lucrul lor este la Allah, dar cei care continuă vor fi oaspeţii Focului şi ei în el vor rămâne veşnic.",""
  2,276,"Allah distruge camăta şi sporeşte milosteniile. Allah nu-l iubeşte pe necredinciosul păcătos!",""
  2,277,"Cu adevărat cei care cred şi fac fapte bune, îndeplinesc Rugăciunea şi oferă Zakat-ul, vor avea răsplata lor de la Domnul lor şi nu se vor teme şi nici nu vor fi necăjiți.",""
  2,278,"O, voi, cei care credeţi! Fiţi cu frică de Allah şi lipsiţi-vă de restul de dobândă ce v-a mai rămas, dacă sunteţi credincioşi!",""
  2,279,"Dacă nu o veţi face, vi se vesteşte război din partea lui Allah şi a Mesagerului Său. Însă dacă vă veţi căi, veţi avea banii voştri. Nu nedreptăţiţi şi nu veţi fi nedreptăţiţi!",""
  2,280,"Iar celui care este strâmtorat să i se dea o amânare până îi va fi uşor. Dar dacă o faceţi [din partea voastră] milostenie e şi mai bine pentru voi, dacă voi ați şti!",""
  2,281,"Şi fiţi cu frică de Ziua în care vă veţi întoarce la Allah, atunci când fiecare suflet va fi răsplătit după ceea ce a agonisit, iar ei nu vor fi nedreptăţiţi.",""
