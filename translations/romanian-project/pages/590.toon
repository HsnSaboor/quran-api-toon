quran[22]{c,v,t,f}:
  85,1,"Pe Cerul cu constelații",""
  85,2,"Și pe Ziua făgăduită!",""
  85,3,"Pe martor [Ziua de Vineri] și pe ceea ce este mărturisit [Ziua Arafah]!",""
  85,4,"Blestemați să fie cei [care] au săpat șanțul adânc<sup>1</sup>,","[1] Cei care au săpat șanțul adânc au fost oamenii unui rege tiranic care a refuzat să își lase oamenii să creadă în Allah. Fapta rea pe care au făcut-o în ascultarea regelui lor le-a adus blestemul lui Allah."
  85,5,"Cel cu focul aprins de vreascuri [din abundență],",""
  85,6,"În vreme ce stăteau așezați lângă el",""
  85,7,"Și ei erau martori la ceea ce le-au făcut credincioșilor<sup>2</sup>,","[2] După ce i-au aruncat pe credincioși în șanțul plin cu foc, ei au stat pe margine și s-au uitat la ei cum au ars de vii. Acest eveniment a avut loc înainte de timpul profetului Mohammed (pacea și binecuvântarea lui Allah fie asupra sa)."
  85,8,"Pe care nu s-au răzbunat decât pentru că ei au crezut în Allah Al-Aziz [Cel Puternic] [și] Al-Hamid [Cel Vrednic de Laudă],",""
  85,9,"A Căruia este Împărăția Cerurilor și a Pământului. Iar Allah este Martor peste toate.",""
  85,10,"Cu adevărat, cei care i-au prigonit pe cei credincioși și pe cele credincioase, iar apoi nu s-au căit, vor avea parte de chinurile Gheenei și vor avea parte de chinurile Focului.",""
  85,11,"Însă aceia care cred și împlinesc fapte bune, vor avea parte de Grădini pe sub care curg râuri și aceasta este izbânda cea mare.",""
  85,12,"Răzbunarea Domnului tău este aspră.",""
  85,13,"El este Cel care face prima oară [creația] și El este Cel care o face din nou.",""
  85,14,"El este Al-Ghafur [Cel Iertător] [și] Al-Uadud [Cel Plin de Dragoste],",""
  85,15,"Stăpânul Tronului, Al-Majid [Cel Glorios],",""
  85,16,"Cel care face ceea ce Voiește.",""
  85,17,"Oare a ajuns până la tine vestea despre oștenii",""
  85,18,"Lui Faraon și ai neamului Thamud?",""
  85,19,"Aceia care nu cred stăruie în tăgăduire,",""
  85,20,"Însă Allah, care se află în urma lor [cunoscându-le faptele], îi cuprinde pe ei<sup>3</sup>.","[3] A se vedea 2:19"
  85,21,"Dar acesta este un Coran glorios,",""
  85,22,"Scris pe o Tablă bine Păstrată [de Allah].",""
