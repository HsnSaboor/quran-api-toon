quran[17]{c,v,t,f}:
  23,1,"Cu adevărat, credincioșii vor avea izbândă,",""
  23,2,"Cei care în Rugăciunea lor sunt smeriți întru supunere",""
  23,3,"Și care rămân departe de vorbele deșarte",""
  23,4,"Și care achită Dania [Az-Zakat]",""
  23,5,"Și care își păzesc castitatea",""
  23,6,"În afară de soțiile lor și de ceea ce stăpânesc mâinile lor drepte<sup>1</sup>, căci, cu adevărat, pentru aceasta ei nu sunt învinuiți","[1] Femeile sclave sau captive aflate sub tutela lor"
  23,7,"Dar cei care caută mai mult de atât sunt nelegiuiți,",""
  23,8,"Însă cei care sunt cu grijă față de cele care le-au fost încredințate și față de făgăduința lor",""
  23,9,"Și cei care veghează la Rugăciunea lor",""
  23,10,"Aceia sunt moștenitorii,",""
  23,11,"Cei care vor moșteni Firdausul<sup>2</sup>, și ei în el vor sălășlui.","[2] Partea cea mai înaltă a Paradisului"
  23,12,"Noi l-am creat pe om din lut.",""
  23,13,"Apoi l-am făcut Noi o picătură<sup>3</sup> într-un loc sigur [uter],","[3] Sau „un zigot”"
  23,14,"Apoi am făcut din picătură un cheag și am făcut din cheag o bucată de carne și am făcut din bucata de carne oase și am îmbrăcat oasele cu carne. Apoi l-am scos la iveală ca o altă făptură. Binecuvântat fie Allah, Făcătorul, Cel Bun.",""
  23,15,"Apoi, după aceasta, voi cu siguranță veți muri,",""
  23,16,"Iar în Ziua Învierii, cu siguranță veți fi readuși la viață.",""
  23,17,"Și Deasupra voastră am făcut Noi șapte straturi de Cer [unul deasupra celuilalt]. Și Noi nu suntem cu nebăgare de seamă față de făpturi.",""
