quran[8]{c,v,t,f}:
  6,111,"Și chiar dacă Noi am fi pogorât la ei Îngerii [cu Mesajul] și chiar dacă le-ar fi vorbit morții și am fi adunat Noi dinaintea lor toate cele, ei tot nu ar fi crezut, doar dacă ar fi Voit Allah. Dar cei mai mulți dintre ei sunt neștiutori.",""
  6,112,"Astfel am făcut Noi pentru fiecare Profet dușmani - diavoli, dintre oameni și djinni, care să se ispitească unii pe alții cu vorbe împodobite, în chip înșelător. Însă dacă Domnul tău ar fi Voit, ei nu ar fi putut să o facă. Deci părăsește-i pe ei laolaltă cu ceea ce născocesc ei.",""
  6,113,"Și astfel inimile celor care nu cred în Viața de Apoi se vor înclina [ascultând] către ea [vorbirea înșelătoare] și astfel vor fi mulțumiți de ea și vor îndeplini ceea ce ei săvârșesc.",""
  6,114,"[Spune] „Să caut eu alt judecător în afara lui Allah, când El este Cel care v-a trimis vouă Cartea [Coranul] explicată în detaliu? Cei cărora le-am dat Noi Scriptura știu că ea este pogorâtă de la Domnul tău cu Adevărul. Nu fi, așadar, dintre aceia care se îndoiesc.",""
  6,115,"Cuvântul Domnului tău a fost plin de Adevăr și Dreptate. Nu este nimeni care să poată schimba Cuvintele Sale, iar El este As-Sami' [Cel care Aude Totul] [și] Al-Alim [Atoateștiutor]!",""
  6,116,"De te-ai supune celor mai mulți de pe pământ, ei te-ar abate de la calea lui Allah. Ei nu urmează decât bănuielile [lor] și ei nu fac decât să născocească minciuni<sup>31</sup>.","[31] Din ignoranță, bănuieli și presupuneri"
  6,117,"Cu adevărat, Domnul tău îi Știe cel mai bine pe cei care se abat de la Calea Lui și El este Cel care-i Știe cel mai bine și pe cei care urmează Calea cea Dreaptă.",""
  6,118,"Așadar mâncați [numai] din cele peste care s-a pomenit Numele lui Allah<sup>32</sup>, dacă voi credeți în Versetele Lui.","[32] În momentul tăierii"
