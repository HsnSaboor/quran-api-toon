quran[13]{c,v,t,f}:
  43,61,"Și, cu adevărat, el [Iisus] va fi un semn pentru Ceas; deci nu vă îndoiți în privința lui și urmați-mă pe Mine<sup>10</sup>, căci aceasta este o cale dreaptă!","[10] Urmați poruncile lui Allah"
  43,62,"Și să nu vă abată pe voi Șeitan. Cu adevărat, el vă este dușman învederat!",""
  43,63,"Și când a venit Iisus cu semnele limpezi, el a spus: „Am venit la voi cu înțelepciunea, pentru a vă limpezi vouă unele [din lucrurile] în care voi sunteți deosebiți. Fiți cu frică de Allah și dați-mi ascultare!",""
  43,64,"Cu adevărat, Allah este Stăpânul meu și este Stăpânul vostru, așadar adorați-L pe El! Aceasta este calea cea dreaptă!”",""
  43,65,"Dar sectele s-au certat între ele. Și vai acelora care au fost nedrepți pentru chinul unei Zile dureroase!",""
  43,66,"Oare așteaptă ei altceva decât să vină asupra lor Ceasul, deodată, fără ca ei să-și dea seama?",""
  43,67,"Prietenii apropiați își vor fi în Ziua aceea dușmani unii altora, în afară de cei cu frică.",""
  43,68,"[Cărora Allah le va spune] „O, robii Mei! Fiți fără teamă în Ziua aceasta și nu vă întristați,",""
  43,69,"[Voi] cei care credeți în Versetele Noastre și sunteți musulmani!",""
  43,70,"Intrați în Paradis, voi și cei ca voi<sup>11</sup>, și vă veți bucura!”","[11] Un alt înțeles este „soțiile voastre”, cele dreptcredincioase dintre ele"
  43,71,"Se va trece printre ei cu tipsii de aur și cupe; în el se va afla tot ceea ce poftesc sufletele și place ochilor. „Și în veci veți rămâne voi în el,",""
  43,72,"Căci acela este Paradisul ce vi s-a dat ca moștenire pentru ceea ce ați împlinit,",""
  43,73,"Și în el veți avea multe roade<sup>12</sup> din care veți mânca”.","[12] Tot ce este delicios"
