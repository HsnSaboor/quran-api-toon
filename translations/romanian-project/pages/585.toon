quran[42]{c,v,t,f}:
  80,1,"El [profetul Mohammed] s-a încruntat și s-a întors,",""
  80,2,"Când orbul a venit la el<sup>1</sup> [întrerupându-l ca să-l întrebe].","[1] Abdullah, fiul lui Umm Maktum"
  80,3,"Și de unde să știi [ o, Mohammed]? Poate că el a voit să se curățească<sup>2</sup>","[2] Ca urmare a ceea ce a învățat de la tine"
  80,4,"Sau a venit să fie îndemnat și i-ar fi fost spre folos îndemnarea!",""
  80,5,"Însă în ce-l privește pe cel care crede că nu are nevoie<sup>3</sup>,","[3] Fără nevoie de credință sau fără nevoie de Allah. Aici se face referire la un anumit membru influent din Qurayș pe care Profetul (pacea și binecuvântarea lui Allah fie asupra sa) spera să îl aducă la Islam"
  80,6,"Tu către el te îndrepți,",""
  80,7,"Fără să ai nicio vină dacă el nu se curățește<sup>4</sup>,","[4] Profetul (pacea și binecuvântarea lui Allah fie asupra sa) era responsabil doar pentru transmiterea Mesajului, nu pentru călăuzirea supremă"
  80,8,"Iar în ce-l privește pe cel care vine la tine cu râvnă [pentru cunoaștere]",""
  80,9,"Și este cu frică [de Allah],",""
  80,10,"Pe acela îl neglijezi.",""
  80,11,"Dar nu! El [Coranul] este o Îndemnare",""
  80,12,"Și cine voiește se lasă îndemnat.",""
  80,13,"Înscris pe foi cinstite,",""
  80,14,"Înălțate și curate,",""
  80,15,"Purtate de mâinile unor scribi (Îngeri mesageri),",""
  80,16,"Nobili și pioși.",""
  80,17,"Blestemat este omul! Cât de necredincios este el!",""
  80,18,"Din ce l-a creat pe el?",""
  80,19,"Dintr-o picătură l-a creat și i-a hotărât [soarta].",""
  80,20,"Apoi i-a făcut lui drumul ușor<sup>5</sup>,","[5] În această viață (nașterea). Se poate referi și la viața în sine, care a fost făcută ușoară prin călăuzirea lui Allah"
  80,21,"Apoi l-a lăsat pe el să moară și a orânduit să fie pus în mormânt<sup>6</sup>,","[6] Pentru a-i ascunde corpul putrezitor"
  80,22,"Apoi, atunci când va Voi, îl va învia pe el.",""
  80,23,"Dar nu! [Omul] nu împlinește ceea ce El îi poruncește...",""
  80,24,"Atunci să cugete omul la hrana sa [ca să vadă cum a ajuns la el]!...",""
  80,25,"Noi am vărsat apa din belșug,",""
  80,26,"Apoi am crăpat Pământul, despicându-l [cu răsaduri],",""
  80,27,"Și am făcut să crească pe el grâne,",""
  80,28,"Viță de vie și iarbă,",""
  80,29,"Măslini și palmieri,",""
  80,30,"Grădini cu pomi (înalți) și deși,",""
  80,31,"Fructe și ierburi,",""
  80,32,"Spre folosul vostru și al dobitoacelor voastre.",""
  80,33,"Și când va veni Zgomotul cel Asurzitor<sup>7</sup>,","[7] Zgomotul asurzitor al Trâmbiței care anunță Învierea. Aș-Șakhkah este, de asemenea, un nume pentru Ziua Învierii"
  80,34,"În Ziua aceea va fugi omul de fratele lui,",""
  80,35,"De mama lui, de tatăl lui,",""
  80,36,"De soața lui și de copiii lui!",""
  80,37,"În Ziua aceea, fiecare om va avea lucrul său care îi va fi de ajuns.",""
  80,38,"În Ziua aceea, vor fi chipuri luminoase,",""
  80,39,"Surâzătoare și vesele,",""
  80,40,"Și în Ziua aceea, vor fi chipuri cu colb pe ele,",""
  80,41,"Pe care le va acoperi întunericul, -",""
  80,42,"Aceștia sunt necredincioșii nelegiuiți.",""
