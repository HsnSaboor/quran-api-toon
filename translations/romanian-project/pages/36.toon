quran[6]{c,v,t,f}:
  2,225,"Allah nu vă cere socoteală pentru vorbele neintenționate din jurămintele voastre, ci El vă cere socoteală pentru ceea ce inimile voastre au dobândit. Şi Allah este Al-Ghafur [Iertător], Al-Halim [ Îngăduitor].",""
  2,226,"Pentru cei care jură să nu mai aibă relații intime cu soțiile lor este [stabilit] un timp de așteptare de patru luni. Dar dacă ei se răzgândesc, atunci, cu adevărat, Allah este Al-Ghafur [Iertător], Ar-Rahim [Îndurător].",""
  2,227,"Însă dacă au hotărât divorţul, atunci, cu adevărat, Allah este As-Sami’ [Cel care Aude] și Al-Alim [Atoateștiutor].",""
  2,228,"Femeile divorţate trebuie să aştepte<sup>49</sup> trei menstruaţii şi nu le este îngăduit să ascundă ce a făcut Allah în pântecele lor, dacă ele cred în Allah şi în Ziua Judecății. Iar soții lor sunt mai îndreptăţiţi să le aducă înapoi [în acest timp], dacă vor să se împace<sup>50</sup>. Ele au drepturi egale cu obligaţiile lor, după cuviinţă<sup>51</sup>. Dar bărbaţii [soții] au o treaptă peste ele [în responsabilitate și autoritate]. Şi Allah este Al-Aziz [Atotputernic], Al-Hakim [Înțelept].","[49] Să nu se căsătorească\n[50] Soțul o poate întoarce la el în timpul perioadei de iddah [așteptare], din primul și al doilea divorț, fără a încheia un contract nou de căsătorie\n[51] Soția are anumite drepturi asupra soțului ei, la fel cum și soțul are drepturi asupra ei"
  2,229,"Divorţul este [permis] de două ori, după care, fie să o țină în bună înţelegere, fie să o lase liberă, cu bunătate. Şi nu vă este permis să luaţi înapoi nimic din ceea ce le-aţi dăruit lor, decât dacă ambele părţi se tem că nu vor putea să respecte poruncile lui Allah<sup>52</sup>. Iar dacă vă temeţi că nu veţi putea respecta poruncile lui Allah, atunci nu este niciun păcat ca ea să se răscumpere. Acestea sunt poruncile lui Allah şi nu le încălcaţi! Cei care încalcă poruncile lui Allah sunt nelegiuiţi!","[52] Să se comporte potrivit unul cu celălalt"
  2,230,"Dacă [soţul] divorţează de ea [a treia oară], ea nu-i mai este permisă lui după aceasta decât după ce ea se căsătoreşte cu un alt bărbat<sup>53</sup>. Iar dacă acesta divorţează de ea [sau moare], nu mai este niciun păcat pentru ca ei să se întoarcă unul la celălalt<sup>54</sup>, dacă ei cred că pot să respecte poruncile lui Allah. Acestea sunt poruncile lui Allah, pe care Le face clare pentru oamenii ce pricep.","[53] Cu intenția unei căsătorii permanente și nu pentru a se putea întoarce la soțul anterior\n[54] Să se căsătorească"
