quran[12]{c,v,t,f}:
  67,1,"Binecuvântat fie Cel care are în Mâna Lui Împărăția și este cu Putere peste toate,",""
  67,2,"Cel care a făcut moartea și viața, ca să vă încerce pe voi, [pentru a vedea] care dintre voi este mai bun întru faptă. Și El este Al-'Aziz [Puternic] [și] Al-Ghafur [Iertător].",""
  67,3,"Cel care a creat șapte Ceruri unul peste altul, fără să vezi nicio nepotrivire în creația lui Ar-Rahman [Celui Milostiv]. Întoarce-ți privirea! Oare vezi tu vreo crăpătură?",""
  67,4,"Întoarce-ți iarăși privirea de două ori! Privirea se va întoarce la tine umilită și slabă!",""
  67,5,"Noi am împodobit Cerul cel mai de jos cu candele și le-am făcut pe ele pietre pentru lovirea diavolilor<sup>1</sup> și am pregătit pentru ei chinul Văpăii.","[1] Îndepărtându-i astfel de Ceruri și împiedicându-i să asculte. A se vedea 72:8-9."
  67,6,"Cei care nu au crezut în Domnul lor vor avea parte de chinul Iadului. Și ce rea întoarcere!",""
  67,7,"Când vor fi aruncați în el, îi vor auzi vuietul, în vreme ce el clocotește.",""
  67,8,"Aproape că plesnește de mânie. De fiecare dată când este aruncată o ceată nouă, păzitorii săi îi întreabă: „Oare nu a venit la voi un prevenitor?”",""
  67,9,"Iar ei vor spune: „Ba da! A venit la noi un prevenitor, însă noi l-am învinuit de minciună și am spus: Allah nu a trimis nimic, iar voi nu sunteți decât în mare rătăcire!”",""
  67,10,"Și ei vor spune: „Dacă noi am fi ascultat și am fi priceput, nu am fi printre oaspeții Văpăii!”",""
  67,11,"Și astfel ei vor mărturisi păcatele lor. Așadar, striviți să fie oaspeții Văpăii!",""
  67,12,"Cei care se tem de Domnul lor, fără să-L vadă pe El, vor avea parte de iertare și de mare răsplată.",""
