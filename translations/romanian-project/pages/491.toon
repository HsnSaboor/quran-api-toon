quran[11]{c,v,t,f}:
  43,23,"Tot astfel nu am trimis Noi în nicio cetate un prevenitor mai înainte de tine, fără ca [mai marii lor și] cei înstăriți dintre ei să nu spună: „Noi i-am găsit pe părinții noștri într-o religie și noi ne călăuzim după urmele lor!”",""
  43,24,"A spus [Trimisul]: „Chiar dacă eu v-aș aduce vouă o călăuzire mai bună decât aceea în care i-ați găsit pe părinții voștri?” I-au răspuns: „Noi nu credem în cele cu care ai fost trimis!”",""
  43,25,"Și Noi Ne-am răzbunat pe ei și privește care a fost sfârșitul acelora care au tăgăduit!",""
  43,26,"Și [spune, o, Mohammed,] când a spus Avraam tatălui său și poporului său: „Eu mă dezic de cei la care vă închinați voi,",""
  43,27,"În afară de Cel care m-a făcut pe mine și Care mă va călăuzi cu siguranță!”",""
  43,28,"Și el [Avraam] a făcut-o<sup>5</sup> un cuvânt care să rămână pentru urmașii săi. Poate că ei se vor întoarce [și se vor căii].","[5] Mărturisirea lui că nimeni nu are dreptul să fie adorat în afară de Allah"
  43,29,"Dar nu, Eu le-am dăruit acestora [celor din Mecca] și părinților lor<sup>6</sup> bucurie, până ce a venit la ei Adevărul și un Trimis<sup>7</sup> care să facă lucrurile deslușite.","[6] Descendenții lui Avraam\n[7] Profetul Mohammed (pacea și binecuvântarea lui Allah fie asupra sa)"
  43,30,"Și când a venit Adevărul la ei, au spus: „Aceasta este vrăjitorie și noi nu credem în ea!”",""
  43,31,"Și au spus: „De ce nu a fost trimis acest Coran unui om de vază din cele două cetăți<sup>8</sup>?”","[8] Făcându-se referire la Mecca și Taif"
  43,32,"Oare ei împart Îndurarea Domnului tău? Noi le-am împărțit lor cele spre trebuință în viața din această lume și i-am ridicat pe ei unii deasupra altora, în trepte, pentru ca unii dintre ei să fie folositori altora la lucru. Iar Îndurarea Domnului tău [Paradisul] este mai bună [o, Mohammed,] decât ceea ce adună ei.",""
  43,33,"Și de n-ar fi oamenii o singură comunitate [de necredincioși]<sup>9</sup>, am fi făcut Noi pentru casele celor care-L tăgăduiesc pe Ar-Rahman [Cel Milostiv] acoperișuri și scări de argint, pe care ei să urce,","[9] Care a crezut că generozitatea lui Allah față de ei era un semn al aprobării Sale sau care s-ar grăbi către necredință pentru a obține avere"
