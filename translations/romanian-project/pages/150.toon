quran[8]{c,v,t,f}:
  6,158,"Oare așteaptă ei altceva decât să vină Îngerii la ei sau să vină Domnul tău sau să le vină unele semne de la Domnul tău? În ziua când vor veni unele semne de la Domnul tău, nu-i va mai fi de folos niciunui suflet credința sa dacă el nu a crezut mai înainte sau dacă nu a dobândit nimic bun prin credința sa. Spune: „Așteptați.” Cu adevărat, și noi așteptăm.",""
  6,159,"Cu adevărat, tu [Mohammed] nu ești răspunzător cu nimic pentru cei care și-au fărâmițat religia lor în secte. Soarta lor depinde numai de Allah. Și apoi El le va vesti ceea ce au făcut.",""
  6,160,"Cel care va veni [în Ziua Judecății] cu o faptă bună va avea parte de zece asemenea ei, iar cel care va veni cu o faptă rea nu va fi răsplătit decât cu o faptă pe măsura ei. Dar nu li se va face nicio nedreptate.",""
  6,161,"Spune: „Într-adevăr, Domnul meu m-a călăuzit pe un drum drept - o Religie adevărată - Religia lui Avraam cel drept întru credință, care nu a fost printre cei care au făcut asociați [lui Allah]!”",""
  6,162,"Spune: „Într-adevăr, Rugăciunea mea, actele mele de devoțiune, viața mea și moartea mea îi aparțin lui Allah, Stăpânul lumilor.",""
  6,163,"El nu are niciun asociat! Astfel mi s-a poruncit și eu sunt primul dintre musulmani.”",""
  6,164,"Spune: „Să caut eu un alt Domn în afară de Allah, când El este Stăpân peste toate? Niciun suflet nu va agonisi decât împotriva sa. Și niciun [suflet] purtător de poveri nu va purta povara altuia. Și apoi la Domnul vostru se află întoarcerea voastră și El vă va Vesti despre cele asupra cărora ați fost cu păreri diferite.”",""
  6,165,"El este Cel care v-a făcut pe voi urmași pe pământ și v-a ridicat pe unii dintre voi deasupra altora, în trepte, pentru a vă încerca întru ceea ce v-a dat. Cu adevărat Domnul tău este repede la pedeapsă, însă El este Ghafur [Iertător], Rahim [Îndurător].",""
