quran[7]{c,v,t,f}:
  9,100,"Și primii și cei dintâi [credincioși] dintre cei care au purces la pribegie [muhajirun] și sprijinitori ['ansar] și cei care le-au urmat cu bună purtare, - Allah este Mulțumit de ei, precum și ei sunt mulțumiți de El. Și El le-a pregătit Grădini pe sub care curg râuri și veșnic vor sălășlui în ele. Aceasta este marea izbândă!",""
  9,101,"Iar printre beduinii din jurul vostru se află ipocriți, ca și printre locuitorii din Medina, care se îndârjesc în fățărie. Tu nu-i știi, însă Noi îi știm pe ei. Noi îi vom chinui de două ori. Apoi ei vor fi aduși la mare chin.",""
  9,102,"Și sunt alții care au mărturisit păcatele lor, care au amestecat o faptă bună cu o alta rea<sup>30</sup>. Poate că Allah va primi căința lor, căci Allah este Ghafur [Iertător], Rahim [Îndurător].","[30] Se referă la participarea lor anterioară la luptă, dar la abținerea de a participa în Campania de la Tabuk"
  9,103,"Ia [o, Mohammed] din bunurile lor milostenie, prin care să-i purifici și să-i binecuvântezi și roagă-te pentru ei, căci rugile tale aduc tihnă pentru ei. Iar Allah este Sami' [Cel care Aude Totul] [și] 'Alim [Atoateștiutor].",""
  9,104,"Oare nu știu ei că Allah este Cel care primește căința de la robii Săi și acceptă milostenii și că Allah este Tauuab [Primitorul căinței] [și] Rahim [Îndurătorul]?",""
  9,105,"Și spune: „Lucrați, căci Allah va Vedea lucrul vostru ca și Trimisul Său și dreptcredincioșii! Și veți fi voi aduși la Cel care le Știe pe cele nevăzute și pe cele văzute și vă va vesti vouă cele pe care le-ați făcut.”",""
  9,106,"Și [există] alții care așteaptă Porunca lui Allah - fie că îi va chinui pe ei, fie că îi va ierta pe ei. Iar Allah este ‘Alim [Atoateștiutor] [și] Hakim [Înțelept].",""
