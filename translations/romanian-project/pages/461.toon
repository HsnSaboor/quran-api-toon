quran[10]{c,v,t,f}:
  39,22,"Oare cel căruia i-a deschis Allah pieptul pentru Islam și care are lumină de la Domnul său [este ca cel a cărui inimă îl respinge]? Vai acelora cu inimile împietrite față de pomenirea lui Allah. Aceia se află într-o rătăcire învederată.",""
  39,23,"Allah a trimis vestea cea mai frumoasă, ca o Carte [în care unele Versete] se aseamănă și se repetă. Pieile acelora care se tem de Domnul lor se înfioară la auzul ei; apoi se liniștesc pieile și inimile lor la pomenirea lui Allah. Aceasta este călăuzirea lui Allah; El călăuzește cu ea pe cine Voiește. Iar acela pe care Allah îl duce în rătăcire nu va avea niciun ocârmuitor.",""
  39,24,"Oare acela care în Ziua Învierii se va feri cu fața<sup>7</sup> sa de răul chinului? Și li se va spune celor nelegiuiți: „Gustați ceea ce ați agonisit!”","[7] În locul mâinilor lui, care vor fi legate de gâtul său"
  39,25,"Au tăgăduit aceia de dinainte de ei și le-a venit lor chinul de acolo de unde ei nu se așteptau.",""
  39,26,"Și le-a dat lor Allah să guste rușine în viața aceasta, iar pedeapsa din Viața de Apoi va fi și mai mare, măcar dacă ei ar ști!",""
  39,27,"Și Noi le-am dat oamenilor în acest Coran tot felul de pilde, pentru ca ei să ia aminte!",""
  39,28,"Un Coran arab, fără de nicio deviere<sup>8</sup>, pentru ca ei să fie dreptcredincioși!","[8] De la adevăr"
  39,29,"A dat Allah ca exemplu un bărbat [rob] cu [stăpâni] asociați care se ceartă între ei [asupra lui] și un [alt] bărbat cu totul supus unui singur om. Oare sunt ei în aceeași situație? Laudă lui Allah! Dar cei mai mulți dintre ei nu știu.",""
  39,30,"Tu vei muri [într-o zi] și vor muri și ei [într-o zi].",""
  39,31,"Apoi, în Ziua Învierii, vă veți certa voi între voi, înaintea Domnului vostru.",""
