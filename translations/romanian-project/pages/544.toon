quran[10]{c,v,t,f}:
  58,12,"O, voi cei care credeți! Dacă voiți să stați de vorbă în taină cu Trimisul, înainte de vorba voastră faceți o milostenie, căci aceasta este mai bine pentru voi și mai curat! Dar dacă nu găsiți [nimic de oferit], Allah este Ghafur [Iertător], Rahim [Îndurător].",""
  58,13,"Oare vă temeți să dați milostenie înainte de vorba voastră? Fiindcă nu ați dat și pentru că Allah v-a iertat, împliniți voi Rugăciunea [As-Salat], plătiți Dania [Az-Zakat] și fiți cu supunere față de Allah și de Trimisul Său, căci Allah este bine Știutor a ceea ce faceți!",""
  58,14,"Oare nu i-ai văzut pe aceia care și-au luat ca ajutor un neam pe care Allah este mâniat? Ei nu sunt nici dintre voi, nici dintre ai lor și ei jură cu minciună și ei știu [aceasta].",""
  58,15,"Allah le-a pregătit lor chin aspru. Și ce rău [lucru este] acesta pe care îl fac ei!",""
  58,16,"Și-au luat jurămintele lor drept pavăză și astfel ei au împiedicat de la calea lui Allah, dar vor avea ei parte de osândă umilitoare.",""
  58,17,"Nu le vor fi de niciun folos averile lor și copiii lor împotriva [pedepsei] lui Allah. Aceștia vor fi oaspeții Focului și în el vor sălășlui ei veșnic.",""
  58,18,"Într-o Zi, când Allah îi va învia pe toți, vor jura ei față de El, așa cum au jurat față de voi și vor socoti că ei se sprijină pe ceva, însă ei sunt mincinoși!",""
  58,19,"Șeitan a pus stăpânire peste ei și i-a făcut pe ei să uite de pomenirea lui Allah. Aceștia sunt ceata lui Șeitan și ceata lui Șeitan sunt cei pierduți!",""
  58,20,"Cei care se împotrivesc lui Allah și Trimisului Său - sunt dintre cei mai umiliți.",""
  58,21,"Allah a Hotărât: „Cu adevărat, Eu voi Birui negreșit; Eu și Trimișii Mei!” Allah este cu adevărat Qauiyy [Tare] [și] 'Aziz [Puternic].",""
