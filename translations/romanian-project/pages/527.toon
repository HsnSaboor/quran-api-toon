quran[18]{c,v,t,f}:
  53,27,"Cu adevărat, cei care nu cred în Viața de Apoi îi cheamă pe Îngeri cu nume de femei.",""
  53,28,"Însă ei nu au știință despre aceasta. Ei nu urmează decât bănuiala, însă bănuiala nu este de niciun folos față de Adevăr.",""
  53,29,"Așadar, îndepărtează-te de cel care se întoarce de la îndemnarea Noastră și care nu voiește decât viața pământească!",""
  53,30,"Aceasta este știința la care ajung ei. Însă, cu adevărat, Domnul tău îi Știe mai bine pe cei care rătăcesc de la Calea Sa și El îi Știe mai bine pe aceia care sunt drept călăuziți.",""
  53,31,"Ale lui Allah sunt cele din Ceruri și cele de pe Pământ, pentru ca să-i răsplătească pe cei care au săvârșit rău după ceea ce au făcut și să-i răsplătească pe cei care au împlinit bine cu cea mai bună [răsplată].",""
  53,32,"Cei care se feresc de păcatele mari și de faptele cele rușinoase, în afară de micile greșeli, [să știe că] Domnul tău este Darnic la Iertare. El vă Cunoaște cel mai bine, fiindcă El v-a creat pe voi din pământ, precum și atunci când ați fost plămădiți în pântecele mamelor voastre. Așadar, nu vă lăudați cu curățenia sufletelor voastre, fiindcă El îi Știe mai bine pe cei care sunt cu teamă [de El]!",""
  53,33,"Îl vezi pe cel care se întoarce [de la Islam]",""
  53,34,"Și dă cu zgârcenie, iar apoi nu mai dă deloc?",""
  53,35,"Oare are el știința Necunoscutului și poate el vedea?<sup>10</sup>","[10] Că proviziile sale se vor sfârși dacă cheltuiește pentru săraci în timp ce Allah a promis altceva"
  53,36,"Sau oare nu i s-a vestit lui ce se află în Scripturile lui Moise",""
  53,37,"Și ale lui Avraam, care și-a ținut cu credință [făgăduința lui de a transmite]",""
  53,38,"Că niciun suflet nu va purta povara altuia",""
  53,39,"Și că omul nu va dobândi decât [rodul] celor pe care le-a agonisit",""
  53,40,"Și că agoniseala lui se va vedea,",""
  53,41,"Iar apoi va primi pentru ea răsplata cuvenită?",""
  53,42,"Și că la Domnul tău este întoarcerea,",""
  53,43,"Și că El face [pe cineva] să râdă și face să plângă,",""
  53,44,"Și că El dă moartea și El dă viața",""
