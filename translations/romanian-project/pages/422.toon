quran[5]{c,v,t,f}:
  33,31,"Însă aceleia dintre voi care arată supunere față de Allah și față de Trimisul Lui și împlinește fapte bune îi vom da Noi răsplată îndoită și îi vom pregăti daruri alese.",""
  33,32,"O, voi soții ale Profetului! Voi nu sunteți ca nici una dintre femei. Dacă sunteți pioase, nu vă arătați binevoitoare [față de bărbați], cu vorba, pentru ca acela care are o boală în inimă să nu poftească la voi, și spuneți vorbe potrivite!",""
  33,33,"Ședeți în casele voastre și nu vă arătați [frumusețea], așa cum se arătau în vremea Jahiliyyei de mai înainte! Împliniți Rugăciunea [As-Salat], achitați Dania [Az-Zakat] și fiți cu supunere față de Allah și Trimisul Său! Allah Voiește să țină departe de la voi, o, neam al [Profetului], rușinea și să vă purifice pe voi întru totul.",""
  33,34,"Și luați aminte Versetele lui Allah care sunt recitate în casele voastre și Înțelepciunea<sup>10</sup>! Allah este Latif [Cel Binevoitor] [și] Khabir [Bineștiutor].","[10] Învățăturile Profetului (pacea și binecuvântarea lui Allah fie asupra sa) sau Sunnah lui"
  33,35,"Musulmanilor și musulmanelor, dreptcredincioșilor și dreptcredincioaselor, celor supuși și celor supuse, celor iubitori de adevăr și celor iubitoare de adevăr, celor răbdători [și statornici] și celor răbdătoare [și statornice], celor smeriți și celor smerite, celor ce dau milostenii și acelora [dintre femei] care dau milostenii, celor care postesc și acelora [dintre femei] care postesc, celor care își păzesc castitatea lor și acelora [dintre femei] care și-o păzesc, celor care-L pomenesc pe Allah mereu și acelora [dintre femei] care-L pomenesc, Allah le-a pregătit iertare și răsplată mare.",""
