quran[6]{c,v,t,f}:
  10,1,"Alif, Lam, Ra'<sup>1</sup>. Acestea sunt Versetele Cărții pline de Înțelepciune<sup>2</sup>.","[1] A se vedea 2:1\n[2] Adjectivul „înțelepciune” exprimă calitățile voinței, scopului și preciziei"
  10,2,"Sunt oamenii uimiți că Noi am revelat unui bărbat dintre ei [spunând]: „Să-i previi pe oameni și să-i binevestești pe cei care cred că ei vor avea loc meritat<sup>3</sup> la Domnul lor”? [Dar] cei necredincioși spun: „Acesta este un vrăjitor evident.”","[3] O poziție sigură datorită faptelor lor bune"
  10,3,"Cu adevărat, Domnul vostru este Allah, Cel care a creat Cerurile și Pământul în șase zile, apoi s-a înălțat deasupra Tronului<sup>4</sup>, orânduind toate lucrurile. Nu există [vreun] mijlocitor decât cu Voia Lui. Acesta este Allah, Stăpânul vostru, așadar adorați-L pe El. Voi nu chibzuiți?","[4] A se vedea 2:19"
  10,4,"La El este întoarcerea voastră, a tuturor. [Este] promisiunea lui Allah [ce se va împlini] fără niciun dubiu. Cu adevărat, El începe [procesul] creației, apoi o repetă, pentru a-i răsplăti cu dreptate pe cei care cred și săvârșesc fapte bune. Cât despre cei care nu cred, ei vor avea parte de o băutură din apă clocotită și de chin dureros, pentru că nu au crezut.",""
  10,5,"Cu adevărat, El este Cel care a făcut Soarele ca o lumină strălucitoare și Luna ca o lumină reflectată și El i-a hotărât fazele, pentru ca voi să cunoașteți numărul anilor și socotirea [timpului]. Allah nu le-a făcut decât pentru [un scop] adevărat. El deslușește semnele pentru oamenii care pricep.",""
  10,6,"Cu adevărat, în succedarea nopții și zilei și în cele pe care Allah le-a făcut în Ceruri și pe Pământ sunt semne pentru oamenii care au frică [de Allah].",""
