quran[4]{c,v,t,f}:
  6,91,"Ei nu-L prețuiesc pe Allah la măsura Sa dreaptă<sup>23</sup> atunci când spun: „Allah nu a pogorât asupra oamenilor nimic.” Spune: „Cine a pogorât Cartea pe care Moise a adus-o ca lumină și îndrumare [călăuză] pentru oameni? Voi [evreilor] o faceți foi, arătându-le, dar și ascunzând multe [dintre ele]. Și voi [evreilor] ați fost învățați ceea ce n-ați știut nici voi și n-au știut nici părinții voștri”. Spune: „Allah [a trimis-o]!” Și apoi lasă-i să se joace în rătăcirea lor.","[23] Ei nu au apreciat abilitatea și înțelepciunea lui Allah la nivelul corespunzător"
  6,92,"Aceasta este o Carte Binecuvântată, pe care Noi am pogorât-o, și care întărește ceea ce exista deja înaintea ei, pentru ca tu să o previi pe Mama Cetăților [Mecca] și împrejurimile ei. Cei care cred în Ziua de Apoi, cred și în ea [în Carte] și ei păzesc cu stăruință Rugăciunea lor.",""
  6,93,"Și cine este mai nelegiuit decât cel care născocește minciuni despre Allah sau care spune: „Mi s-a revelat mie”, când lui nu i-a fost revelat nimic, sau decât cel care spune: „Voi pogorî și eu ceva asemănător cu ceea ce a pogorât Allah”? Dar de i-ai vedea pe cei nelegiuiți în chinurile morții, în vreme ce Îngerii întind mâinile lor<sup>24</sup>, [spunând]: „Lăsați să iasă sufletele voastre! Astăzi veți primi pedeapsa unei umiliri [extreme] pentru ceea ce ați spus despre Allah, în afara adevărului, și pentru că ați fost aroganți [față] de Versetele Lui!”","[24] Lovindu-i deoarece aceștia nu vor să își dea sufletele pentru a fi judecate"
  6,94,"[Le va fi spus] „Și acum ați venit la Noi, singuri, precum v-am creat pe voi la început, și ați lăsat în urma voastră tot ceea ce Noi v-am dăruit. Și nu-i vedem Noi, împreună cu voi, pe mijlocitorii voștri, despre care ați pretins că ar fi asociați [ai lui Allah]. Acum s-a tăiat orice legătură între voi<sup>25</sup> și v-au părăsit cei despre care ați pretins [că ar fi mijlocitorii voștri].","[25] Între voi și asociații și mijlocitorii pretinși"
