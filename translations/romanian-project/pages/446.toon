quran[24]{c,v,t,f}:
  37,1,"Pe cei [Îngerii] ce se înșiră în rânduri",""
  37,2,"Și pe cei care mână cu îndârjire [Norii]",""
  37,3,"Și pe cei care transmit Îndemnarea<sup>1</sup>:","[1] Profeților sau între ei. Allah jură pe aceste trei tipuri de Îngeri ceea ce este menționat în următorul verset"
  37,4,"Cu adevărat, Domnul vostru este Unul Singur,",""
  37,5,"Stăpânul Cerurilor și al Pământului și al celor dintre ele și Stăpânul răsăriturilor",""
  37,6,"Cu adevărat, Noi am împodobit Cerul cel mai apropiat cu podoaba Stelelor",""
  37,7,"Care apără împotriva oricărui șeitan răzvrătit.",""
  37,8,"Ei nu vor putea să tragă cu urechea la căpeteniile preaînalte și vor fi loviți din toate părțile<sup>2</sup>,","[2] De Meteoriți"
  37,9,"Pentru a fi alungați. Și ei vor avea parte de chin veșnic,",""
  37,10,"În afară de cel care prinde din zbor [câteva cuvinte] și care este urmărit de o stea căzătoare, lucitoare.",""
  37,11,"Întreabă-i pe ei [o, Mohammed] „Sunt ei o creație mai puternică decât cei pe care Noi i-am creat [cei din Ceruri ș.a.m.d.]?” Noi i-am făcut [pe oameni] dintr-un lut lipicios.",""
  37,12,"Ba nu, tu te miri [de obrăznicia lor], cum ei își bat joc [de tine și de Coran].",""
  37,13,"Iar când li se pomenește [Coranul], ei nu iau aminte,",""
  37,14,"Iar dacă văd un semn, ei caută numai decât să-și bată joc [de el],",""
  37,15,"Și spun: „Aceasta nu este decât vrăjitorie învederată!",""
  37,16,"Oare când vom muri și vom fi noi țărână și oseminte, vom mai putea noi să fim înviați?",""
  37,17,"Și la fel și primii noștri strămoși?”",""
  37,18,"Spune: „Da, și veți fi voi umiliți apoi.”",""
  37,19,"Va fi numai un singur strigăt și iată-i pe ei cum privesc,",""
  37,20,"Zicând: „Vai nouă! Aceasta este Ziua Judecății!”",""
  37,21,"[Li se va spune]: „Aceasta este Ziua Judecății de Apoi, pe care voi ați tăgăduit-o!”",""
  37,22,"[Îngerilor li se va porunci:] „Adunați-i pe cei care au fost nedrepți și pe semenii lor, împreună cu cei pe care i-au adorat",""
  37,23,"În locul lui Allah și duceți-i pe ei pe drumul Iadului!",""
  37,24,"Și opriți-i pe ei, pentru că ei trebuie să fie întrebați!",""
