quran[9]{c,v,t,f}:
  4,66,"Iar dacă Noi le-am fi poruncit: „Omorâți-vă pe voi înșivă! [cei nevinovați să-i omoare pe cei vinovați] ” sau „Plecați din casele voastre!”, nu ar fi făcut-o decât puțini dintre ei. Dar dacă ei ar fi făcut ceea ce au fost instruiți, ar fi fost mai bine pentru ei și ar fi fost mai statornică [credința lor].",""
  4,67,"Și atunci Noi le-am fi dat din partea Noastră răsplată mare.",""
  4,68,"Și i-am fi călăuzit Noi pe un drum drept.",""
  4,69,"Cei care se supun lui Allah și Trimisului vor fi împreună cu cei pe care Allah i-a binecuvântat cu Harul Său, dintre Profeți, adevărații evlavioși, martiri și cei pioși. Și ce buni companioni sunt aceștia.",""
  4,70,"Acesta este Harul lui Allah, iar Allah este de ajuns ca ‘Alim [Atoateștiutor].",""
  4,71,"O, voi cei care credeți! Fiți prudenți și porniți [la luptă] în grupuri sau porniți [la luptă] cu toții deodată!",""
  4,72,"Și cu adevărat, printre voi este și acela care rămâne în urmă [atunci când se pornește la luptă] și dacă asupra voastră se abate o nenorocire, el spune: „Allah s-a îndurat de mine cu Harul Lui, căci nu am fost împreună cu ei!”",""
  4,73,"Dar dacă asupra voastră coboară Harul lui Allah, atunci, cu siguranță el va spune, ca și când între voi și el nu ar fi fost nicio prietenie: „Ce păcat că nu am fost împreună cu ei, căci aș fi câștigat o răsplată mare<sup>31</sup>!”.","[31] Prada de război. Deși s-au prefăcut că sunt prietenii credincioșilor în sprijinirea Religiei lui Allah, ipocriții nu au dorit să lupte decât pentru câștiguri materiale."
  4,74,"Să lupte pe calea lui Allah cei care dau viața lumească de acum pentru Viața de Apoi. Iar celui care luptă pe calea lui Allah, de va fi ucis sau de va învinge, Noi îi vom da mare răsplată!",""
