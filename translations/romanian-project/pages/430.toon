quran[8]{c,v,t,f}:
  34,15,"Și a avut [poporul din] Saba' în sălașul lor un semn: două grădini, în dreapta și în stânga. [Li s-a spus:] „Mâncați din darul Domnului vostru și aduceți-I Lui mulțumire! O țară bună [aveți voi] și un Stăpân Ghafur [Iertător] !”",""
  34,16,"Însă ei s-au întors [refuzând] și Noi am trimis asupra lor înecul de la Al-'Arim [un potop venit din baraj] și le-am schimbat amândouă grădinile lor cu două grădini cu roade amare, tamarisc și câțiva jujubieri.",""
  34,17,"Aceasta le-am dat-o ca răsplată pentru că ei au fost necredincioși. Și oare răsplătim Noi [astfel pe altcineva] afară de cel necredincios?",""
  34,18,"Și Noi am așezat între ei și între cetățile pe care le-am binecuvântat alte cetăți cunoscute<sup>7</sup> și am hotărât distanțele dintre ele [spunând]: „Mergeți între ele nopți și zile, în siguranță!”","[7] În ținutul care este astăzi Siria și Palestina"
  34,19,"Însă ei au spus: „Doamne, depărtează mai mult distanțele noastre [neapreciind această binecuvântare]!” Însă ei au fost nedrepți față de ei înșiși, așa încât Noi i-am făcut legende<sup>8</sup> și i-am risipit pe ei, despărțindu-i. Întru aceasta se află semne pentru cel răbdător și mulțumitor!","[8] Drept exemple sau pilde"
  34,20,"Bănuiala<sup>9</sup> lui Iblis s-a adeverit prin ei<sup>10</sup> și ei l-au urmat pe el, afară de o parte dintre dreptcredincioși.","[9] Că omenirea ar fi ușor ademenită de el\n[10] Poporul lui Saba' sau omenirea în general"
  34,21,"Și el [Iblis] nu a avut asupra lor putere. [Ei au fost încercați cu ispitele lui] numai pentru ca Noi să-l evidențiem pe cel care crede în Lumea de Apoi de acela care se îndoiește asupra ei. Iar Domnul tău, [o, Mohammed] este Hafiz [Atoatepăzitor].",""
  34,22,"Spune [o, Mohammed]: „Chemați-i pe cei care voi ați pretins [că ar fi divinități] afară de Allah! Ei nu stăpânesc nici cât greutatea unui fir de colb în Ceruri și nici pe Pământ. Ei nu au nicio parte la acestea, iar El nu are nici un ajutor între ei!",""
