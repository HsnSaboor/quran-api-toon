quran[4]{c,v,t,f}:
  2,234,"Aceia dintre voi care mor şi lasă după ei soţii, ele trebuie să aştepte<sup>56</sup> patru luni şi zece [zile]. După ce au împlinit timpul lor, nu mai e niciun păcat pentru voi pentru ceea ce fac ele cu sine, după cuviinţă<sup>57</sup>. Şi Allah este Khabir [Bineștiutor] a ceea ce faceți.","[56] Să se abțină de la căsătorie\n[57] Ele se pot recăsători dacă doresc"
  2,235,"Voi nu aveți nicio vină, dacă [în acest timp] le daţi de înţeles [indirect] femeilor că le cereţi în căsătorie sau doar dacă aveți acest gând. Allah Știe că voi vă gândiţi la ele. Dar nu le faceţi promisiuni într-ascuns, în afară de a le spune vorbe cuviincioase. Şi nu mărturisiți intenţia căsătoriei înainte de trecerea timpului stabilit! Și să ştiţi că Allah Știe ce se află în sufletele voastre şi fiţi prevăzători faţă de El, iar Allah este Al-Ghafur [Iertător], Al-Halim [Blând].",""
  2,236,"Nu este niciun păcat pentru voi dacă divorţaţi de femei înainte de a le atinge<sup>58</sup> sau înainte de a le stabili zestrea<sup>59</sup> . Dar dăruiţi-le lor [drept cadou] - cel înstărit după putinţa sa, iar cel sărac după putinţa sa – anumite bunuri, de care ele să se bucure, după cuviinţă! Aceasta este o datorie pentru cei care fac bine.","[58] Căsătoria nu a fost consumată\n[59] Darul de nuntă obligatoriu (mahr)"
  2,237,"Însă dacă divorţaţi de ele înainte de a le atinge, dar după ce le-aţi hotărât zestrea, atunci [dați-le] jumătate din ce aţi stabilit, cu excepţia situaţiei în care ele renunță la aceasta sau cel în mâinile căruia se află contractul de căsătorie renunţă. Iar renunţarea este mai aproape de pietate. Şi nu uitaţi binele dintre voi, cu adevărat Allah este Basir [Atoatevăzător] a tot ceea ce voi faceți!",""
