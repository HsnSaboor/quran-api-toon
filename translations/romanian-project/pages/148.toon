quran[5]{c,v,t,f}:
  6,147,"Iar dacă te învinuiesc de minciună, atunci spune-le [o, Mohammed]: „Domnul vostru este cu Nemărginită Îndurare, însă Pedeapsa Sa nu va putea fi respinsă de la neamul de nelegiuiți.”",""
  6,148,"Cei care Îi fac asociați lui Allah vor spune: „De ar fi Voit Allah, nu I-am fi făcut asociați nici noi, nici părinții noștri și nici nu am fi oprit nimic.” Tot astfel i-au învinuit și cei de dinaintea lor de minciună [pe Profeți], până ce au gustat pedeapsa Noastră. Spune: „Aveți voi vreo știre pe care să ne-o arătați? Voi nu urmați decât bănuieli și voi nu faceți decât să mințiți!”.",""
  6,149,"Spune: „Numai la Allah se află dovada convingătoare! Iar dacă El ar fi Voit, v-ar fi Călăuzit pe voi toți.”",""
  6,150,"Spune [o, Mohammed]: „Aduceți-i pe martorii voștri care pot întări că Allah le-a oprit pe acestea.” Iar dacă ei fac mărturie, tu să nu mărturisești împreună cu ei și să nu urmezi poftele celor care socotesc Versetele Noastre mincinoase și ale celor care nu cred în Ziua de Apoi și fac parteneri Domnului lor.",""
  6,151,"Spune: „Veniți să vă recit ceea ce Domnul vostru v-a oprit. [El poruncește]: Să nu-I asociați Lui nimic, să fiți buni cu părinții, să nu vă omorâți copiii de teama sărăciei. Noi vă vom da cele de trai atât vouă cât și lor. Și să nu vă apropiați de cele rușinoase, nici cele care se văd, nici cele care sunt ascunse. Nu ucideți sufletul pe care l-a oprit Allah, decât pe drept. Acestea vi le-a poruncit [Allah]; poate că voi veți pricepe.”",""
