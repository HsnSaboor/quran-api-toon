quran[10]{c,v,t,f}:
  7,58,"Și din tărâmul cel bun cresc plante, cu Voia lui Allah, pe când din tărâmul cel rău nu cresc decât cu greu și neîndestulătoare. Astfel tâlcuim Noi semnele pentru oamenii care aduc mulțumire.",""
  7,59,"Noi l-am trimis pe Noe la poporul său, căruia i-a spus: „O, popor al meu! Adorați-L pe Allah! Voi nu aveți altă divinitate în afara Lui. Cu adevărat, eu mă tem pentru voi de chinul unei Zile cumplite.”",""
  7,60,"Dar căpeteniile poporului său au răspuns: „Noi te vedem pe tine într-o rătăcire clară.”",""
  7,61,"[Noe] le-a răspuns: „O, popor al meu! Eu nu sunt în rătăcire, ci eu sunt un Trimis de la Stăpânul lumilor.",""
  7,62,"Eu vă vestesc Mesajele Stăpânului meu și vă povățuiesc, căci eu știu de la Allah ceea ce voi nu știți.",""
  7,63,"Oare vă mirați voi că v-a venit o îndemnare de la Domnul vostru printr-un om dintre voi, pentru ca să vă prevină, ca voi să fiți cu frică, în nădejdea că voi veți avea parte de îndurare?”",""
  7,64,"Dar ei l-au socotit mincinos, astfel că Noi l-am salvat pe el și pe cei care au fost cu el în corabie și i-am înecat pe cei care au negat semnele Noastre. Cu adevărat, ei au fost orbi<sup>10</sup>.","[10] Pentru mai multe detalii a se vedea 11:25-48"
  7,65,"Și [poporului] ’Ad [li l-am trimis] pe fratele lor Hud. El le-a spus: „O, neam al meu! Adorați-L pe Allah! Voi nu aveți altă divinitate în afara Lui! Și oare nu vă temeți voi?”",""
  7,66,"Dar cârmuitorii poporului său, care nu credeau, au spus: „Cu adevărat, noi te vedem pe tine în ignoranță și te socotim pe tine dintre cei mincinoși.”",""
  7,67,"[Hud] a spus: „O, popor al meu, în mine nu este pic de ignoranță, ci eu sunt un Trimis de la Stăpânul lumilor.",""
