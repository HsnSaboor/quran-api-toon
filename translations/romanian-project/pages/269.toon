quran[12]{c,v,t,f}:
  16,15,"El a așezat pe Pământ munți statornici, ca să nu se clatine cu voi, râuri și drumuri, poate că voi veți fi călăuziți.",""
  16,16,"Și semne de reper. Și după stele ei se călăuzesc [de asemenea]<sup>3</sup>.","[3] Prin deșert sau noaptea pe mare"
  16,17,"Atunci este Cel care creează la fel ca cel care nu creează? Oare voi nu sunteți cu luare aminte?",""
  16,18,"Și de ați [vrea să] socotiți Binefacerile lui Allah, voi nu veți reuși să le numărați. Cu adevărat, Allah este Ghafur [Iertător], Rahim [Îndurător].",""
  16,19,"Și Allah Știe atât ceea ce voi țineți ascuns, cât și ceea ce dezvăluiți.",""
  16,20,"Însă cei pe care îi cheamă în locul lui Allah nu creează nimic, ci ei sunt creați.",""
  16,21,"Ei sunt [de fapt] morți<sup>4</sup>, nu sunt vii, și ei nu știu când [oamenii] vor fi înviați.","[4] Neînsuflețiți sau fără putere de înțelegere"
  16,22,"Domnul vostru este un Domn Unic. Iar inimile celor care nu cred în Viața de Apoi tăgăduiesc [Unicitatea lui Allah] și ei sunt trufași.",""
  16,23,"Fără îndoială că Allah Știe ce ascund și ce dezvăluie ei. Cu adevărat, El nu-i iubește pe cei trufași.",""
  16,24,"Dacă sunt întrebați: „Ce a pogorât Domnul vostru?” ei răspund: „Legende ale popoarelor anterioare,”",""
  16,25,"Ei vor avea de purtat păcatele lor în întregime, în Ziua Învierii, precum și o parte din păcatele celor pe care îi duc în rătăcire, fără de știință. Fără îndoială, rea este [povara] ce vor avea de purtat.",""
  16,26,"Au viclenit cei care au fost mai înainte de ei, însă Allah a năruit chiar temeliile zidirii lor și acoperișul s-a prăbușit peste ei<sup>5</sup> și chinul a căzut peste ei, de unde nu se așteptau.","[5] Allah a făcut ca planul lor să eșueze și le-a expus complotul"
