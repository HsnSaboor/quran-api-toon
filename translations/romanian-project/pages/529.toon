quran[21]{c,v,t,f}:
  54,7,"Atunci când vor ieși din gropi, cu ochii plecați, de parcă ar fi niște lăcuste risipite,",""
  54,8,"Alergând spre Cel care cheamă, necredincioșii vor spune: „Aceasta este o Zi grea!”",""
  54,9,"Poporul lui Noe au respins [Mesagerul] înainte de ei și l-au socotit mincinos pe robul Nostru și au spus: „[El este] un nebun!” Și el a fost ocărât [de necredincioși].",""
  54,10,"Și L-a chemat pe Stăpânul său, [spunând]: „Eu sunt învins! Deci ajută-mă!”",""
  54,11,"Și am deschis Noi porțile Cerului pentru o apă ce a curs potop",""
  54,12,"Și am făcut să țâșnească izvoare din Pământ și astfel s-a întâlnit apa, după o poruncă ce a fost hotărâtă.",""
  54,13,"Și Noi l-am dus [pe Noe pe corabia] cea durată din scânduri și cuie,",""
  54,14,"Care plutea sub ochii Noștri, [drept] răsplată pentru cel ce a fost tăgăduit.",""
  54,15,"Și am lăsat-o Noi ca un semn [de prevenire]. Dar oare se află cine să ia aminte?",""
  54,16,"Și cum a fost Chinul Meu și Prevenirile Mele<sup>3</sup>.","[3] Pentru cei de după ei, de la care se aștepta să învețe din lecțiile popoarelor anterioare"
  54,17,"Noi am făcut Coranul ușor, pentru îndemnare, dar oare se află cine să ia aminte?",""
  54,18,"A învinuit de minciună și [poporul lui]’Ad [pe profetul lor Hud]. Și cum a fost Pedeapsa Mea și Prevenirile Mele?!",""
  54,19,"Noi am trimis asupra lor un vânt rece cu sunet puternic, într-o zi nefericită, fără sfârșit,",""
  54,20,"Care i-a smuls pe oameni, de parcă ar fi fost niște trunchiuri de palmieri dezrădăcinați.",""
  54,21,"Și cum a fost Chinul Meu și Prevenirile Mele?!",""
  54,22,"Noi am făcut Coranul ușor, pentru îndemnare, dar oare este cineva care să cugete?",""
  54,23,"A socotit și Thamud mincinoase prevenirile.",""
  54,24,"Și au spus ei: „Oare să urmăm un singur om dintre noi? Atunci noi am fi în rătăcire și în sminteală!",""
  54,25,"Oare să-i fi fost îndemnarea trimisă lui, dintre noi [toți]? Ba el este un mincinos plin de semeție!”",""
  54,26,"Mâine vor afla ei cine este mincinosul plin de semeție!",""
  54,27,"Noi le vom trimite cămila pentru încercare. Deci veghează-i și fii cu răbdare!<sup>4</sup>","[4] Acest Verset și cel care urmează sunt adresate profetului Salih"
