quran[9]{c,v,t,f}:
  47,30,"Dacă am voi Noi, ți i-am arăta ție și tu i-ai recunoaște pe ei după semnele lor. Dar o să-i cunoști tu după tonul vorbei lor. Iar Allah Cunoaște faptele voastre.",""
  47,31,"Și vă vom încerca până ce îi vom face cunoscuți pe cei care luptă [pentru Cauza lui Allah] dintre voi și pe cei [statornici] și răbdători și [vă] vom încerca [pentru a vădi care este] situația voastră.",""
  47,32,"Cu adevărat, cei care nu cred, împiedică [pe ceilalți] de la calea lui Allah și se împotrivesc Trimisului, după ce li s-a arătat lor limpede calea cea dreaptă, nu-i vor pricinui lui Allah nimic rău și El va zădărnici faptele lor.",""
  47,33,"O, voi cei care credeți! Fiți cu ascultare față de Allah și fiți cu ascultare față de Trimis și nu faceți ca faptele voastre să fie în deșert!",""
  47,34,"Cu adevărat, cei care nu cred și împiedică de la calea lui Allah, iar apoi mor fiind necredincioși, Allah nu-i va ierta.",""
  47,35,"Nu slăbiți [în înfruntarea voastră] și nu chemați la pace pe când voi sunteți superiori [în luptă], căci Allah este cu voi și El nu vă va lipsi niciodată de [răsplata pentru] faptele voastre!",""
  47,36,"[Această] viața pământească este numai joacă și glumă. Și de veți crede voi și de veți fi cu frică [de Allah], vă va dărui El răsplata voastră și nu vă va cere bunurile voastre.",""
  47,37,"Și de vi le-ar cere El și v-ar stânjeni pe voi, ați fi voi zgârciți și El ar scoate la iveală răutățile voastre.",""
  47,38,"Iată că voi sunteți chemați să cheltuiți pe calea lui Allah. Și unii dintre voi sunt zgârciți, iar cel care este zgârcit este zgârcit numai spre paguba lui însuși. Allah este de ajuns pentru Sine, iar voi sunteți săraci. Iar de vă veți întoarce [de la Islam], El vă va înlocui cu un alt popor și apoi aceia nu vor fi asemenea vouă.",""
