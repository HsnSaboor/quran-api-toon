quran[25]{c,v,t,f}:
  20,13,"Și Eu te-am ales, deci ascultă la ceea ce ți se revelează!",""
  20,14,"Eu sunt Allah și nu există altă divinitate în afară de Mine! Așadar, venerează-Mă și împlinește Rugăciunea [As-Salat], pentru pomenirea Mea!",""
  20,15,"Cu adevărat Ceasul va sosi - de-abia îl mai țin ascuns<sup>3</sup> - pentru ca fiecare suflet să fie răsplătit după cum se ostenește!","[3] Însemnând că doar Allah Singurul are cunoștințe despre Ceas"
  20,16,"Și să nu te abată de la el<sup>4</sup> cel care nu crede în el și urmează poftei sale, pentru ca să nu pieri!","[4] Din pregătirile pentru Ceas sau pentru Viața de Apoi"
  20,17,"Dar ce ai în mâna ta dreaptă, o, Moise?”[îl intrebă Allah, deși El Știa prea bine ce era]",""
  20,18,"El a răspuns: „Acesta este toiagul meu, pe care mă sprijin și cu care scutur frunze pentru oile mele și de la care mai am și alte foloase”.",""
  20,19,"[Allah] a spus: „Aruncă-l, o, Moise!”",""
  20,20,"Și l-a aruncat și iată-l [preschimbat într-] un șarpe ce se târa.",""
  20,21,"[Allah] a spus: „ Ia-l, fără să te temi, căci Noi îl vom readuce la prima sa stare.",""
  20,22,"Și strânge mâna ta la subsuoară! Ea va ieși albă, fără nicio vătămare – o altă Minune,",""
  20,23,"Pentru ca să-ți arătăm [și altele] din Minunile Noastre cele mai mari.",""
  20,24,"Și du-te la Faraon. Cu adevărat, el întrece orice măsură!”",""
  20,25,"[Moise] a spus: „Doamne, deschide-mi mie pieptul [să am certitudine]",""
  20,26,"Și ușurează-mi mie lucrul [ce trebuie să-l împlinesc]",""
  20,27,"Și dezleagă-mi nodul limbii mele,",""
  20,28,"Pentru ca ei să priceapă vorbele mele",""
  20,29,"Și dă-mi mie un sfetnic [sprijinitor] din familia mea,",""
  20,30,"Pe Aaron, fratele meu,",""
  20,31,"Sporind prin el forța mea",""
  20,32,"Și fă-l pe el părtaș la lucrul meu",""
  20,33,"Pentru ca noi să Te Lăudăm îndelung",""
  20,34,"Și să Te pomenim mult.",""
  20,35,"Cu adevărat, Tu întotdeauna ne-ai văzut pe noi, [știind astfel tot ceea ce noi facem]!”",""
  20,36,"[Allah] a spus: „Cererea ta a fost împlinită, o, Moise!",""
  20,37,"Și Noi ți-am mai dăruit Grația Noastră și altă dată,",""
