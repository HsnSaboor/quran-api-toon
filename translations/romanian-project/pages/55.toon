quran[8]{c,v,t,f}:
  3,38,"Atunci, Zaharia s-a rugat Domnului său, spunând: „Doamne, dăruiește-mi mie de la Tine un copil bun, căci Tu ești Sami [Cel care Aude] ruga.”",""
  3,39,"Atunci, l-au chemat Îngerii, în vreme ce el se ruga, stând în picioare, în Al-Mihrab [loc destinat rugăciunii], [spunându-i]: „Cu adevărat, Allah ți-l vestește pe Yahya, care va adeveri un Cuvânt<sup>8</sup> al lui Allah și [care va fi] un bărbat nobil, neprihănit, un Profet dintre cei evlavioși”.","[8] Referindu-se la profetul Iisus (pacea fie asupra sa), care a fost conceput doar prin Porunca lui Allah – cuvântul „Fii”"
  3,40,"El a spus: „Doamne, cum să am eu un băiat, când m-au ajuns bătrânețile, iar soția mea nu mai poate face copii?” Iar [Allah] i-a răspuns: „Așa este Allah; El Face ceea ce Voiește!”",""
  3,41,"El a spus: „Doamne, dă-mi mie un semn.” El i-a răspuns: „Semnul tău va fi că nu vei putea vorbi cu oamenii, timp de trei zile, decât prin semne! Și pomenește-L pe Domnul tău des și laudă-L pe El seara și dimineața!”.",""
  3,42,"Și [spune] când Îngerii au spus: „O, Maria! Allah te-a ales și te-a făcut pură și te-a ales peste femeile lumilor!",""
  3,43,"O, Maria! Fii cu ascultare față de Domnul tău, prosternează-te și pleacă-te, rugându-te împreună cu cei ce se pleacă [în rugăciune]!”",""
  3,44,"Acestea sunt dintre veștile necunoscutului pe care Noi ți le revelăm ție [o, Mohammed]. Tu nu ai fost lângă ei, când ei au aruncat calemurile lor<sup>9</sup> [pentru a hotărî] care dintre ei să o aibă în grijă pe Maria și nu ai fost lângă ei nici când ei au dezbătut.","[9] Au tras la sorți"
  3,45,"Și [spune] când Îngerii au spus: „O, Maria! Allah îți vestește un Cuvânt<sup>10</sup> din partea Lui: numele lui va fi Mesia, Iisus, fiul Mariei, măreț în această lume precum și în lumea de Apoi și unul dintre cei mai apropiați [de Allah].","[10] A se vedea nota 3:39"
