quran[9]{c,v,t,f}:
  2,49,"[Și aduceți-vă aminte] când Noi v-am salvat [pe strămoșii voștri] de poporul lui Faraon, care v-a supus la chinuri groaznice, omorându-vă copiii [nou-născuți] și cruțând viața femeilor voastre! În aceasta a fost o mare încercare de la Domnul vostru.",""
  2,50,"Și [aduceți-vă aminte] când Noi am despărțit marea pentru voi și v-am salvat pe voi și am înecat neamul lui Faraon, în timp ce voi priveați.",""
  2,51,"Și [aduceți-vă aminte] când Ne-am înțeles cu Moise pentru patruzeci de nopți<sup>14</sup>, iar voi ați ales vițelul [pentru a-l adora], în lipsa lui [Moise] și ați fost voi nelegiuiți.","[14] Să-i pogoare Allah Tora"
  2,52,"Apoi v-am iertat pe voi, după aceea, poate că veți fi mulțumitori.",""
  2,53,"Și [aduceți-vă aminte] când Noi i-am dat lui Moise Scriptura și Legea<sup>15</sup> pentru ca voi să fiți călăuziți.","[15] Diferențierea dintre adevăr și minciună. „Scriptura și Legea” se referă la Tora"
  2,54,"Și [aduceți-vă aminte] când Moise i-a spus poporului său: „O, neam al meu, cu adevărat ați fost nedrepți cu voi înșivă prin adorarea vițelului. Deci cereți iertare Creatorului vostru și răpuneți-vă unii pe alții [pe cei vinovați dintre voi]. Aceasta este mai bine pentru voi la Creatorul vostru, iar El v-a acceptat căința, căci El este At-Tauuab [Iertător], Ar-Rahim [Îndurător].”",""
  2,55,"Și [aduceți-vă aminte] când ați spus: „O, Moise! Nu te vom crede până când nu-L vom vedea pe Allah deslușit. Și trăsnetul v-a ucis în timp ce voi priveați.",""
  2,56,"Apoi v-am înviat după ce ați murit, poate că veți fi mulțumitori.",""
  2,57,"Și am făcut să vă umbrească nori și v-am trimis mana și prepelițe [spunând:] „Mâncați din bunătățile pe care vi le-am dăruit!” Iar ei nu au fost nedrepți cu Noi, ci [doar] față de ei înșiși.",""
