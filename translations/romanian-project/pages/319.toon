quran[15]{c,v,t,f}:
  20,99,"Astfel îți povestim Noi istorisiri despre cele care au trecut și îți dăm Noi ție o pomenire din partea Noastră.",""
  20,100,"Iar cei care se îndepărtează de el [Coran] vor purta în Ziua Învierii o povară.",""
  20,101,"Și veșnic vor sălășlui în el<sup>16</sup>. Și ce grea Povară vor avea ei în Ziua Învierii!","[16] În păcat"
  20,102,"Ziua în care se va sufla în Trâmbiță și-i vom aduna pe cei nelegiuiți, învinețiți.<sup>17</sup>","[17] De teroare sau complet orbi"
  20,103,"Și ei vor șușoti între ei: „Voi nu ați zăbovit decât zece [zile]”!",""
  20,104,"Noi Știm mai bine ceea ce spun ei, când va zice cel cu purtarea cea mai aleasă dintre ei: „Voi nu ați zăbovit decât o zi.”",""
  20,105,"Și ei te întreabă despre munți. Spune: „Domnul meu îi va face praf, risipindu-i,",""
  20,106,"Și va lăsa [Pământul] ca pe un șes neted,",""
  20,107,"În care nu vei vedea ridicătură sau adâncitură.”",""
  20,108,"În Ziua aceea [toți] îl vor urma pe Cel care cheamă<sup>18</sup>, fără abatere, iar glasurile vor coborî smerite înaintea Celui Milostiv [Ar-Rahman ] și nu vei auzi decât o șoaptă.","[18] La adunare pentru judecată"
  20,109,"În Ziua aceea nu va fi de folos mijlocirea, decât de la cel căruia Cel Milostiv [Ar-Rahman] îi va îngădui și a cărui vorbă o va găsi plăcută.",""
  20,110,"El [Allah] Știe ceea ce se află în fața lor [în prezent] și ceea ce se află în urma lor<sup>19</sup>, în vreme ce ei nu-L cuprind cu știința.","[19] A se vedea 2:255"
  20,111,"Și [toate] fețele se vor pleca umilite în fața Celui Veșnic Viu [Al-Hayy] [și] Atotputernic [Al-Qayyum ] și [nefericit] și pierdut va fi acela care va purta o nedreptate.",""
  20,112,"Dar cel care săvârșește fapte bune și este dreptcredincios nu are a se teme de nedreptate sau de oprimare.",""
  20,113,"Astfel l-am pogorât Noi un Coran în [limba] arabă. Și am deslușit în el avertizările, pentru ca ei să fie cu teamă și pentru ca să le trezească lor amintirea.",""
