quran[16]{c,v,t,f}:
  38,1,"Sad<sup>1</sup>. Pe Coranul cel plin de povață!<sup>2</sup>","[1] A se vedea 2:1\n[2] Completarea jurământului este înțeleasă a fi: Coranul nu poate fi imitat și deci este un miracol de la Allah"
  38,2,"Ba nu, cei care nu au crezut sunt [mai degrabă] în îngâmfare și schismă!",""
  38,3,"Câte popoare am nimicit Noi mai înainte de ei! Într-un sfârșit ei au strigat, însă nu mai era timp pentru ei de mântuire!",""
  38,4,"S-au mirat ei că le-a venit un prevenitor [profetul Mohammed] chiar dintre ei, iar necredincioșii au zis: „Acesta este un vrăjitor mincinos,",""
  38,5,"Oare a făcut el din zei un Dumnezeu Unic? Cu adevărat, acesta este un lucru ciudat.”",""
  38,6,"Însă mai-marii lor au pornit să spună: „Mergeți voi înainte și rămâneți statornici la zeii voștri [în apărarea lor]! Cu adevărat, acesta este un lucru dorit!<sup>3</sup>","[3] Plănuit de profetul Mohammed (pacea și binecuvântarea lui Allah fie asupra sa) pentru a câștiga influență și prestigiu pentru el"
  38,7,"Noi nu am auzit despre aceasta în ultima religie!<sup>4</sup> Aceasta nu este decât o născocire!","[4] Făcându-se referire la creștinism sau posibil la religia păgână a celor din Qurayș"
  38,8,"Oare Pomenirea i-a fost trimisă tocmai lui, dintre noi [toți]?” Ei sunt în îndoială asupra Îndemnării Mele [Coranul]. Ba ei nu au gustat încă pedeapsa Mea!",""
  38,9,"Ori au ei comorile Îndurării Domnului tău Al-’Aziz [Cel Puternic] [și] Al-Uahhab [Darnic]?",""
  38,10,"Ori au ei Împărăția Cerurilor și a Pământului și a ceea ce se află între ele? Dacă-i așa, atunci să urce în Cer!",""
  38,11,"[Ei sunt doar] soldați [care vor fi] învinși acolo printre aliați [necredincioși].",""
  38,12,"Mai înainte de ei au învinuit de minciună și popoarele lui Noe, lui ’Ad și lui Faraon, stăpânul țărușilor<sup>5</sup>,","[5] Cu care i-a torturat pe oameni"
  38,13,"Și [tribul lui] Thamud și neamul lui Lot și neamul din Al-Ayka. Aceștia sunt aliații!<sup>6</sup>","[6] Care au fost învinși, printre care vor fi și necredincioșii din Qurayș și alții"
  38,14,"Nu a fost niciunul dintre ei care să nu-i fi socotit, pe Trimiși, mincinoși. Așadar, a fost dreaptă pedeapsa [Mea]!",""
  38,15,"Aceștia nu așteaptă decât un singur strigăt [al Trâmbiței], care va veni, fără întrerupere, [până ce îi va nimici pe toți].",""
  38,16,"Ei spun: „Doamne, grăbește-ne nouă pedeapsa noastră, înainte de Ziua Judecății!”",""
