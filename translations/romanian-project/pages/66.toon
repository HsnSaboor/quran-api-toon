quran[11]{c,v,t,f}:
  3,122,"[Adu-ți aminte, o, Mohammed] când două armate de-ale voastre erau pe punctul a-și pierde curajul, dar Allah a fost Ocrotitorul lor; pe Allah trebuie să se bizuie credincioșii!",""
  3,123,"Allah v-a făcut învingători la Badr<sup>25</sup> când voi erați slabi [puțini la număr]. Deci fiți cu frică de Allah și poate că voi o să fiți mulțumitori!","[25] Bătălia de la Badr din anul 2 D.H (624), prima confruntare dintre Profet (pacea și binecuvântarea lui Allah fie asupra sa) cu păgânii din Mecca, în care musulmanii, deși în număr mic și slab înarmați au ieșit victorioși"
  3,124,"[Și adu-ți aminte], când tu le-ai spus credincioșilor: „Nu este suficient pentru voi ca Domnul vostru să vă ajute cu trei mii de Îngeri pogorâți?”",""
  3,125,"Ba da! Dacă aveți răbdare și frică de Allah, atunci când [dușmanii] se năpustesc asupra voastră, Domnul vostru vă va susține cu cinci mii de Îngeri înzestrați cu semne.",""
  3,126,"Și Allah nu a făcut-o decât [un semn de] veste bună și pentru ca inimile voastre să se liniștească prin aceasta. Victoria nu poate veni decât de la Allah Al-’Aziz [Puternicul], Al-Hakim [Înțeleptul];",""
  3,127,"Pentru a nimici o parte dintre necredincioși sau pentru a-i supune prin umilire, astfel încât să se întoarcă dezamăgiți.",""
  3,128,"Nu decizi tu [o, Mohammed, ci Allah,] dacă El, fie primește căința lor, fie că îi pedepsește, pentru că ei sunt într-adevăr nelegiuiți.",""
  3,129,"Ale lui Allah sunt toate cele din Ceruri și de pe Pământ; El iartă pe cine Voiește și pedepsește pe cine Voiește. Căci Allah este Ghafur [Iertător], Rahim [Îndurător].",""
  3,130,"O, voi cei care credeți, nu luați camătă dublată și înmulțită fără măsură, ci fiți cu frică de Allah, ca să izbândiți!",""
  3,131,"Și fiți cu teamă de Focul cel pregătit pentru necredincioși!",""
  3,132,"Și fiți supuși față de Allah și față de Mesager, ca să fiți iertați!",""
