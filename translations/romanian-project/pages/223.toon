quran[7]{c,v,t,f}:
  11,13,"Sau ei vor spune: „El l-a născocit”? Spune: „Așadar, aduceți voi zece sure, asemeni lui, născocite [de voi] și chemați pe cine puteți [în ajutor] în afară de Allah, dacă sunteți voi întru dreptate.”",""
  11,14,"Și dacă nu vă răspund - atunci să știți că el [Coranul] a fost trimis prin Știința lui Allah<sup>4</sup> și că nu există altă divinitate în afară de El. Și<sup>5</sup>, oare [nu] veți fi voi [supuși lui Allah] musulmani]?","[4] Știința pe care doar Allah o are\n[5] După ce ați fost convinși de astfel de dovezi"
  11,15,"Pe cei care doresc viața lumească și podoaba ei îi vom răsplăti Noi după faptele lor în ea<sup>6</sup>, fără să li se scadă lor nimic din ele.","[6] În viața lumească"
  11,16,"Aceștia sunt cei care în Lumea de Apoi nu vor avea decât Focul. Și zadarnic va fi ceea ce au săvârșit ei în ea<sup>7</sup> și în deșert va fi ceea ce au făcut.","[7] În viața lumească"
  11,17,"Și oare acela care se bizuie pe un semn deslușit de la Domnul său și care este recitat de un martor din partea Sa, în vreme ce înainte de el a fost Cartea lui Moise drept ghid și îndurare [este mai bun decât acela care nu se bizuie pe niciun semn]? Aceștia cred în el, însă acele cete care nu cred în el au drept fãgăduință Focul. Nu fi în îndoială asupra lui, căci el este Adevărul de la Domnul tău, dar cei mai mulți dintre oameni nu cred!",""
  11,18,"Și cine este mai nelegiuit decât cel care născocește pe seama lui Allah minciună? Aceia vor fi aduși dinaintea Domnului lor, iar martorii vor spune: „Aceștia sunt cei care au mințit împotriva Domnului lor!” Fără îndoială, blestemul lui Allah este asupra nelegiuiților.",""
  11,19,"Care [îi] împiedică [pe oameni] de la calea lui Allah și încearcă să o facă deviantă. Ei sunt cei care nu cred în Viața de Apoi.",""
