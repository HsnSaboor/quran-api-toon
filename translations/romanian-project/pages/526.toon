quran[26]{c,v,t,f}:
  53,1,"Pe Steaua care apune!",""
  53,2,"Tovarășul vostru [Mohammed] nu este rătăcit, nici nu este pe un drum greșit!",""
  53,3,"Nici nu rostește nimic după pofta lui.",""
  53,4,"El [Coranul] nu este decât o revelație trimisă.",""
  53,5,"L-a învățat pe el cel cu puteri deosebite [Îngerul Gavriil],",""
  53,6,"Stăpânul înțelepciunii<sup>1</sup> care i s-a arătat cu înfățișarea sa adevărată<sup>2</sup>,","[1] Care are putere în corp și în minte\n[2] Îngerul Gavriil i s-a arătat profetului Mohammed la începutul profeției în forma sa de Înger, în care Allah l-a creat"
  53,7,"Când se afla în zarea cea mai înaltă<sup>3</sup>.","[3] În Cer, deasupra de orizontul de est"
  53,8,"Apoi s-a apropiat și a coborât mai jos,",""
  53,9,"Încât s-a aflat la două bătăi de arc sau chiar mai aproape.",""
  53,10,"Și i-a revelat robului Său<sup>4</sup> ceea ce i-a fost revelat.","[4] Profetului Mohammed (pacea și binecuvântarea lui Allah fie asupra sa)"
  53,11,"Inima<sup>5</sup> nu a mințit în ceea ce a văzut.","[5] Mintea sau percepția (profetului Mohammed -pacea și binecuvântarea lui Allah fie asupra sa-)"
  53,12,"Oare vă îndoiți de ceea ce a văzut?",""
  53,13,"L-a mai văzut el la o altă coborâre<sup>6</sup>,","[6] Cu altă ocazie. În timpul călătoriei la Ceruri (al-Miraj), Profetul (pacea și binecuvântarea lui Allah fie asupra sa) l-a văzut și atunci în forma sa adevărată"
  53,14,"La Lotusul de la Capăt<sup>7</sup>,","[7] Sidrat al-Muntaha, un pom din al șaptelea Cer"
  53,15,"Lângă care se află Grădina Adăpostului,",""
  53,16,"Când îi vine lotusului ce-i vine<sup>8</sup>.","[8] Acolo el (pacea și binecuvântarea lui Allah fie asupra sa) l-a văzut pe Îngerul Gavril în forma sa de Înger"
  53,17,"Privirea [Profetului (pacea și binecuvântarea lui Allah fie asupra sa)] nu s-a abătut și nici nu a trecut mai departe.",""
  53,18,"El a văzut unele din semnele cele mai mari ale Domnului său.",""
  53,19,"Ați văzut voi pe Al-Lat și pe Al-'Uzza?",""
  53,20,"Și pe alta, pe Manat, cea de-a treia?<sup>9</sup>","[9] Cele trei nume din acest Verset și cel anterior sunt ale „zeițelor” bine-cunoscute ce erau adorate de arabii păgâni înainte de Islam"
  53,21,"Oare voi aveți băiat și El are copilă?",""
  53,22,"Aceasta este, așadar, o împărțire nedreaptă!",""
  53,23,"Ele nu sunt decât niște nume pe care le-ați dat voi și părinții voștri. Allah nu a trimis asupra lor nicio putere. Ei nu urmează decât bănuiala și ceea ce poftesc sufletele, în vreme ce de la Domnul lor le-a venit călăuzirea.",""
  53,24,"Oare are omul ceea ce poftește?",""
  53,25,"Dar ale lui Allah sunt Viața de Apoi și viața cea dintâi.",""
  53,26,"Și câți Îngeri sunt în Ceruri și mijlocirea lor nu folosește întru nimic, decât după ce Allah îngăduie cui Voiește El și cui Îi Place!",""
