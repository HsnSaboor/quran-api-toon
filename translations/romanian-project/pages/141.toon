quran[9]{c,v,t,f}:
  6,102,"Acesta este Allah, Domnul vostru! Nu există altă divinitate în afară de El, Cel care le-a făcut pe toate! Așadar, adorați-L pe El! Și El este peste toate Ocrotitor!",""
  6,103,"Privirile nu-L ajung<sup>27</sup>, însă El cuprinde toate privirile. El este Latif [Cel Blând] [și] Khabir [Bine Știutor]!","[27] În această lume. Oamenii din Paradis vor putea să Îl vadă pe Allah în Viața de Apoi. A se vedea 75: 22-23"
  6,104,"V-au venit vouă dovezi de la Domnul vostru. Cel ce le vede limpede o face pentru sufletul său, iar cel care rămâne orb [la ele] o face împotriva lui [sufletului său]. Și [spune] „Eu nu sunt păzitor peste voi.”<sup>28</sup>","[28] Profetul (pacea și binecuvântarea lui Allah fie asupra sa) este instruit să se diferențieze de toate credințele și practicile greșite"
  6,105,"Astfel Noi explicăm Versetele pentru ca ei [necredincioșii] să spună „Tu ai învățat!”<sup>29</sup>, dar Noi îl vom tâlcui limpede [Coranul] pentru oamenii care știu.","[29] Acuzându-l pe Profet (pacea și binecuvântarea lui Allah fie asupra sa) că ar fi învățat de la evrei și creștini"
  6,106,"Urmează [o, Mohammed] ceea ce ți-a fost revelat de către Domnul tău - nu există altă divinitate în afara de El - și nu-i lua în seamă pe cei care-I fac asociați [îndepărtându-te de ei]!",""
  6,107,"Dar dacă Allah ar voi, ei nu I-ar face asociați. Însă Noi nu te-am făcut păzitor peste ei și tu nu ești nici chezaș pentru ei<sup>30</sup>.","[30] Datoria Profetului (pacea și binecuvântarea lui Allah fie asupra sa) se rezumă doar la a transmite mesajul"
  6,108,"Și nu-i insultați pe cei care sunt invocați afară de Allah, ca să nu-L insulte ei pe Allah, întru dușmănie și nepricepere. Astfel Noi am împodobit [în ochii] fiecărei comunități făptuirea sa. Apoi, la Domnul lor va fi întoarcerea lor și El le va vesti despre ceea ce au făptuit ei.",""
  6,109,"Ei jură pe Allah cu toată puterea jurămintelor lor că, dacă le va veni vreo minune, ei vor crede cu siguranță în ea. Spune: „Minunile se află numai la Allah!” Si ce vă face pe voi să înțelegeți - [că și] dacă le-ar veni lor o minune, ei [tot] nu vor crede.",""
  6,110,"Și Noi le vom întoarce inimile și privirile lor, pentru că ei nu au crezut [în revelație] prima dată și Noi îi vom lăsa să rătăcească în nelegiuirea lor.",""
