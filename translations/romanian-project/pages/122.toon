quran[7]{c,v,t,f}:
  5,83,"Iar atunci când aud ce i s-a dezvăluit Trimisului, vei vedea ochii lor cum se umplu de lacrimi la recunoașterea Adevărului. Ei spun: „Doamne, noi credem! Scrie-ne pe noi împreună cu cei care depun mărturie [în legătură cu Adevărul Coranului]!",""
  5,84,"Și de ce să nu credem în Allah și în Adevărul care ne-a venit? Și noi ne dorim să ne facă Domnul nostru să intrăm [în Rai] împreună cu cei cucernici”.",""
  5,85,"Iar Allah i-a răsplătit pentru ceea ce au spus<sup>34</sup> cu Grădini pe sub care curg râuri și în care vor sălășlui veșnic, căci aceasta este răsplata celor care fac bine.","[34] Acceptarea adevărului și devotamentul pentru religia lui Allah (islam)"
  5,86,"Cât despre cei care nu cred și țin de mincinoase Versetele Noastre, ei vor fi oaspeții Iadului.",""
  5,87,"O, voi cei care credeți, nu opriți Bunătățile pe care Allah vi le-a îngăduit și nu încălcați [Poruncile], căci Allah nu-i iubește pe cei ce încalcă [Poruncile].",""
  5,88,"Mâncați din ceea ce Allah v-a dăruit, ca fiind îngăduit și bun, și fiți cu frică de Allah, în Care voi credeți.",""
  5,89,"Allah nu vă va mustra pentru jurămintele voastre rostite la întâmplare<sup>35</sup>, însă vă va mustra pentru jurămintele făcute cu intenție. Ispășirea<sup>36</sup> pentru ele va fi hrănirea a zece sărmani cu ceea ce îi hrăniți în mod obișnuit pe cei din familia voastră, sau îmbrăcarea lor, sau eliberarea unui sclav. Cel ce nu găsește [mijloacele pentru aceasta] [trebuie] să țină Post trei zile. Aceasta este ispășirea pentru jurămintele voastre, dacă le-ați făcut. Dar păziți-vă jurămintele<sup>37</sup>. Astfel vă limpezește Allah Versetele Lui. Poate că veți fi mulțumitori!","[35] Jurământul făcut doar din obiceiul vorbirii sau ceea ce spune o persoană fără intenție\n[36] Pentru jurămintele intenționate\n[37] Nu faceți jurăminte fără a va gândi la ele, nediscriminând între cele bune și cele rele și nu jurați să faceți ceea ce este păcătos"
