quran[8]{c,v,t,f}:
  10,54,"Și dacă fiecare suflet care a fost nedrept ar avea tot ceea ce se află pe pământ, l-ar oferi ca răscumpărare. Ei își vor ascunde remușcarea, când vor vedea chinul. Dar se va judeca între ei cu dreptate și ei nu vor fi nedreptățiți.",""
  10,55,"Cu adevărat, ale lui Allah sunt cele din Ceruri și de pe Pământ. Cu adevărat, făgăduința lui Allah este adevărată, dar cei mai mulți dintre ei nu știu.",""
  10,56,"El este Cel care dă viață și Cel care dă moarte și la El vă veți întoarce.",""
  10,57,"O, oameni! V-a venit vouă îndemn de la Domnul vostru și tămăduire pentru ceea ce este în piepturi, călăuzire și îndurare pentru dreptcredincioși!",""
  10,58,"Spune: „De Harul lui Allah și de Îndurarea Sa să se bucure, căci ele sunt mai bune decât toate cele pe care le strâng ei.”",""
  10,59,"Spune: „Vedeți ce v-a pogorât Allah drept mijloace de viețuire?! Iar voi ați interzis o parte dintre ele și ați îngăduit [o altă parte]”. Spune: „V-a permis Allah acestea sau voi născociți împotriva lui Allah?”",""
  10,60,"Și ce părere vor avea în Ziua Învierii<sup>16</sup> cei care au născocit minciuni împotriva lui Allah? Cu adevărat, Allah este Dătător de Har oamenilor, dar cei mai mulți dintre ei nu sunt mulțumitori.","[16] Ce vor crede că El va face cu ei"
  10,61,"Și tu [o, Mohammed] nu vei fi în nicio împrejurare și nu vei recita niciun fragment din Coran, iar voi [oamenilor] nu veți împlini nicio faptă fără ca Noi să fim Martori în clipa când o săvârșiți. Domnului tău nu-i va scăpa nici cât greutatea unui atom<sup>17</sup> - nici de pe Pământ, nici din Cer -, nici cât [o greutate] mai mică [decât aceasta] și nici mai mare, fără ca acestea să [fie înscrise] într-o carte limpede.","[17] Sau „greutatea unei furnici mici”"
