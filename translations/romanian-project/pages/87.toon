quran[8]{c,v,t,f}:
  4,52,"Aceștia sunt cei pe care Allah i-a blestemat, iar celui pe care Allah l-a blestemat nu-i vei afla niciodată ajutor.",""
  4,53,"Sau au ei o parte din stăpânire? Dacă [ar fi așa], ei nu le-ar da oamenilor nici măcar cât un firicel de pe sâmburele de curmală!",""
  4,54,"Sau îi invidiază ei pe oameni pentru ceea ce El le-a dat cu Harul Său? Dar Noi i-am dat deja poporului lui Avraam Scriptura și Înțelepciunea<sup>26</sup> și le-am dat lor o mare împărăție!<sup>27</sup>","[26] Învățăturile profetice\n[27] Regatul lui David și al lui Solomon"
  4,55,"Și printre ei au fost unii care au crezut în el<sup>28</sup> și alții care s-au lepădat de el. Și focul Iadului le va fi de ajuns.","[28] În ceea ce le-a fost dat lor. Este interpretat de asemenea „în el, adică profetul Mohammed (pacea și binecuvântarea lui Allah fie asupra sa)”."
  4,56,"Cei ce nu cred în Versetele Noastre - îi vom lăsa să ardă în Foc. De fiecare dată când pieile lor se vor coace, le vom schimba cu alte piei, ca să guste chinul! Allah este ‘Aziz [Puternic] [și] Hakim [Înțelept].",""
  4,57,"Însă pe cei care cred și săvârșesc fapte bune îi vom primi în grădini pe sub care curg râuri. În ele vor fi veșnic sălășluitori și vor avea în ele soațe purificate. Și îi vom primi pe ei la umbră deasă.",""
  4,58,"Cu adevărat, Allah vă poruncește să dați înapoi stăpânilor lor lucrurile încredințate și atunci când judecați între oameni, să judecați cu dreptate! Cât de minunat este acest lucru la care vă învață Allah! Allah este Sami' [Cel care Aude Totul] și Basir [Cel care Vede Totul]!",""
  4,59,"O, voi cei care credeți! Fiți cu supunere față de Allah și ascultați-l pe Trimisul Său și pe cei cu autoritate dintre voi. Dacă aveți neînțelegeri într-o chestiune, aduceți-o [pentru judecare] la Allah și la Trimis<sup>29</sup>, dacă voi credeți în Allah și în Ziua de Apoi! Aceasta este cea mai bună cale și cu cele mai bune urmări.","[29] La Coran și la Sunnah profetului Mohammed (pacea și binecuvântarea lui Allah fie asupra sa)"
