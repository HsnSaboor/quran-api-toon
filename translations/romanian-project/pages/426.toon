quran[8]{c,v,t,f}:
  33,55,"Nu este niciun păcat pentru ele în privința părinților lor, copiilor lor, fraților lor, a fiilor fraților lor, fiilor surorilor lor, a femeilor lor, a acelora pe care le stăpânesc dreptele lor [sclavi]. Și fiți cu frică de Allah, căci Allah este Martor la toate!",""
  33,56,"Allah trimite binecuvântări asupra Profetului și Îngerii se roagă [la Allah] pentru el. O, voi cei care credeți, rugați-vă pentru el și salutați-l pe el cu tot respectul.",""
  33,57,"Cei care Îl supără pe Allah și Trimisul Său [spunând minciuni despre ei și acționând împotriva cerințelor islamului] vor fi blestemați de Allah în această lume și în Lumea de Apoi și El le va pregăti lor osândă umilitoare.",""
  33,58,"Iar cei care îi vor necăji pe dreptcredincioși și pe dreptcredincioase, fără ca ei să fi agonisit [ceva pentru care să merite aceasta], vor avea parte de ponegrire și de păcat învederat.",""
  33,59,"O, Profetule! Spune-le soțiilor tale și copilelor tale și femeilor dreptcredincioșilor să se învelească în jilbaburile<sup>17</sup> lor, căci astfel vor fi mai bine distinse să fie cunoscute<sup>18</sup> și să nu li se pricinuiască necazuri! Allah este Ghafur, [Iertător], Rahim [Îndurător]<sup>19</sup>.","[17] Jilbabul este un veșmânt ce acoperă capul și ajunge până jos, acoperind astfel întregul corp al femeii\n[18] Ca fiind femei credincioase\n[19] Cu ceea ce s-a întâmplat înainte de această poruncă sau înainte ca aceasta să fie cunoscută"
  33,60,"Dacă nu vor înceta cei ipocriți și cei ce au boală în inimile lor<sup>20</sup> și cei ce seamănă zvonuri, [îndemnând la răzvrătire], în Medina, Noi te vom instiga împotriva lor și atunci nu-ți vor mai fi ei vecini în ea decât pentru puțin [timp],","[20] Referitor aici la cei care fac adulter sau preacurvie"
  33,61,"Blestemați vor fi ei și oriunde vor fi aflați, vor fi ei prinși și măcelăriți fără îndurare.",""
  33,62,"Aceasta a fost legea lui Allah pentru cei care au trăit mai înainte și tu nu vei afla schimbare pentru Legea lui Allah.",""
