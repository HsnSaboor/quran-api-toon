quran[8]{c,v,t,f}:
  46,21,"Și spune [Mohammed] de fratele lui ’Ad<sup>4</sup>, când a prevenit el pe poporul său din Al-’Ahqaf - și au trecut prevenitori și mai înainte de el și după el - [spunând]: „Adorați-L voi numai pe Allah! Eu mă tem pentru voi de chinul unei zile mari!”<sup>5</sup>","[4] Profetul Hud\n[5] Pe Pământ. Se poate face referire și la „o Zi cumplită”, cea a Învierii"
  46,22,"Ei au spus: „Ai venit la noi ca să ne depărtezi de la zeii noștri? Adu-ne nouă cele cu care ne ameninți, dacă ești tu dintre cei care grăiesc adevăr!”",""
  46,23,"El le-a spus: „Știința [despre timpul ei] se află numai la Allah. Eu vă vestesc cele cu care am fost trimis, însă văd că voi sunteți un popor de oameni neștiutori”.",""
  46,24,"Și când au văzut un Nor, venind către văile lor, au spus: „Acesta este un Nor care ne va da ploaie!” „Ba nu! El este ceea ce ați cerut voi să vină mai degrabă<sup>6</sup>: un vânt în care se află pedeapsă dureroasă,","[6] Atunci când l-ați provocat pe Profetul vostru. A se vedea v. 22 din acest Capitol"
  46,25,"Care nimicește totul, la porunca Domnului său!” Și nu s-au mai văzut decât sălașurile lor. Astfel am răsplătit Noi poporul de nelegiuiți.",""
  46,26,"Și i-am întărit Noi pe ei cu ceea ce nu v-am întărit pe voi [o, Qurayș]. Și i-am dăruit pe ei cu urechi, cu ochi și cu inimi, dar nu le-au fost lor de niciun folos nici urechile lor, nici ochii lor, nici inimile lor, fiindcă ei au tăgăduit semnele lui Allah și i-a împresurat pe ei cea pe care au luat-o în râs.",""
  46,27,"Noi am nimicit cetățile din jurul vostru și am tâlcuit semnele [versetele] în fel și chip, pentru ca ei să se întoarcă [de la necredință].",""
  46,28,"De ce nu i-au ajutat cei pe care i-au luat ei, în locul lui Allah, ca zei ca să se apropie [de El]<sup>7</sup>. Însă ei i-au părăsit și aceasta a fost doar o minciună a lor și ceea ce ei au plăsmuit.","[7] Așa cum spun ei"
