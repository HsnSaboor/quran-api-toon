quran[5]{c,v,t,f}:
  2,211,"Întreabă-i pe Fiii lui Israel cât de multe dovezi limpezi le-am trimis Noi. Dar cel care schimbă binefacerea lui Allah [pentru necredință], după ce ea a venit la el, atunci, cu adevărat, Allah este aspru la pedeapsă.",""
  2,212,"Frumoasă le este necredincioșilor viața acestei lumi şi-i iau în derâdere pe cei care cred. Însă cei care se tem de Allah sunt mai presus decât ei în Ziua Învierii. Și Allah împarte Harul Său celor pe care El îi vrea, fără măsură.",""
  2,213,"Oamenii au avut o singură religie [înainte de rătăcirea lor]; apoi Allah i-a trimis pe Profeți, drept vestitori şi prevenitori, şi a trimis împreună cu ei Scriptura cu Adevărul, pentru a judeca între oameni acolo unde ei aveau dispute. Și s-au certat asupra ei doar cei care au primit-o – după ce le-au fost aduse dovezi limpezi - din pricina pizmuirii lor. Apoi Allah i-a călăuzit pe cei care au crezut către Adevărul asupra căruia ceilalți s-au certat, prin Permisiunea Sa. Iar Allah călăuzește pe cine Voiește pe calea cea dreaptă.",""
  2,214,"Sau credeți că veţi intra în Rai înainte de a se fi abătut asupra voastră [încercări] asemenea celor care s-au abătut asupra celora dinaintea voastră? Ei au fost loviți de sărăcie și nenorociri şi au fost zgâlţâiţi până într-atât încât a zis Trimisul [lor] şi cei care au crezut împreună cu el: „Când vine Ajutorul lui Allah?” Cu siguranță, Ajutorul lui Allah este aproape!",""
  2,215,"Te întreabă [o, Mohammed] ce să cheltuiască. Spune-le: „Ceea ce cheltuiţi voi din bunuri trebuie să fie pentru părinţi, pentru rude, pentru orfani, sărmani şi călători. Şi orice bine pe care îl faceţi – cu adevărat, Allah este ‘Alim [Atoatecunoscător] cu privire la el.»",""
