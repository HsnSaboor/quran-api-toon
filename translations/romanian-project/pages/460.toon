quran[11]{c,v,t,f}:
  39,11,"Spune [o, Mohammed]: „Mi s-a poruncit mie să-L Ador pe Allah, arătându-I numai Lui credință!",""
  39,12,"Și mi s-a poruncit să fiu primul dintre musulmani!”",""
  39,13,"Spune: „Cu adevărat, eu mă tem, dacă nu-I voi arăta supunere Domnului meu, de pedeapsa unei Zile cumplite!”",""
  39,14,"Spune: „Pe Allah [Unicul] Îl voi adora, curat în credința mea!”",""
  39,15,"Adorați ceea ce voiți afară de El! Spune: „Cei care pierd sunt cei care și-au pierdut sufletele lor și familiile lor în Ziua Învierii! Aceasta este pierderea învederată!",""
  39,16,"Ei vor avea deasupra lor umbre de foc și sub ei alte umbre!” Cu aceasta îi amenință Allah pe robii Săi. „O, robii Mei, fiți cu frică de Mine!”",""
  39,17,"Dar cei care s-au ferit să-l adore pe Thagut<sup>5</sup> și s-au întors, căindu-se, la Allah - vor avea veste bună! Deci binevestește robilor Mei,","[5] Satana sau orice alt obiect de adorare"
  39,18,"Care ascultă cuvântul și urmează ceea ce este cel mai bun în el! Aceștia sunt cei pe care îi călăuzește Allah și aceștia sunt cei cu pricepere.",""
  39,19,"Oare pe cel împotriva căruia se adeverește cuvântul pedepsei, oare îl vei mai putea tu mântui când el se află deja în Foc?",""
  39,20,"Însă cei care au fost cu frică de Domnul lor vor avea parte de odăi<sup>6</sup> peste care alte odăi au fost clădite. Pe sub ele vor curge pâraie. [Aceasta este] făgăduința lui Allah și Allah nu calcă făgăduința Sa.","[6] Camere sau locuințe sau palate ridicate"
  39,21,"Oare tu nu vezi că Allah trimite apă din Cer, apoi o îndreaptă ca izvoare în pământ, apoi scoate cu ajutorul ei roade de felurite culori, apoi ele se ofilesc și le vezi galbene, apoi le face bucățele. Cu adevărat, întru aceasta se află îndemnare pentru cei care au pricepere.",""
