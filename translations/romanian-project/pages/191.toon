quran[5]{c,v,t,f}:
  9,27,"Apoi Allah primește căința de la cel care El Voiește, căci Allah este Ghafur [Iertător], Rahim [Îndurător].",""
  9,28,"O, voi cei care credeți, cu adevărat, politeiștii sunt impuri, deci să nu se mai apropie de Moscheea cea Sfântă după acest [ultim] an al lor. Iar dacă vă temeți de sărăcie, Allah vă va îmbogăți prin Harul Său, dacă va Voi, căci Allah este 'Alim [Atoateștiutor] [și] Hakim [Înțelept].",""
  9,29,"Luptați împotriva celor care nu cred în Allah și nici în Ziua de Apoi și nu consideră interzis ceea ce Allah și Trimisul Său au interzis și care nu adoptă Religia Adevărului [Islamul], dintre cei cărora li s-a dat Scriptura – [luptați] până ce ei vor plăti de bună voie jizyah<sup>7</sup>, fiind ei supuși.","[7] O taxă cerută de la nemusulmani prin care aceștia sunt scutiți de la serviciul militar și au dreptul să primească protecție de la statul Islamic. Drept urmare, aceștia nu sunt obligați să plătească zakat-ul, acesta fiind obligatoriu doar pentru musulmani."
  9,30,"Evreii spun: „Ezra este fiul lui Dumnezeu”, iar creștinii spun: „Mesia este fiul lui Dumnezeu” Acestea sunt cuvintele lor, [rostite] cu gurile lor. Ei spun vorbe asemănătoare cu ale celor care nu au crezut mai înainte de ei. Allah să-i nimicească; cum se înșeală ei?",""
  9,31,"Ei îi iau pe rabinii lor și pe călugării lor, precum și pe Mesia<sup>8</sup>, fiul Mariei, ca Domni în locul lui Allah<sup>9</sup>, în vreme ce li s-a poruncit să nu adore decât Un Singur Dumnezeu, în afara Căruia nu este [alt] Dumnezeu. Mărire Lui. El este deasupra celor pe care-i asociază Lui.","[8] Prin adorarea lui împreună cu Allah\n[9] Prin ascultarea lor în locul a ceea ce a ordonat Allah"
