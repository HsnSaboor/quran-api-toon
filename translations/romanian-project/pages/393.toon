quran[11]{c,v,t,f}:
  28,60,"Și tot ceea ce vi s-a dat vouă [oamenilor] dintre lucruri este numai plăcere trecătoare a acestei vieți și podoabă a ei, pe când ceea ce este la Allah este mai bun și este veșnic. Voi nu pricepeți?",""
  28,61,"Oare acela căruia i-am făcut Noi frumoasă făgăduință [Paradisul], pe care el o primește, este la fel ca acela căruia Noi i-am dăruit bucuriile vieții lumești și care în Ziua Învierii se va afla printre cei aduși [pentru pedeapsă în Iad]?”",""
  28,62,"Și în Ziua când El îi va chema, le va spune: „Unde sunt aceia despre care ați pretins că ar fi asociații Mei?”",""
  28,63,"[Atunci] vor spune cei împotriva cărora se va rosti cuvântul<sup>12</sup>: „Doamne, aceștia sunt cei pe care i-am dus în rătăcire. Și i-am dus pe ei în rătăcire, precum și noi am fost în rătăcire. Însă noi ne dezvinovățim înaintea Ta. Ei nu ne-au adorat pe noi”.","[12] Hotărârea pentru pedeapsa lor"
  28,64,"Și se va spune [atunci]: „Chemați-i pe asociații voștri!” Și ei îi vor chema, dar nu le vor răspunde. Și ei vor vedea chinul și atunci vor dori ei să fi fost bine călăuziți.",""
  28,65,"Și [spune] de Ziua Aceea când El îi va Chema și le va spune: „Ce le-ați răspuns voi Trimișilor?”",""
  28,66,"Dar în Ziua Aceea dovezile lor vor fi oarbe pentru ei și ei nu se vor putea întreba unul pe altul.",""
  28,67,"Însă aceia care s-au căit, au crezut și au făcut bine, aceia vor fi printre cei care izbândesc.",""
  28,68,"Și Domnul tău creează ceea ce Voiește și alege, însă ei nu vor avea alegere. Mărire lui Allah! El este mai Presus de ceea ce-I asociază Lui!",""
  28,69,"Și Domnul tău Știe ceea ce ascund piepturile lor și ceea ce ele fac deschis.",""
  28,70,"Și El este Allah. Nu există altă divinitate în afară de El! A Lui este Lauda atât în această lume cât și în Lumea de Apoi și la El este Judecata și la El veți fi întorși!",""
