quran[8]{c,v,t,f}:
  13,35,"Pilda [descrierea] Grădinii care s-a promis celor evlavioși; [este că] pe sub ea curg pâraie și veșnice sunt roadele ei și umbra ei. Aceasta este răsplata celor care au frică [de Allah], iar răsplata celor necredincioși este Focul.",""
  13,36,"Și aceia cărora le-am dat Noi deja Scriptura [anterioară] se bucură pentru ceea ce ți s-a pogorât [o, Mohammed]. Însă unele cete tăgăduiesc o parte din ea. Spune: „Mi s-a poruncit să-L ador pe Allah și să nu-I fac Lui asociați. Eu la El chem [oamenii] și la El este întoarcerea mea!”",""
  13,37,"Așa i-am trimis Noi [Coranul], ca o orânduială, [în limba] arabă! Iar dacă tu vei urma poftelor lor, după știința ce a venit la tine, nu vei avea tu nici ocrotitor, nici apărător de Allah!",""
  13,38,"Am trimis Noi Profeți și mai înainte de tine. Și le-am dat lor soții și urmași. Însă niciun Trimis nu a putut să aducă vreun semn decât cu Voia lui Allah. Și fiecare soroc are un timp scris.",""
  13,39,"Allah șterge sau întărește ceea ce Voiește și la El se află Mama Cărții<sup>13</sup>.","[13] Tablele bine păstrate (al-Lauh al-Mahfudh) în care este scrisă fiecare Scriptură originală revelată de către Allah"
  13,40,"Și de-ți vom arăta ție o parte din cele cu care-i amenințăm sau de te vom lua pe tine la Noi [lăsându-te să mori], datoria ta este [doar] propovăduirea și la Noi este socotirea.",""
  13,41,"Oare nu văd ei că Noi venim cu porunca Noastră pe Pământ și că Noi îl îngustăm? Allah judecă și nimeni nu poate împiedica judecata Sa și El este repede la socotire.",""
  13,42,"Și au viclenit cei de dinaintea lor [împotriva Trimișilor lor], însă Plănuirea [deplină] este la Allah. El știe ce dobândește fiecare suflet, iar necredincioșii vor ști cine va avea parte de răsplata cea bună a Casei [Veșnice].",""
