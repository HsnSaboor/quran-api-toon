quran[11]{c,v,t,f}:
  2,38,"Noi am zis: „Coborâți [din Rai] cu toții și când va veni la voi o Călăuzire<sup>12</sup> de la Mine, cei care vor urma Călăuzirea Mea nu vor avea [motive de] temeri și nici nu se vor întrista.","[12] Un Trimis al meu pentru a vă transmite credința în Allah și a vă călăuzi pe Calea cea Dreaptă"
  2,39,"Iar aceia care nu cred și nu acceptă semnele Noastre, aceia vor fi părtașii Focului și în el se vor afla veșnic.”",""
  2,40,"O, voi Fii ai lui Israel, aduceți-vă aminte de binele pe care vi l-am făcut și țineți-vă legământul făcut Mie, iar Eu îmi voi ține legământul făcut vouă și aveți frică [doar] față de Mine.",""
  2,41,"Credeți în ceea ce v-am trimis, confirmând ceea ce voi aveți [deja] și nu fiți primii care nu cred în el. Și nu vindeți semnele Mele pentru un preț mic și aveți frică [doar] față de Mine!",""
  2,42,"Și nu amestecați adevărul cu minciuna și nu ascundeți adevărul, când voi [îl] știți!",""
  2,43,"Efectuați Rugăciunea, oferiți Zakat<sup>13</sup> și plecați-vă împreună cu cei care se pleacă!","[13] O plată anuală făcută pentru beneficiul comunității musulmane (vezi 9:60) obligatorie pentru musulmanii înstăriți. Rugăciunea și Zakat-ul fac parte din stâlpii Islamului."
  2,44,"Voi le porunciți oamenilor dreptatea, dar uitați de voi înșivă, cu toate că voi citiți Scriptura? Voi nu pricepeți?!",""
  2,45,"Și căutați ajutor prin răbdare și Rugăciune! Într-adevăr ea este grea, însă nu pentru cei care I se supun [lui Allah].",""
  2,46,"Care cred că Îl vor întâlni pe Domnul lor și care cred că la El se vor întoarce.",""
  2,47,"O, voi, Fii ai lui Israel, aduceți-vă aminte de binele pe care vi l-am făcut și că Eu v-am preferat înaintea lumilor [popoarelor].",""
  2,48,"Și fiți cu frică de o Zi în care niciun suflet nu va putea face nimic pentru alt suflet și nu se va primi nicio mijlocire de la el, nici nu se va lua de la el schimb și nici nu vor putea fi ele ajutate!",""
