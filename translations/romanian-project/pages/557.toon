quran[9]{c,v,t,f}:
  64,10,"Iar cei care nu cred și socotesc Versetele Noastre mincinoase, vor fi oaspeții Focului și vor fi veșnic sălășluitori în el. Și ce rea soartă!",""
  64,11,"Nicio nenorocire nu-l lovește pe om decât numai cu Îngăduința lui Allah. Iar aceluia care crede în Allah, El îi va călăuzi inima. Allah este Atoateștiutor.",""
  64,12,"Fiți cu supunere față de Allah și fiți cu supunere față de Trimis! Iar dacă voi întoarceți spatele, [să știți că] Trimisului Nostru îi revine doar transmiterea limpede.",""
  64,13,"Allah! Nu există altă divinitate demnă de a fi adorată afară de El! Și în Allah [trebuie] să se încreadă dreptcredincioșii!",""
  64,14,"O, voi cei care credeți! Cu adevărat, voi aveți printre soațele voastre și printre copiii voștri un dușman [prin faptul că ei vă pot opri de la pomenirea lui Allah și supunerea față de El]! Deci, fiți cu grijă față de ei! Însă dacă voi sunteți îngăduitori și treceți peste [greșelile lor] și îi iertați pe ei, să știți că și Allah este Ghafur [Iertător], Rahim [Îndurător].",""
  64,15,"Averile voastre și copiii voștri sunt numai o ispită și la Allah se află o mare răsplată [Paradisul].",""
  64,16,"Deci, fiți cu frică de Allah atât cât puteți, ascultați, fiți supuși și dăruiți spre binele sufletelor voastre! Iar aceia ale căror suflete vor fi ferite de zgârcenie, aceia sunt cei care vor izbândi.",""
  64,17,"Dacă Îi veți face lui Allah un împrumut frumos [cheltuind din averea voastră întru mulțumirea Lui], El vi-l va da înapoi înmulțit și vă va ierta pe voi, căci Allah este Șakur [Mulțumitor] [și] Halim [Blând].",""
  64,18,"El este Știutorul celor nevăzute și al celor văzute, Al-’Aziz [Cel Puternic] [și] Al-Hakim [Înțelept].",""
