quran[8]{c,v,t,f}:
  7,74,"Și aduceți-vă aminte că El v-a făcut urmașii [neamului] ’Ad și v-a dat sălaș pe acest pământ, pentru ca să vă înălțați palate în șesurile lui și să vă săpați case în munți. Aduceți-vă aminte de Binefacerile lui Allah și nu faceți rău pe acest pământ, aducând stricăciune.”",""
  7,75,"Dar căpeteniile îngâmfate ale poporului său le-au spus celor care erau asupriți - care credeau dintre ei: „Știți voi de bună seamă că Salih este trimis de Domnul său?” Ei le-au răspuns: „Cu adevărat, noi credem în cele cu care a fost trimis.”",""
  7,76,"Dar cei aroganți au spus: „Cu adevărat, noi nu credem în ceea ce credeți voi.”",""
  7,77,"Și au ologit cămila [și au înjunghiat-o] și au încălcat Porunca Domnului lor, spunând: „O, Salih, adu asupra noastră cele ce ne promiți, dacă tu ești dintre Trimiși.”",""
  7,78,"Atunci i-a lovit pe ei cutremurul și dimineața i-a găsit zăcând întinși în casele lor.",""
  7,79,"Iar el [Salih] s-a întors de la ei, spunând: „O, popor al meu, eu v-am vestit Mesajul Domnului meu și v-am povățuit de bine, însă voi nu-i iubiți pe povățuitori.”",""
  7,80,"Și [l-a trimis] pe Lot când i-a spus poporului său: „Faceți voi o asemenea imoralitate pe care nimeni, din toate lumile, nu a mai cunoscut-o înainte de voi?",""
  7,81,"Voi mergeți la bărbați, în locul femeilor. Cu adevărat, voi sunteți un popor de desfrânați.”",""
