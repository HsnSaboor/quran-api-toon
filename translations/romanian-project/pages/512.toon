quran[6]{c,v,t,f}:
  48,10,"Cu adevărat, cei care fac jurământ de credință față de tine [o, Mohammed] fac jurământ de credință față de Allah; Mâna<sup>2</sup> lui Allah este deasupra mâinilor lor<sup>3</sup>. Cel care calcă [jurământul] îl calcă numai în defavoarea lui, iar celui care-și ține legământul făcut lui Allah, El îi va Dărui răsplată mare.","[2] A se vedea 2:19\n[3] Însemnând că Allah a acceptat jurământul lor"
  48,11,"Aceia dintre arabii beduini care au rămas în urmă îți vor spune: „Am fost ocupați cu averile noastre și cu familiile noastre, deci roagă-te de iertare pentru noi!” Rostesc cu limbile lor ceea ce nu este în inimile lor. Spune: „Cine apoi are putere [să intervină] la Allah, dacă vă Voiește El un rău sau dacă vă Voiește El un bine? Ba nu, Allah este Bineștiutor a ceea ce faceți voi.",""
  48,12,"Voi vă închipuiți că Trimisul și dreptcredincioșii nu se vor mai întoarce nicicând la familiile lor. Și aceasta a fost împodobită în inimile voastre. Însă ați gândit voi gând rău și ați fost un popor pierdut”.",""
  48,13,"Iar cel care nu crede în Allah și în Trimisul Său [să știe că] Noi am pregătit pentru necredincioși Flăcările.",""
  48,14,"A lui Allah este Împărăția Cerurilor și a Pământului. El iartă cui Voiește El și îl pedepsește pe acela care Voiește El. Allah este Ghafur [Iertător], Rahim [Îndurător].",""
  48,15,"Cei care rămân de obicei în urmă vor spune atunci când voi purcedeți la prăzi ca să le luați: „Lăsați-ne pe noi să vă urmăm!” Ei voiesc să schimbe Cuvântul lui Allah. Spune: „Voi nu ne veți urma! Așa a vestit Allah mai înainte!” Dar ei vor spune: „Voi ne pizmuiți!” Însă ei nu au înțeles decât numai puțin.<sup>4</sup>","[4] Nu au înțeles decât aspectele materialele ale vieții"
