quran[9]{c,v,t,f}:
  10,98,"Și nu a fost nicio cetate care să creadă [după ce le-a fost hotărâtă pedeapsa pentru nelegiuirea lor] și căreia credința ei să-i fi fost de folos [în îndepărtarea pedepsei], în afară de cetatea poporului lui Iona, care, după ce a crezut, i-am mântuit Noi [pe locuitorii ei] de chinul rușinii în viața lumească și le-am dat Noi lor bucurie până la un timp.",""
  10,99,"Și de-ar fi Voit Domnul tău, toți cei de pe pământ ar fi crezut laolaltă! Și oare tu [o, Mohammed] îi silești pe oameni ca să fie credincioși?",""
  10,100,"Nu poate niciun suflet să creadă, decât cu Voia lui Allah. Și El va trimite pedeapsă împotriva acelora care nu pricep.",""
  10,101,"Spune: „Priviți la cele care sunt în Ceruri și pe Pământ!” Însă nici semnele și nici prevenitorii nu sunt de ajuns pentru un neam [de oameni] care nu cred!",""
  10,102,"Și oare așteaptă ei altceva decât zile asemănătoare cu ale acelora de dinaintea lor? Spune: „Așteptați, așadar. Cu adevărat voi fi și eu printre cei care așteaptă laolaltă cu voi.”",""
  10,103,"Atunci îi vom salva Noi pe Trimișii Noștri și pe cei care au crezut. Astfel, cu adevărat este de datoria Noastră, să-i salvăm pe dreptcredincioși!",""
  10,104,"Spune [o, Mohammed]: „O, oameni! Dacă sunteți cu îndoială asupra religiei mele, atunci [să știți că] eu nu îi ador pe cei pe care îi adorați în afară de Allah, ci Îl ador pe Allah, Cel care vă va lua la Sine, căci mie mi s-a poruncit să fiu dintre dreptcredincioși",""
  10,105,"Și [mi s-a poruncit]: „Ridică-ți fața către Religia adevărată și nu fi dintre idolatri!",""
  10,106,"Și nu chema în locul lui Allah ceea ce nu-ți este spre folos și nici spre stricăciune, căci de vei face [aceasta], tu vei fi dintre cei nelegiuiți!”<sup>23</sup>","[23] A se vedea 10:95"
