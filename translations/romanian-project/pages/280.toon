quran[8]{c,v,t,f}:
  16,111,"[Amintește-le de] Ziua când fiecare suflet va veni și se va apăra pe sine și fiecare suflet va fi pe deplin răsplătit pentru ceea ce a săvârșit, fără ca ei să fie nedreptățiți.",""
  16,112,"Allah dă ca exemplu o cetate: ea a fost în siguranță și în liniște, venind spre ea cele de trebuință pentru viețuire din toate părțile cu prisosință; apoi ea s-a arătat nemulțumitoare față de binefacerile lui Allah și Allah a făcut-o să guste veșmântul foametei și spaimei, [ca pedeapsă] pentru ceea ce au săvârșit [locuitorii ei].",""
  16,113,"Și a venit la ei un Trimis din mijlocul lor, însă ei l-au socotit mincinos și i-a lovit pe ei osânda pentru că ei au fost nelegiuiți.",""
  16,114,"Atunci mâncați din ceea ce v-a hărăzit Allah, îngăduit și bun, și fiți mulțumitori pentru Binefacerea lui Allah, dacă Îl adorați pe El.",""
  16,115,"El v-a oprit vouă doar mortăciunea<sup>14</sup>, sângele, carnea de porc și ceea ce a fost dedicat altcuiva decât lui Allah. Însă cu cel care a fost constrâns [de necesitate] - fără să se lăcomească sau să poftească - Allah este Ghafur [Iertător], Rahim [Îndurător].","[14] Animalele care nu au fost sacrificate sau vânate doar pentru mâncare"
  16,116,"Și nu spuneți, luându-vă după limbile voastre care rostesc minciuni: „Acesta este îngăduit și acesta este oprit”, pentru a născoci minciună împotriva lui Allah. Cu adevărat, cei care născocesc minciuni împotriva lui Allah nu vor izbândi.",""
  16,117,"Cu puțină bucurie [se vor desfăta], iar apoi de chin dureros vor avea ei parte",""
  16,118,"Evreilor le-am oprit Noi ceea ce ți-am spus înainte<sup>15</sup>. Noi nu i-am nedreptățit, ci ei înșiși au fost nedrepți cu ei.","[15] A se vedea 6:146"
