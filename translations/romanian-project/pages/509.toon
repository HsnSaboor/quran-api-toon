quran[10]{c,v,t,f}:
  47,20,"Cei care cred spun: „De ce nu ne este trimisă o Sură?”<sup>8</sup> Dar când este revelată o Sură limpede, în care este pomenită lupta, îi vezi pe cei care au o boală în inimile lor privind spre tine cu privirea aceluia care este leșinat [de teamă] la apropierea morții. Dar ar fi fost mai bine pentru ei<sup>9</sup> [să se supună].","[8] În care să le fie dată permisiunea de a lupta cu dușmanii lor\n[9] Cuvintele „aula lahum” pot fi interpretate și „vai lor!”"
  47,21,"Ascultarea și vorba cuviincioasă [ar fi fost mai bune]. Apoi, când lucrul este hotărât, ar fi mai bine dacă ei ar trudi pentru Allah.",""
  47,22,"Și dacă vă întoarceți voi<sup>10</sup>, [dacă vi s-ar da puterea] nu s-ar putea să semănați voi stricăciune pe pământ și să rupeți legăturile voastre de rudenie?","[10] De la Islam sau de la Jihad (lupta pentru cauza lui Allah)"
  47,23,"Aceștia sunt cei pe care i-a blestemat Allah și i-a făcut surzi și le-a orbit vederile lor.",""
  47,24,"Oare ei nu cugetă la Coran sau peste inimile lor sunt lacăte?",""
  47,25,"Cu adevărat, pe cei care întorc spatele [renunțând la Islam], după ce drumul cel drept li s-a arătat cu limpezime, îi ispitește Șeitan și-i înșeală.",""
  47,26,"Aceasta pentru că ei le spun celor care pizmuiesc ceea ce trimite Allah<sup>11</sup>: „Noi voim să dăm ascultare la o parte a poruncilor voastre!” Însă Allah Cunoaște ceea ce tăinuiesc ei.","[11] Evreii din Medina"
  47,27,"Și cum [va fi] când îi vor lua Îngerii și-i vor lovi peste fețele și peste spinările lor?",""
  47,28,"Aceasta pentru că ei urmează ceea ce Îl mânie pe Allah și pizmuiesc ceea ce Îi aduce Mulțumire Lui și, de aceea, El va face zadarnice faptele lor.",""
  47,29,"Ori își închipuie cei care au boală în inimile lor că Allah nu va scoate la iveală ura lor ascunsă?",""
