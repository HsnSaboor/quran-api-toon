quran[14]{c,v,t,f}:
  19,12,"[Allah a spus]: „O, Ioan, primește [urmează-o] Scriptura întru putere.” Și i-am dăruit Noi înțelepciune, pe când el era încă un copil,",""
  19,13,"Și Îndurare din partea Noastră și puritate și el avea frică de Allah",""
  19,14,"Și era iubitor față de părinții lui; și nu era el semeț sau nesupus [lui Allah sau părinților lui]",""
  19,15,"Și pacea fi-va asupra lui în ziua când se va fi născut el, ca și în ziua când se va sfârși și în ziua când va fi readus în viață.",""
  19,16,"Și pomenește [O, Mohammed] în Carte [Coranul] și de Maria, când ea s-a retras de la neamul ei într-un loc spre răsărit.",""
  19,17,"Și a pus între ea și între ei un văl. Și atunci am trimis la ea Duhul Nostru<sup>5</sup>, care i s-a arătat cu înfățișarea unui om adevărat.","[5] Îngerul Gavriil"
  19,18,"Ea a spus: „Caut apărare la Cel Milostiv față de tine! Dacă ai teamă de Allah [nu te apropia de mine].”",""
  19,19,"El i-a răspuns: „Eu sunt numai un Trimis al Domnului tău ca să-ți vestesc un prunc curat.”",""
  19,20,"Însă ea a spus: „Cum să am eu un prunc, dacă nu m-a atins niciun bărbat și eu nu sunt nici desfrânată [Baghiyya]?”",""
  19,21,"El a spus: „Așa [va fi] spune Domnul tău: „Acesta pentru Mine-i [un lucru] ușor! Și-l vom face Noi un semn pentru oameni și o îndurare din partea Noastră! Acesta-i un lucru [de mult] hotărât.”",""
  19,22,"Și ea l-a purtat [în pântece] și s-a retras cu el într-un loc depărtat.",""
  19,23,"Și durerile nașterii au dus-o lângă trunchiul unui curmal și a zis: „O, de aș fi murit înainte de aceasta și cu totul de-aș fi fost uitată.”",""
  19,24,"Dar [un glas] a strigat-o de sub ea, [spunându-i]: „Nu fi mâhnită! Domnul tău a făcut mai jos de tine un pârâiaș.",""
  19,25,"Și scutură spre tine trunchiul de curmal, căci vor fi lăsate să cadă lângă tine curmale proaspete coapte.",""
