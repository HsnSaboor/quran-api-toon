quran[14]{c,v,t,f}:
  20,38,"Când i-am revelat mamei tale ceea ce a fost revelat",""
  20,39,"[Spunând]: „Așează-l pe el într-un coș și pune-l pe râu, pentru ca apoi apa fluviului să-l arunce la mal, de unde îl va lua un dușman al Meu și dușman al lui!” Și am pogorât asupra ta dragostea Mea<sup>5</sup> [și să fi iubit și de ceilalți], pentru ca tu să fii crescut sub ochii Mei.","[5] Allah a făcut ca oamenii să îl iubească pe Moise"
  20,40,"Și iată cum sora ta mergea, [urmându-te], și a spus: „Să vă arăt eu pe cineva care să-l întrețină și să-l crească?” Și te-am înapoiat Noi mamei tale, pentru ca ea să se bucure și să nu mai fie mâhnită! [Și atunci când] ai ucis un suflet<sup>6</sup>, Noi te-am mântuit de întristare. Și te-am încercat Noi în fel și chip. Apoi tu ai rămas ani în șir printre poporul din Madian. Apoi ai venit [aici], așa cum a fost orânduiala, o, Moise.","[6] Coptul care a murit după ce a fost lovit de Moise"
  20,41,"Și te-am ales Eu pentru [slujirea] Mea<sup>7</sup>.","[7] Allah l-a ales pe Moise și i-a dăruit un trup puternic și un caracter bun, toate necesare misiunii sale"
  20,42,"Pleacă tu împreună cu fratele tău, cu Minunile Mele, și să nu încetați să Mă pomeniți pe Mine!",""
  20,43,"Duceți-vă la Faraon, căci el a întrecut orice măsură!",""
  20,44,"Și spuneți-i lui vorbe blânde. Poate că el își va aduce aminte sau se va teme [de Allah]”",""
  20,45,"Ei au spus: „Doamne, ne e frică să nu ne pedepsească degrabă și să nu întreacă măsura”.",""
  20,46,"[Allah] a spus: „Nu vă fie frică. Cu adevărat, Eu sunt cu voi. Aud și Văd.",""
  20,47,"Deci mergeți la el și spuneți: „Noi suntem Mesagerii Domnului tău. Trimite-i pe Fiii lui Israel împreună cu noi și nu-i mai chinui. Venim la tine cu un semn de la Domnul tău. Pacea<sup>8</sup> [fie] asupra celui care urmează calea cea dreaptă!","[8] Siguranță de pedepsele lui Allah"
  20,48,"Cu adevărat, ni s-a revelat nouă că pedeapsa este pentru cel care tăgăduiește credința și îi întoarce spatele”!",""
  20,49,"[Faraon] a spus: „Și cine este Domnul vostru, o, Moise?”",""
  20,50,"El i-a răspuns: „Domnul nostru este Cel care a dat fiecăruia firea sa și apoi l-a călăuzit”.",""
  20,51,"Atunci [Faraon] l-a întrebat: „Și ce spui despre generațiile anterioare?”",""
