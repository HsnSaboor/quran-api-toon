quran[7]{c,v,t,f}:
  42,16,"Însă cei care se ceartă în privința lui Allah, după ce s-a răspuns [chemării Sale]<sup>11</sup>, cearta lor este în van la Domnul lor și asupra lor se abate mânia și chinul aspru.","[11] După ce oamenii au acceptat adevărul de la Allah într-o încercare de a-i îndepărta pe oameni de la religia Lui (Islamul)"
  42,17,"Allah este Cel care a trimis Cartea cu Adevărul și cu Balanța [dreptatea]. Și de unde să știi? Poate că Ceasul este aproape.",""
  42,18,"Încearcă să-l grăbească cei care nu cred în el<sup>12</sup>, însă cei care cred sunt cu teamă de el și știu că acesta este Adevărul. Iar cei care se ceartă asupra Ceasului, se află în rătăcire adâncă.","[12] Ei l-au provocat pe Profet (pacea și binecuvântarea lui Allah fie asupra sa) să îl aducă imediat"
  42,19,"Allah este Binevoitor cu robii Săi. El Dăruiește cele spre viețuire cui Voiește El. El este Al-Qauiyy [Tare], Al-'Aziz [Puternic].",""
  42,20,"Celui care voiește să semene [ogorul] Lumii de Apoi, Noi îi vom spori semănătura, iar celui care voiește să semene [ogorul] acestei lumi, Noi îi vom da din ea, însă el nu va avea parte în Lumea de Apoi.",""
  42,21,"Sau au ei asociați [ai lui Allah] care le-au orânduit lor o religie pe care Allah nu a îngăduit-o? Dacă nu ar fi cuvântul hotărârii<sup>13</sup>, s-ar fi judecat între ei. Cei nelegiuiți vor avea parte de chin dureros.","[13] Poruncă. A se vedea 10:19"
  42,22,"Tu îi vei vedea pe cei nelegiuiți temându-se de ceea ce au agonisit, când [pedeapsa] se va abate asupra lor, în vreme ce aceia care au crezut și au săvârșit fapte bune se vor afla în locurile înflorite ale Grădinilor și vor avea ei parte de tot ceea ce voiesc de la Domnul lor. Acesta este marele Har!",""
