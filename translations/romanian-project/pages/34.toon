quran[4]{c,v,t,f}:
  2,216,"V-a fost prescrisă lupta, chiar dacă ea vă este neplăcută. Dar se poate ca voi să urâţi un lucru care este bun pentru voi şi să iubiţi un lucru care este rău pentru voi. Dar Allah Știe, în vreme ce voi nu ştiţi.",""
  2,217,"Te întreabă despre luna cea sfântă şi lupta în timpul ei. Spune: „Lupta într-însa e mare [păcat], dar împiedicarea de la calea lui Allah, necredința în El şi [împiedicarea accesului la] Moscheea Al-Haram, precum şi alungarea neamului său din ea sunt [un rău] mai mare înaintea lui Allah. Iar fitnah [necredința și impunerea ei celorlalți] este mai gravă decât omorul.” Și ei vor continua să lupte împotriva voastră până când veți lăsa credinţa voastră, dacă le va fi cu putinţă. Iar acela dintre voi care își va lăsa credinţa şi va muri în necredinţă, faptele lui vor fi în zadar în această lume, cât şi în Lumea de Apoi și aceştia sunt oaspeţii Focului şi în el vor rămâne veşnic.",""
  2,218,"Cu adevărat cei care au crezut și cei care au emigrat şi s-au luptat pe calea lui Allah, să nădăjduiască în Mila lui Allah, căci Allah este Al-Ghafur [Iertător], Ar-Rahim [ Îndurător].",""
  2,219,"Ei te întreabă [o, Mohammed] despre vin<sup>45</sup> şi despre jocurile de noroc. Spune: „În ele este mare păcat şi [totuși] sunt şi unele beneficii pentru oameni, dar păcatul este mai mare decât folosul.” Și te întreabă ce trebuie să cheltuiască [pentru milostenie]. Spune: „Ceea ce vă prisoseşte!” Astfel, Allah vă face clare Versetele Sale; poate că voi o să cugetaţi","[45] Cuvântul „khamr” (vin) include toate băuturile alcoolice şi drogurile. Interzicerea finală este dată în 5:90-91."
