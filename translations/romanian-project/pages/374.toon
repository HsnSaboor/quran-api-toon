quran[24]{c,v,t,f}:
  26,160,"Poporul lui Lot i-a socotit mincinoși pe Trimiși,",""
  26,161,"Când le-a spus fratele lor Lot: „Oare nu aveți frică?",""
  26,162,"Eu vă sunt un Trimis vrednic de încredere,",""
  26,163,"Așadar fiți cu frică de Allah și dați-mi ascultare!",""
  26,164,"Eu nu vă cer pentru aceasta răsplată, căci răsplata mea nu este decât la Stăpânul lumilor.",""
  26,165,"Oare mergeți voi la bărbații din toate lumile",""
  26,166,"Și vă lăsați soțiile voastre pe care Domnul vostru le-a creat pentru voi? Voi sunteți un popor de nelegiuiți!”",""
  26,167,"Ei i-au spus: „Dacă nu vei înceta, o, Lot, vei fi dintre cei alungați!”",""
  26,168,"Iar el a răspuns: „Cu adevărat, eu sunt dintre cei care urăsc faptele voastre.",""
  26,169,"Doamne, izbăvește-mă pe mine și pe familia mea de [pedeapsa pe care le-o dai pentru] ceea ce fac ei.”",""
  26,170,"Și l-am izbăvit pe el împreună cu toată familia lui,",""
  26,171,"În afară de o bătrână<sup>10</sup> dintre cei care au rămas [în cetate],","[10] Soția lui Lot, care a colaborat cu răufăcătorii"
  26,172,"Apoi i-am nimicit pe ceilalți.",""
  26,173,"Și am lăsat să cadă asupra lor o ploaie [cu pietre] și a fost ea o ploaie cumplită pentru cei care au fost preveniți!",""
  26,174,"Cu adevărat, întru aceasta este un semn, însă cei mai mulți dintre ei nu au crezut.",""
  26,175,"Și, cu adevărat, Domnul tău este Al-'Aziz [Cel Atotputernic] [și] Ar-Rahim [Îndurător].",""
  26,176,"Locuitorii din Ayka [poporul lui Madyan] i-au socotit mincinoși pe trimiși,",""
  26,177,"Când le-a zis lor Șuayb: „Oare nu aveți voi frică [de Allah]?",""
  26,178,"Cu adevărat, eu sunt pentru voi un Trimis vrednic de încredere.",""
  26,179,"Așadar fiți cu frică de Allah și dați-mi ascultare!",""
  26,180,"Și eu nu vă cer pentru aceasta răsplată, căci răsplata mea nu este decât la Stăpânul lumilor.",""
  26,181,"Dați măsura întreagă și nu fiți dintre cei care le cauzează [oamenilor] pierderi",""
  26,182,"Și cântăriți cu o balanță dreaptă",""
  26,183,"Și nu le împuținați oamenilor lucrurile lor și nu pricinuiți rău pe Pământ, fiind stricători,",""
