quran[8]{c,v,t,f}:
  6,28,"Dar nu! Iată că li se arată ceea ce au ascuns mai înainte. Și dacă s-ar întoarce [la viața pământească], ar reveni neîndoielnic la cele ce le-au fost interzise, căci ei sunt mincinoși.",""
  6,29,"Și ei spun: „Nu există [altă viață] decât viața noastră pământească și noi nu vom fi înviați!”",""
  6,30,"Dar dacă i-ai vedea atunci când vor sta dinaintea Domnului lor și El le va spune: „Nu este acest lucru adevărat?” Ei vor răspunde: „Ba da, jurăm pe Domnul nostru!”. Iar El le va spune atunci: „Gustați chinul pentru că nu ați crezut!”.",""
  6,31,"Vor pierde cei care tăgăduiesc întâlnirea cu Allah. Iar când Ceasul le va veni în mod neașteptat, ei vor spune: „Vai de noi, pentru ceea ce am nesocotit cu privire la el [Ceasul]!” Și ei vor purta poverile [pentru păcatele] lor în spinările lor. Și ce poveri [grele] vor purta ei!",""
  6,32,"Această viață lumească nu este decât joacă și glumă, iar Lumea de Apoi va fi mai bună pentru cei cu frică. Oare voi nu pricepeți?",""
  6,33,"[O, Mohammed] Știm că te mâhnește ceea ce spun ei, însă ei nu te socotesc pe tine mincinos, ci nelegiuiții tăgăduiesc Versetele lui Allah.",""
  6,34,"Într-adevăr, au fost socotiți mincinoși [și alți] Trimiși de dinaintea ta, [o, Mohammed]! Însă ei au îndurat să fie socotiți mincinoși și să fie oropsiți, până când le-a venit Biruința Noastră. Și nu poate nimeni să schimbe Vorbele lui Allah [Decretele Lui] și ți-a venit deja ție o parte din veștile Trimișilor [anteriori].",""
  6,35,"Dacă nepăsarea lor ți se pare grea pentru tine și de-ai putea căuta un tunel în pământ sau o scară către Cer ca să le aduci o minune, [fă-o]! Iar dacă Allah ar Voi, i-ar aduna pe calea cea dreaptă! Deci nu fi dintre cei neștiutori!",""
