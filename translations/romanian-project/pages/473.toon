quran[9]{c,v,t,f}:
  40,50,"Ei vor spune: „Oare nu v-au adus vouă Trimișii voștri dovezi limpezi?” Și ei vor răspunde: „Ba da!” Ei vor spune: „Atunci, rugați-vă [voi înșivă]!” Dar ruga necredincioșilor va fi numai în deșert.",""
  40,51,"Cu adevărat, Noi îi vom ajuta pe Trimișii Noștri și pe cei care cred, atât în viața din această lume, cât și în Ziua când se vor ridica martorii,",""
  40,52,"În Ziua când dezvinovățirea nu le va mai fi de niciun folos nelegiuiților și când vor avea ei parte de blestem și rău sălaș [Iadul].",""
  40,53,"Și i-am dat Noi lui Moise călăuzire și i-am făcut pe Fiii lui Israel să moștenească Scriptura,",""
  40,54,"Ca o cârmuire și o îndemnare pentru cei dăruiți cu pricepere.",""
  40,55,"Deci fii statornic [o, Mohammed], căci Făgăduința lui Allah este adevăr, cere iertare pentru păcatul tău<sup>7</sup> și preamărește-L pe Domnul tău cu Laudă, atât spre seară cât și spre dimineață!","[7] Se referă la „greseală” sau „eroare” în alegere, deoarece toți Profeții au fost protejați de Allah de la a face păcate. Sensul este că toți credincioșii să caute iertare pentru păcatele lor."
  40,56,"Cu adevărat cei care discută despre Versetele lui Allah, fără să le fi venit lor nicio dovadă, nu au în piepturile lor decât numai îngâmfare și ei nu vor atinge țelul lor. Deci caută ocrotire la Allah, căci El este As-Sami’ [Cel care Aude] [și] Al-Basir [Cel care Vede]!",""
  40,57,"Crearea Cerurilor și a Pământului este mai măreață decât crearea oamenilor, dar cei mai mulți oameni nu știu.",""
  40,58,"Nu sunt deopotrivă cel care este orb și cel care vede; nici cei care cred și împlinesc fapte bune [nu pot fi deopotrivă] cu cel care săvârșește o faptă rea. Dar cât de rar vă aduceți voi aminte!",""
