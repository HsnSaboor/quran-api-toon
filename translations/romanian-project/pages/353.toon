quran[4]{c,v,t,f}:
  24,28,"Iar dacă nu găsiți pe nimeni în ele, nu intrați până ce nu vi se îngăduie vouă. Iar dacă vi se spune vouă „Întoarceți-vă!”, atunci întoarceți-vă. Aceasta este mai curat pentru voi, iar Allah este 'Alim [Bineștiutor] a ceea ce faceți voi.",""
  24,29,"Nu este niciun păcat dacă intrați în case nelocuite, în care se află un bine pentru voi<sup>11</sup>. Iar Allah Știe atât ceea ce faceți voi pe față, cât și ceea ce țineți voi ascuns.","[11] Unele beneficii precum odihnă, adăpost, comodități, bunurile persoanele"
  24,30,"Spune dreptcredincioșilor să-și plece privirile<sup>12</sup> și să-și păzească pudoarea lor<sup>13</sup>. Aceasta este mai curat pentru ei. Allah, doară, este Khabir [Bineștiutor] a ceea ce fac ei.","[12] Să se uite doar la ceea ce este permis și să își îndepărteze privirea de ceea ce nu este permis\n[13] Să își păzească părțile intime de la a fi văzute și de la fapte nepermise"
  24,31,"Și spune dreptcredincioaselor să-și plece privirile<sup>14</sup> și să-și păzească pudoarea lor, să nu-și arate gătelile lor<sup>15</sup>, afară de ceea ce este pe dinafară<sup>16</sup>, și să-și coboare [parte din] vălurile lor peste piepturile lor! Și să nu-și arate frumusețea lor decât înaintea soților, sau a părinților lor, sau a părinților soților lor, sau a fiilor lor, sau a fiilor soților lor, sau a fraților lor, sau a fiilor fraților lor, sau a fiilor surorilor lor, sau a femeilor lor, sau a acelora pe care le stăpânesc mâinile lor drepte, sau a slujitorilor dintre bărbați, care nu mai au dorință, sau a copiilor mici care nu știu ce este goliciunea femeilor. Și să nu lovească cu picioarele lor, astfel încât să se afle ce podoabe ascund ele! Și căiți-vă cu toții, o, voi dreptcredincioșilor, față de Allah, pentru ca voi să izbândiți!","[14] Să se uite doar la ceea ce este permis și să își îndepărteze privirea de la ceea ce nu este permis\n[15] Atât frumusețea naturală, părul și forma corpului, cât și cele cu care o femeie se înfrumusețează precum haine, bijuterii etc.\n[16] Veșminte exterioare sau ceea ce apare din necesitate precum fața sau mâinile"
