quran[9]{c,v,t,f}:
  17,67,"Și când răul vă va ajunge pe mare, rătăcesc departe cei pe care voi îi chemați, în afară de El. Dar după ce El vă mântuiește, aducându-vă pe uscat, voi vă întoarceți [de la El], căci omul este nerecunoscător.",""
  17,68,"Sunteți voi siguri că El nu va face să se scufunde cu voi o bucată de uscat sau că El nu va trimite împotriva voastră vijelie cu pietriș și că voi nu veți mai găsi apoi niciun ocrotitor?",""
  17,69,"Sau sunteți voi siguri că El nu vă va întoarce [pe mare] altă dată și nu va trimite asupra voastră vânt pustiitor și nu vă va îneca, din cauza negării<sup>30</sup> voastre? Și atunci nu veți mai afla voi pe nimeni, ca ajutor împotriva Noastră.","[30] Sau din cauza necredinței voastre"
  17,70,"Noi i-am cinstit pe fiii lui Adam și i-am purtat pe ei pe uscat și pe mare și le-am dat lor ca hrană felurite bunătăți și i-am ales pe ei înaintea multor altora dintre cei pe care i-am creat.",""
  17,71,"[Spune, o, Mohammed] de Ziua în care vom chema fiecare grup de oameni împreună cu înscrierile<sup>31</sup> lor, aceia cărora li s-a dat cartea în mâna dreaptă, aceia vor citi cartea lor și nu vor fi nedreptățiți nici cât un firicel.","[31] Alte înțelesuri sunt „cu liderul lor” sau cu „ceea ce ei au urmat”"
  17,72,"Iar cel care în această [lume] este orb, va fi orb și în Lumea de Apoi și va fi și mai rătăcit de la drum.",""
  17,73,"Și cu adevărat, ei au fost aproape să te abată de la ceea ce Noi ți-am revelat, pentru ca tu să plăsmuiești împotriva Noastră altceva și atunci te-ar fi primit ei ca prieten.",""
  17,74,"Și dacă Noi nu te-am fi ținut tare, erai aproape să te apleci puțin către ei.",""
  17,75,"Atunci [dacă ai fi făcut-o] Noi te-am fi făcut să guști îndoit [suferința] vieții și îndoit [suferința] morții și apoi tu n-ai mai fi găsit ajutor împotriva Noastră.",""
