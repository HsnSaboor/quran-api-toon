quran[15]{c,v,t,f}:
  21,58,"Și i-a făcut pe ei fărâme, afară de cel mai mare dintre ei, astfel încât să se întoarcă spre el [pentru a-l întreba].",""
  21,59,"Ei au spus: „Cine a făcut aceasta cu zeii noștri? Cu adevărat, el este dintre cei nelegiuiți!”",""
  21,60,"Ei au spus: „Am auzit un fecior vorbind împotriva lor. El se numește Avraam”.",""
  21,61,"Ei au spus: „Aduceți-l dinaintea oamenilor pentru ca ei să facă mărturie!<sup>14</sup> ”","[14] Despre ce l-au auzit că a spus. Poate să însemne și...ca ei să fie martori [la ce i se va pregăti ca pedeapsă]"
  21,62,"Ei au spus: „Tu ai făcut aceasta cu zeii noștri, o, Avraam?”",""
  21,63,"El a spus: „Ba a făcut-o cel mai mare dintre ei, acesta! Întrebați-i, dacă ei pot vorbi!”",""
  21,64,"Atunci s-au întors la [a se învinovăți pe] ei și au spus [unii altora]: „Cu adevărat, voi sunteți cei nelegiuiți!”",""
  21,65,"Apoi au întors capetele lor<sup>15</sup> [spunând]: „Tu știi prea bine că aceștia nu vorbesc!”","[15] După ce și-au recunoscut prima dată greșeala, aceștia au fost cuprinși de mândrie"
  21,66,"Și el a spus: „Dar oare voi vă închinați, în loc de Allah, la ceva care nu vă este de niciun folos și nici nu vă poate face nimic rău?",""
  21,67,"Uf! Pentru voi și pentru ceea ce adorați în locul lui Allah! Oare voi nu pricepeți?”",""
  21,68,"Ei au spus: „Ardeți-l și ajutați-i pe zeii voștri, dacă voi vreți să faceți [ceva pentru ei]!”",""
  21,69,"Dar Noi [Allah] am spus: „O, foc! Fii răcoare și siguranță pentru Avraam!”",""
  21,70,"Ei au vrut un vicleșug împotriva lui, însă Noi am făcut ca ei să fie cei mai în pierdere.",""
  21,71,"Și Noi l-am salvat pe el și [asemenea] și pe Lot pe Pământul pe care l-am binecuvântat pentru [toate] lumile [pentru oameni și djini].",""
  21,72,"Și i-am dăruit Noi pe Isaac și pe Iacob, pe deasupra, și pe toți i-am făcut evlavioși.",""
