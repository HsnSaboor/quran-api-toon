quran[6]{c,v,t,f}:
  3,195,"Iar Domnul lor le-a răspuns: „Eu nu las să se piardă nicio faptă împlinită de vreunul dintre voi, bărbat sau femeie, deopotrivă unul cu altul! Iar pe cei care au emigrat, care au fost alungați din casele lor, care au fost răniți pe calea Mea, care au luptat și au fost omorâți – cu siguranță le voi șterge faptele rele și cu siguranță îi voi primi în Grădini pe sub care curg râuri, drept răsplată din partea lui Allah. La Allah se află cea mai bună răsplată!”",""
  3,196,"Să nu te înșele peregrinatul prin țări al celor care nu sunt credincioși!",""
  3,197,"[Este doar o] puțină plăcere [în lumea aceasta] și apoi refugiul lor este Focul! Și ce pat rău este acesta!",""
  3,198,"Cât despre aceia care au frică de Domnul lor, ei vor avea Grădini pe sub care curg râuri, în care vor sălășlui veșnic, drept loc de primire de la Allah. Și, ceea ce este la Allah, este mai bun pentru cei pioși!",""
  3,199,"Și cu adevărat, printre oamenii Scripturii sunt unii care cred în Allah și în ceea ce vi s-a trimis vouă și în ceea ce li s-a trimis lor, smeriți înaintea lui Allah. Ei nu vând Versetele lui Allah pe un preț de nimic. Aceia vor avea răsplată de la Domnul lor. Cu adevărat, Allah este grabnic la socoteală!",""
  3,200,"O, voi cei care credeți! Fiți răbdători<sup>32</sup> și îndemnați la răbdare, fiți statornici și fiți cu frică de Allah, pentru ca să aveți parte de izbândă!","[32] În religia voastră și în fața dușmanilor"
