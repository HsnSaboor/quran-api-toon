quran[6]{c,v,t,f}:
  2,164,"Cu adevărat, în facerea Cerurilor şi a Pământului, în schimbarea nopţii şi zilei, în corăbiile care plutesc pe mări cu ceea ce le foloseşte oamenilor, în apa trimisă de Allah din Cer, cu care a înviat Pământul, după ce a fost mort, şi a răspândit pe el vietăţile, în schimbarea vânturilor şi norilor supuşi dintre Cer şi Pământ sunt semne pentru nişte oameni care pricep.",""
  2,165,"Dar printre oameni sunt unii care Îi fac semeni lui Allah, iubindu-i așa cum Îl iubesc pe Allah. Dar cei care cred sunt mai stăruitori în iubirea pentru Allah. Şi dacă cei care sunt nelegiuiţi s-ar gândi [la aceasta], când vor vedea pedeapsa, [ar fi siguri] că toată Puterea este a lui Allah şi că Allah este aspru la pedeapsă!",""
  2,166,"Atunci când cei care sunt urmaţi se vor lepăda de aceia care urmează şi vor vedea [cu toții] pedeapsa şi se vor rupe legăturile între ei,",""
  2,167,"Cei care i-au urmat vor spune: „O, de-ar fi pentru noi întoarcere [la viaţa lumească] pentru ca noi să ne lepădăm de ei, aşa cum ei s-au lepădat de noi.” Astfel le va arăta Allah faptele lor ca regrete [revărsate] asupra lor. Dar ei nu vor mai putea ieşi afară din Foc!",""
  2,168,"O, oameni, mâncaţi din ceea ce se află pe Pământ şi este îngăduit şi bun şi nu urmaţi paşii lui Şeitan. Cu adevărat el vă este duşman mărturisit.",""
  2,169,"El vă porunceşte numai răul şi ticăloşia şi să spuneţi despre Allah ceea ce nu ştiţi.",""
