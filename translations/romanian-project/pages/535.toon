quran[34]{c,v,t,f}:
  56,17,"Și se vor plimba printre ei feciori veșnic tineri,",""
  56,18,"Cu potire, cu ulcioare și cu un pahar de la un izvor [de vin] ,",""
  56,19,"Nu vor avea dureri de cap de la el și nici nu vor fi amețiți.",""
  56,20,"Și vor găsi fructe dintre cele pe care și le aleg",""
  56,21,"Și carne de pasăre pe care o poftesc",""
  56,22,"Și hurii cu ochii mari,",""
  56,23,"Asemenea mărgăritarelor ascunse,",""
  56,24,"Drept răsplată pentru ceea ce au împlinit",""
  56,25,"Și nu vor auzi în ele nici vorbe deșarte, nici învinuiri de păcat,",""
  56,26,"Ci numai cuvântul „Pace! Pace!”",""
  56,27,"Și oamenii mâinii drepte - ce sunt oamenii mâinii drepte?",""
  56,28,"[Ei se vor afla printre] jujubierii fără spini",""
  56,29,"Și bananierii cu ciorchini rânduiți",""
  56,30,"Sub umbră întinsă",""
  56,31,"Și lângă apa care curge continuu",""
  56,32,"Și roade multe,",""
  56,33,"Fără întrerupere și fără opreliște,",""
  56,34,"Și paturi ridicate.",""
  56,35,"Cu adevărat, Noi le-am creat pe ele [femeile din Paradis] desăvârșite",""
  56,36,"Și le-am făcut pe ele neprihănite,",""
  56,37,"[Mlădioase,] iubitoare față de soții lor și toate de-o vârstă,",""
  56,38,"Pentru oamenii mâinii drepte [care sunt]:",""
  56,39,"O ceată numeroasă dintre primii",""
  56,40,"Și o ceată numeroasă dintre ultimii.",""
  56,41,"Iar oamenii mâinii stângi - ce sunt oamenii mâinii stângi?",""
  56,42,"[Ei se vor afla în mijlocul] vântului arzător și apei clocotite,",""
  56,43,"La o umbră de fum negru,",""
  56,44,"Nici răcoros, nici plăcut.",""
  56,45,"Cu adevărat, ei au fost înainte de aceasta în îndestulare.",""
  56,46,"Și au stăruit în păcatul cel mare<sup>5</sup>,","[5] Șirk (asocierea altora cu Allah) sau necredință"
  56,47,"Spunând: „Oare după ce am murit și ne-am făcut țărână și oseminte, vom mai putea fi noi readuși la viață?",""
  56,48,"Și la fel și strămoșii noștri?”",""
  56,49,"Spune [o, Mohammed]: „Atât cei dintâi, cât și cei de pe urmă",""
  56,50,"Vor fi adunați la termenul unei Zile cunoscute!”",""
