quran[4]{c,v,t,f}:
  2,253,"Dintre aceşti Mesageri - Noi i-am pus pe unii înaintea altora. Unora dintre ei Allah le-a Vorbit [Moise] și pe alţii i-a ridicat mai sus cu câteva trepte. I-am dat lui Iisus, fiul Mariei, dovezi clare şi l-am întărit pe el prin Duhul Sfânt [Îngerul Gavriil]. Şi de-ar fi Voit Allah, cei de după ei [de după Profeţi] nu s-ar fi războit unul cu celălalt în urma dovezilor clare pe care le-au avut. Dar ei s-au dezbinat, și unii dintre ei au crezut, iar alţii dintre ei nu au crezut. Şi de-ar fi Voit Allah, ei nu s-ar fi războit unul cu celălalt, dar Allah Face ceea ce Voieşte El.",""
  2,254,"O, voi cei care credeţi! Daţi [milostenie] din ceea ce v-am dăruit Noi înainte de a veni o Zi în care nu va mai fi de folos nici negoţ [posibilitate de răscumpărare], nici legătură de prietenie şi nici mijlocire! Iar necredincioşii sunt nelegiuiţi!",""
  2,255,"Allah! Nu există altă divinitate în afară de El, Al-Hayy [Cel Viu], Al-Qayum [Veșnicul]! Nici aţipirea, nici somnul nu-L cuprind! Ale Lui sunt cele din Ceruri şi de pe Pământ! Cine este acela care ar putea mijloci la El fără de îngăduinţa Lui? El le Știe pe cele de dinaintea lor şi pe cele de după ei<sup>61</sup>. Şi ei nu pricep nimic din Știinţa Sa în afară de ceea ce El Voieşte. Scaunul<sup>62</sup> Lui se întinde peste Ceruri şi peste Pământ şi păzirea lor nu-I este grea. El este Al-Aliy [Preaînaltul], Al-Azim [Mărețul]!","[61] Știința lui Allah cuprinde toate aspectele creației Sale în trecut, prezent și viitor\n[62] În arabă al-Kursi - considerat a fi locul unde sunt Tălpile lui Allah. A nu se confunda cu al-Arș (Tronul), ce este infinit mai măreț decât al-Kursi"
  2,256,"Nu există silire la credinţă! Deosebirea dintre calea cea dreaptă şi rătăcire este deslușită, iar cel care se leapădă de Taghut<sup>63</sup> şi crede în Allah s-a prins de cea mai trainică toartă [Islamul], care nu se sparge niciodată. Şi Allah este Sami [Cel Care Aude totul], Alim [Atoateștiutor].","[63] Obiectele false de adorare precum idoli, spirite, oameni"
