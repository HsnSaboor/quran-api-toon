quran[8]{c,v,t,f}:
  62,1,"Tot ceea ce există în Ceruri și pe Pământ Îl preamăresc pe Allah<sup>1</sup> - Al-Malik [Stăpânul], Al-Quddus [Cel Sfânt], Al- 'Aziz [Atotputernicul] [și] Al-Hakim [Înțeleptul].","[1] A se vedea 57:1"
  62,2,"El este Cel care le-a trimis celor fără știință de carte un Trimis dintre ei, care să le recite Versetele Sale, să-i purifice și să-i învețe Cartea [Coranul] și Înțelepciunea [Sunnah], după ce ei au fost mai înainte într-o rătăcire învederată,",""
  62,3,"Ca și altora care nu i-au prins pe ei [care vor urma]. Și El este Al-'Aziz [Cel Puternic] [și] Al-Hakim [Înțelept].",""
  62,4,"Acesta este Harul lui Allah și El îl Dăruiește cui Voiește, iar Allah este Cel cu Mare Milă.",""
  62,5,"Pilda acelor cărora le-a fost încredințață Tora și apoi nu au purtat-o pe ea<sup>2</sup> este ca exemplul măgarului ce cară cărți<sup>3</sup>. Rău este exemplul poporului [de oameni] care au socotit versetele lui Allah mincinoase, iar Allah nu călăuzește poporul de nelegiuiți!","[2] Au neglijat responsabilitatea lor față de ea prin faptul că nu i-au practicat învățăturile\n[3] Dar nu beneficiază de conținutul lor"
  62,6,"Spune: „O, voi cei care ați primit iudaismul! Dacă voi pretindeți că sunteți dragi lui Allah (și aliații Lui), afară de ceilalți oameni, atunci doriți-vă moartea, dacă voi sunteți grăitori de adevăr!”",""
  62,7,"Dar ei nu vor dori nicicând, pentru ceea ce au făcut mai înainte mâinile lor, însă Allah este bine Știutor al nelegiuiților.",""
  62,8,"Spune: „Cu adevărat moartea de care fugiți vă va ajunge pe voi! Apoi veți fi aduși la Cel care le Cunoaște atât pe cele nevăzute, cât și pe cele văzute și care vă va vesti vouă ceea ce ați săvârșit.",""
