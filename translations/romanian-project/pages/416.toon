quran[9]{c,v,t,f}:
  32,12,"Și de i-ai vedea tu pe nelegiuiți atunci cu capetele plecate înaintea Domnului lor, spunând: „Doamne, noi am văzut și am auzit. Lasă-ne pe noi să ne întoarcem, ca să săvârșim fapte bune, căci noi credem acum cu tărie!”",""
  32,13,"Dacă Noi am Voi, i-am da fiecărui suflet călăuzire, dar Cuvântul Meu [pe care îl merită necredincioșii] se va adeveri: „Voi umple Iadul cu djinni și oameni, adunați la un loc!”",""
  32,14,"„Gustați, așadar, pentru că voi ați uitat întâlnirea cu această zi a voastră! Și Noi v-am uitat pe voi. Gustați chinul cel veșnic pentru ceea ce ați făcut!”",""
  32,15,"Ci numai aceia cred în Versetele Noastre, care, atunci când ele le sunt pomenite, cad, prosternându-se, și aduc Laudă și Slavă Domnului lor, fără ca ei să fie semeți,",""
  32,16,"Când coastele lor părăsesc culcușurile, pentru a-L chema pe Domnul lor cu frică și cu nădejde și ei fac milostenie din cele cu care i-am înzestrat<sup>4</sup>.","[4] Pentru cauza lui Allah"
  32,17,"Dar niciun suflet nu știe ce-i este ascuns ca bucurie, drept răsplată pentru ceea ce a săvârșit.",""
  32,18,"Dar oare cel care crede este asemenea cu cel care nu crede? Nu, ei nu sunt deopotrivă!",""
  32,19,"În ce-i privește pe cei care cred și săvârșesc fapte bune, ei vor avea parte de grădinile Sălașului ca răsplată pentru ceea ce au săvârșit.",""
  32,20,"În ce-i privește pe cei care sunt necredincioși, sălașul lor va fi Focul și ori de câte ori vor încerca să iasă din el, vor fi împinși înapoi în el și li se va zice lor: „Gustați chinul Focului, pe care voi l-ați tăgăduit!”",""
