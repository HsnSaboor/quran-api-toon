quran[8]{c,v,t,f}:
  34,32,"Cei care s-au arătat trufași le vor zice celor care au fost socotiți slabi: „Oare noi v-am îndepărtat de la calea cea dreaptă, după ce ea v-a venit vouă? Ba voi ați fost nelegiuiți!”",""
  34,33,"Iar cei care au fost socotiți slabi le vor zice celor care s-au arătat trufași: „Ba este mai degrabă vicleșugul vostru de zi și de noapte, când voi ne-ați poruncit să nu credem în Allah și să-I facem Lui semeni!” Și se vor umple ei de regret, când vor vedea pedeapsa. Și vom pune Noi lanțuri pe gâturile celor care nu au crezut. Și oare vor fi ei răsplătiți altfel decât după ceea ce au săvârșit?",""
  34,34,"Și nu am trimis Noi niciun prevenitor în vreo cetate fără ca cei înstăriți din ea să nu zică: „Cu adevărat, noi nu credem în cele cu care ați fost trimiși!”",""
  34,35,"Și ei<sup>12</sup> au spus: „Noi am avut mai multe bogății și mai mulți copii și noi nu vom fi chinuiți!”","[12] Cei bogați în general sau oamenii din Mecca în mod specific"
  34,36,"Spune: „Cu adevărat, Domnul meu dă din belșug sau împuținează cele de trebuință cui Voiește El, însă cei mai mulți oameni nu știu!”",""
  34,37,"Nici averile voastre, nici copiii voștri nu sunt dintre lucrurile care vă vor aduce aproape de Noi, ci numai cei care au crezut și au săvârșit fapte bune vor avea parte de răsplată îndoită pentru ceea ce au făptuit și ei vor fi în siguranță în odăile de sus [ale Paradisului].",""
  34,38,"Iar cei care se străduiesc să facă Versetele Noastre zadarnice<sup>13</sup>, vor fi aduși la chin.","[13] A se vedea 34:5"
  34,39,"Spune: „Domnul meu dă din belșug cele de trebuință acelora care Voiește El dintre robii Săi sau le împuținează lor. Și pentru tot ceea ce dăruiți voi El vă va da vouă în schimb, căci El este Cel mai Bun dintre dăruitori”.",""
