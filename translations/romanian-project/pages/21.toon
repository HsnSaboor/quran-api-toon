quran[7]{c,v,t,f}:
  2,135,"Şi au spus: „Fiţi evrei sau creştini şi sunteţi pe calea cea bună” Spune: „Dimpotrivă, noi urmăm religia lui Avraam, cel întru dreptate și care nu a fost dintre politeişti!”",""
  2,136,"Spuneţi [o, credincioșilor]: „Noi credem în Allah şi în ceea ce ne-a fost trimis nouă şi ceea ce i-a fost trimis lui Avraam, lui Ismail, lui Isaac, lui Iacob şi Urmașilor [al-Asbat]<sup>25</sup> și în ceea ce le-a fost dat lui Moise şi lui Iisus şi în ceea ce le-a fost dat Profeţilor de către Domnul lor. Noi nu facem nicio deosebire între ei! Noi Lui Îi suntem supuşi [musulmani]!»","[25] Cele douăsprezece triburi ale lui Israel descendente de la Iacob"
  2,137,"Dacă ei cred în ceea ce credeţi voi, atunci ei vor fi pe calea cea bună călăuziți, dar dacă ei se vor abate, vor fi într-o disensiune, iar Allah te va ajuta împotriva lor, căci El este As-Samiʻ [Cel care Aude totul], Al-‘Alim [Atoateștiutorul]",""
  2,138,"[Și spuneți: „Aceasta este] religia lui Allah! Şi cine este mai bun decât Allah în rânduirea religiei? Noi Lui Îi suntem slujitori.”",""
  2,139,"Spune [o, Mohammed]: „Vă certați cu noi în legătură cu Allah când El este Domnul nostru şi Domnul vostru? Faptele noastre sunt ale noastre, iar faptele voastre sunt ale voastre. Noi numai Lui Îi suntem devotaţi.”",""
  2,140,"Sau vreți să spuneți că Avraam, Ismail, Isaac, Iacob şi urmașii lor au fost evrei sau creştini? Spune: „Voi sunteţi mai ştiutori sau Allah? Şi cine este mai nelegiuit decât acela care ascunde mărturia<sup>26</sup> ce o are de la Allah?” Și Allah nu este neștiutor a ceea ce faceţi voi.","[26] Mărturiile din Scripturile anterioare ce confirmă religia lui Allah (Islamul) și venirea profetului Mohammed (pacea și binecuvântarea lui Allah fie asupra sa)"
  2,141,"Acest neam a trecut. El va avea ceea ce şi-a agonisit, iar voi veţi avea ceea ce v-aţi agonisit, iar voi nu veţi fi întrebaţi pentru ceea ce au făcut ei.",""
