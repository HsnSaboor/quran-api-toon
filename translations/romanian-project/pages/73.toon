quran[7]{c,v,t,f}:
  3,174,"Și ei s-au întors cu Binefacerea lui Allah și Harul Său, fără să-i fi atins niciun rău. Ei au căutat Mulțumirea lui Allah, căci Allah este Dătător de Har nemăsurat.",""
  3,175,"Doar Șeitan este cel care vă îndeamnă să vă temeți de părtașii săi, dar voi să nu vă temeți de ei, ci temeți-vă de Mine, dacă sunteți credincioși!",""
  3,176,"Și să nu te mâhnească aceia care se grăbesc la necredință! Ei doară nu-i pot strica întru nimic lui Allah. Allah nu voiește să le facă lor parte în Lumea de Apoi, ci pentru ei este mare chin.",""
  3,177,"Cu adevărat, aceia care cumpără [schimbă] necredința în locul credinței, nu-I pot aduce niciun rău lui Allah, iar pentru ei va fi chin dureros.",""
  3,178,"Și să nu creadă necredincioșii că răgazul pe care li-l dăm este mai bun pentru ei. Noi avem îndelungă răbdare cu ei pentru ca păcatele lor să se înmulțească. Iar ei vor avea parte de pedeapsă umilitoare!",""
  3,179,"Allah nu-i va lăsa pe credincioși în starea în care sunteți [acum], decât până când îl va despărți pe cel rău de cel bun. Și nici nu vă va dezvălui vouă Allah Tainele celor nevăzute, ci Allah alege [pentru aceasta] dintre Mesagerii Lui pe cine Voiește El. Credeți, așadar, în Allah și în Trimișii Săi! Și dacă veți crede și veți fi cu frică, veți avea parte de răsplată mare.",""
  3,180,"Să nu creadă aceia care sunt zgârciți cu ceea ce Allah le-a dăruit din Harul Său că aceasta este mai bine pentru ei! Dimpotrivă, aceasta este mai rău pentru ei. În Ziua de Apoi gâturile lor vor fi încolăcite cu cele cu care au fost zgârciți. Și a lui Allah este Moștenirea Cerurilor și a Pământului. Cu adevărat, Allah este Khabir [Bineștiutor] al celor pe care le împliniți.",""
