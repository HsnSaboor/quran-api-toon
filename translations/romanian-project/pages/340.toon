quran[8]{c,v,t,f}:
  22,65,"Oare nu vezi că Allah v-a supus vouă ceea ce este pe Pământ, iar corăbiile plutesc pe mare din Porunca Lui? El ține Cerul să nu cadă peste Pământ, decât cu Voia Sa. Allah este Ra'uf [Cel cu Milă] [și] Rahim [Îndurător cu oamenii].",""
  22,66,"Și El este Cel care v-a dat viață, apoi vă dă vouă moarte, apoi vă va învia pe voi. Dar, cu adevărat, omul este nemulțumitor!",""
  22,67,"Fiecărei comunități I-am hotărât Noi o rânduială pe care ea o urmează. Și să nu se certe cu tine despre acest lucru! Și cheamă la Domnul tău! Cu adevărat, tu ești pe o cale dreaptă!",""
  22,68,"Iar dacă se vor certa cu tine, spune: „Allah Știe mai bine ceea ce faceți voi.",""
  22,69,"Allah va judeca între voi în Ziua Învierii pentru cele asupra cărora sunteți cu păreri diferite.”",""
  22,70,"Nu știi că Allah Cunoaște ceea ce este în Cer și pe Pământ? Acestea sunt într-o Carte<sup>16</sup>. Cu adevărat, acesta este pentru Allah [un lucru] ușor!","[16] Tabla bine Păstrată (al-Lauh al-Mahfudh) care este la Allah"
  22,71,"Ei adoră în locul lui Allah lucruri despre care nu s-a pogorât nicio dovadă și despre care ei nu au știință. Iar cei nelegiuiți nu vor avea ajutor.",""
  22,72,"Și când li se recită lor Versetele Noastre cele limpezi, cunoști pe chipurile celor care nu cred neplăcerea [supărarea și furia]. De-abia se stăpânesc să nu se arunce asupra celor care le recită Versetele Noastre. Spune: „Să vă vestesc vouă ceva mai rău decât aceasta?<sup>17</sup> [Este] Focul pe care Allah l-a promis celor care nu cred. Și ce rea soartă!”","[17] Mai rău decât furia pe care o simți împotriva celor care recită versetele lui Allah sau mai rău decât amenințările tale la adresa lor"
