quran[8]{c,v,t,f}:
  5,96,"Vă este permis vânatul pe mare, iar mâncarea lui este pentru voi, ca și pentru călători<sup>40</sup>, merindă, dar vă este interzis vânatul pe uscat, cât timp sunteți în stare de sacralizare [ihram]. Și fiți cu frică de Allah, căci la El vă veți aduna!","[40] Pescuitul și mâncatul a tot ceea ce este prins din mare este permis chiar și în starea de ihram"
  5,97,"Allah a făcut Al-Ka'aba, Casa Sfântă, spre folosul<sup>41</sup> oamenilor, precum și Luna Sfântă, jertfa și zgărzile. Aceasta pentru ca voi să cunoașteți că Allah Știe tot ce este în Ceruri și pe Pământ și că El este peste toate Alim[Atoateștiutor].","[41] Drept simbol pentru Religia lui Allah"
  5,98,"Să știți că Allah este aspru în pedeapsă, dar că Allah este și Ghafur [Iertător], Rahim [Îndurător]!",""
  5,99,"Trimisului nu-i revine decât să vă vestească [Mesajul], însă Allah Știe atât ce arătați, cât și ceea ce țineți ascuns.",""
  5,100,"Spune: „Răul și binele nu sunt egale, chiar și dacă abundența [și mulțimea] răului te-ar putea impresiona [și plăcea]!”. Deci, fiți cu frică de Allah, voi cei înțelepți, pentru ca să izbândiți!",""
  5,101,"O, voi cei care credeți, nu întrebați despre lucruri care, dacă vă sunt arătate, nu v-ar plăcea! Însă, dacă întrebați despre ele în timp ce Coranul este revelat, atunci ele vă vor fi arătate. Iar Allah v-a iertat pentru ele [pentru ce a trecut], căci Allah este Ghafur [Iertător], Blând [Halim].",""
  5,102,"Au întrebat despre ele și alți oameni înaintea voastră și apoi au ajuns să nu creadă în ele<sup>42</sup>.","[42] Din cauză că nu au vrut să facă ceea ce le-a fost poruncit"
  5,103,"N-a statornicit Allah nimic despre Bahira, nici despre Sa'iba, nici despre Uasila și nici despre Ham<sup>43</sup>. Însă, cei care nu cred au născocit minciuni împotriva lui Allah și cei mai mulți dintre ei nu au judecată.","[43] Categorii de cămile ce erau dedicate idolilor și eliberate pe pășuni, fără a mai fi deținute de oameni"
