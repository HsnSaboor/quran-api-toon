quran[11]{c,v,t,f}:
  12,53,"Eu nu mă dezvinovățesc pe mine, căci sufletul este înclinat către rău, în afară de cel pe care îl păzește Domnul meu prin Îndurarea Lui, căci Domnul meu este Ghafur [Iertător] și Rahim [Îndurător].”",""
  12,54,"Și regele a spus: „Aduceți-mi-l, căci voiesc să-l păstrez lângă mine.” Și când a vorbit cu el, i-a spus: „Cu adevărat, de astăzi tu ești pentru noi cu putere și de încredere.”",""
  12,55,"[Iosif] a spus: „Pune-mă pe mine peste hambarele țării. Cu adevărat, eu voi fi un păzitor bun și priceput.”",""
  12,56,"Astfel i-am dat Noi putere lui Iosif pe pământ și i-am îngăduit să se așeze în el acolo unde voiește. Noi îl cuprindem cu Îndurarea Noastră pe cel care voim și nu lăsăm să se piardă răsplata binefăcătorilor.",""
  12,57,"Iar răsplata din Lumea de Apoi este chiar și mai bună pentru cei care cred și sunt cu frică.",""
  12,58,"Și frații lui Iosif au venit [căutând mâncare] și au intrat la el. El i-a cunoscut, însă ei nu l-au mai cunoscut.",""
  12,59,"Și după ce i-a pregătit pe ei cu proviziile lor, a spus: „Aduceți-mi pe un frate al vostru de la tatăl vostru<sup>12</sup>. Nu vedeți voi că eu dau măsură plină și că eu sunt cel mai bun primitor de oaspeți?","[12] Beniamin, care a fost ținut acasă de tatăl său Iacob"
  12,60,"Iar de nu mi-l veți aduce, nu veți mai avea măsură la mine și nu vă veți mai apropia de mine”",""
  12,61,"Ei au spus: „Vom încerca să-l convingem pe tatăl lui. Noi o vom face.”",""
  12,62,"Și [Iosif] le-a spus slujitorilor săi: „Puneți marfa<sup>13</sup> lor înapoi, în sacii lor de pe cămile! Poate că ei o s-o recunoască, atunci când se vor întoarce la familia lor, și poate că ei vor reveni.”","[13] Bunurile pe care aceștia le-au adus pentru a face troc pentru mâncare"
  12,63,"Și când s-au întors la tatăl lor, ei au spus: „O, tată al nostru! Ne-a fost nouă oprită măsura. Așadar, trimite-l împreună cu noi pe fratele nostru ca să căpătăm măsura și noi îl vom păzi pe el.”",""
