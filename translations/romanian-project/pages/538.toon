quran[8]{c,v,t,f}:
  57,4,"El este Cel care a creat Cerurile și Pământul în șase zile și pe urmă s-a înălțat deasupra Tronului<sup>1</sup>. El Știe ce intră în Pământ și ce iese din el, ce coboară din Cer și ce se înalță la el; El este cu voi, oriunde v-ați afla. Și Allah Vede bine ceea ce faceți.","[1] A se vedea 2:19"
  57,5,"A Lui este Împărăția Cerurilor și a Pământului și la Allah se întorc [toate] lucrurile.",""
  57,6,"El face ca noaptea să intre în zi și ca ziua să intre în noapte și El este Știutorul celor dinlăuntrul piepturilor.",""
  57,7,"Credeți în Allah și în Trimisul Său și faceți milostenie din cele asupra cărora El v-a făcut urmași, căci aceia dintre voi care cred și care fac milostenie vor avea parte de răsplată mare!",""
  57,8,"Și ce aveți voi că nu credeți în Allah, în vreme ce Trimisul vă cheamă să credeți în Domnul vostru? Iar El a făcut legământ cu voi. Dacă voi sunteți cu adevărat credincioși [credeți acum]!",""
  57,9,"El este Cel care pogoară asupra robului Său [profetul Mohammed] semne limpezi, pentru ca să vă scoată pe voi din întunecimi la lumină. Și Allah este Ra'uf [Iertător], Rahim [Îndurător] cu voi.",""
  57,10,"Și ce aveți voi că nu dăruiți pe calea lui Allah, în vreme ce a Lui este moștenirea Cerurilor și a Pământului? Nu este deopotrivă cel care a dăruit dintre voi și care a luptat înainte de cucerire, căci aceștia vor avea o treaptă mai înaltă decât aceia care au dăruit și au luptat după aceea. Dar tuturor le făgăduiește Allah cea mai bună [răsplată]; și Allah este Bine Știutor a ceea ce faceți.",""
  57,11,"Cine este acela care Îi va da lui Allah un împrumut frumos, pentru ca El să i-l dea înapoi înmulțit și pentru a avea parte de răsplată generoasă?",""
