quran[5]{c,v,t,f}:
  2,177,"Cuvioşia nu stă în a vă întoarce feţele înspre Răsărit sau înspre Apus, ci cuvioşia [adevărată] se află în cei care cred în Allah şi în Ziua Judecății, în Îngeri, în Carte şi în Profeţi, care dau din averea lor, în pofida iubirii pentru ea, rudelor, orfanilor, sărmanilor, călătorului, celui care cere [ajutor] și pentru eliberarea sclavilor, în cei care îndeplinesc Rugăciunea și dau Zakat, care îşi ţin legământul atunci când s-au legat, în cei care sunt răbdători la nenorocire, la rău şi în momentele de primejdie. Aceştia sunt cei drepţi, aceştia sunt cei evlavioşi!",""
  2,178,"O, voi cei care credeţi, v-a fost prescris talionul pentru cei ucişi: liber pentru liber, sclav pentru sclav, femeie pentru femeie. Dar cel care îl iartă pe ucigașul fratelui său [de la a fi ucis], ar trebui să primească o plată potrivită și să fie tratat cu bunăvoință [din partea lui]. Aceasta este o uşurare de la Domnul vostru şi o Îndurare. Iar cel care încalcă legea după aceea va avea parte de pedeapsă dureroasă.",""
  2,179,"Şi aveţi în talion [salvarea de] viaţă, o, voi cei dăruiţi cu minte, poate că o să deveniți dreptcredincioși!",""
  2,180,"Vi s-a prescris vouă atunci când vine la unul dintre voi moartea şi lasă în urma lui avere, [să facă] testamentul în favoarea părinţilor săi şi a rudelor celor mai apropiate, așa cum este acceptabil, ca o datorie pentru cei care sunt dreptcredincioși<sup>35</sup>.","[35] Această lege a fost abrogată de revelarea din Surat an-Nisa’ care stipulează împărțirea obligatorie pentru părinți și rude apropiate. Cei care, conform legii, nu moștenesc, pot fi menționați în testament. A se vedea 4:11-12."
  2,181,"Însă acela care-l schimbă [testamentul] după ce l-a auzit - păcatul este numai al acelora care îl schimbă. Cu adevărat, Allah este Samiʻ [Cel care Aude totul], ‘Alim [Atoateștiutor].",""
