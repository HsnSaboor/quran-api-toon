quran[7]{c,v,t,f}:
  6,125,"Așadar dacă Allah Voiește să Călăuzească pe cineva, atunci El îi deschide pieptul pentru Islam, iar dacă Voiește să ducă pe cineva la rătăcire<sup>34</sup>, atunci îi face pieptul îngust și închis, ca și cum s-ar căzni să se urce în Cer. Astfel trimite Allah osânda asupra acelora care nu cred.","[34] Drept rezultat al aroganței unei persoane și al persistenței sale în păcat"
  6,126,"Acesta este drumul drept al Domnului tău. Noi am detaliat Versetele pentru oamenii care își amintesc.",""
  6,127,"Ei vor avea Casa Păcii [Paradisul] la Domnul lor. Și El este Ocrotitorul lor pentru ceea ce fac.",""
  6,128,"Și [spune, o, Mohammed] de Ziua în care îi va aduna El pe toți, [și va spune]: „O, obște a djinnilor! Prea mult i-ați rătăcit pe oameni.” Iar aliații lor din rândul oamenilor vor spune: „O, Doamne! Noi am avut folos unii de la alții, dar noi am ajuns la sorocul pe care Tu ni l-ai hotărât nouă!” El va răspunde: „Focul este sălașul vostru și veșnic veți rămâne în el, numai dacă Allah va voi altfel, căci Domnul tău este Hakim [Înțelept], 'Alim [Atoateștiutor].”",""
  6,129,"Și astfel îi vom face Noi pe unii dintre nelegiuiți aliați ai altora, după cum și-au agonisit.",""
  6,130,"„O, adunare a djinnilor și a oamenilor<sup>35</sup>! N-au venit la voi Trimiși, aleși dintre voi, care să vă vestească Versetele Mele și să vă prevină asupra întâlnirii cu această Zi a voastră?” Ei vor spune: „Noi facem mărturie împotriva noastră!” Și viața lumească i-a amăgit pe ei și ei au făcut mărturie împotriva lor înșiși precum că ei au fost într-adevăr necredincioși.","[35] Li se va reproșa astfel în Ziua Judecății"
  6,131,"Aceasta pentru că Domnul tău nu ar fi distrus cetăți, cu nedreptate, dacă locuitorii lor nu ar fi fost preveniți.",""
