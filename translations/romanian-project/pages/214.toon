quran[11]{c,v,t,f}:
  10,43,"Și printre ei sunt unii care privesc la tine. Dar poți tu să-i călăuzești pe orbi, când ei nu văd?",""
  10,44,"Cu adevărat, Allah nu-i nedreptățește pe oameni întru nimic, ci oamenii sunt cei nedrepți față de ei înșiși.",""
  10,45,"Și [în] Ziua în care El îi va aduna va fi ca și cum ei nu ar fi rămas [în viață] decât un ceas dintr-o zi, și ei se vor cunoaște reciproc. Vor pierde cei care au negat întâlnirea cu Allah și nu au fost călăuziți.",""
  10,46,"Și fie că îți arătăm o parte din cele cu care îi amenințăm pe ei [o, Mohammed], fie că te luăm pe tine la Noi, la Noi este întoarcerea lor. Și Allah este Martor pentru ceea ce ei săvârșesc.",""
  10,47,"Și fiecare comunitate are un Trimis, iar când vine Trimisul lor, se va face judecată între ei cu dreptate, iar ei nu vor fi nedreptățiți.",""
  10,48,"Și ei spun: „Și când se împlinește această promisiune, dacă voi sunteți întru adevăr?”",""
  10,49,"Spune: „Eu nu am nicio putere spre dăunarea sau spre folosul meu, în afară de ceea ce Voiește Allah. Fiecare comunitate are un termen [specific] și când le sosește termenul, ei nu-l pot întârzia nici măcar cu un ceas și nici nu-l pot grăbi.”",""
  10,50,"Spune: „V-ați gândit: dacă vă va veni pedeapsa Lui în timpul nopții sau în timpul zilei - ce ar putea păcătoșii să grăbească din ea?”<sup>13</sup>","[13] „Grăbească” se referă la batjocorirea Profetului (pacea și binecuvântarea lui Allah fie asupra sa) de către necredincioși, spunându-i să cheme pedeapsa lui Allah drept dovadă a adevărului său"
  10,51,"Și atunci când va veni, veți crede voi în ea? Acum<sup>14</sup> credeți voi în ceea ce ați voit să grăbiți.<sup>15</sup>","[14] Când este prea târziu să beneficieze de credință\n[15] Provocându-i pe cei care au avertizat despre aceasta să o aducă imediat"
  10,52,"Apoi li se va zice celor care au fost nedrepți: „Gustați voi chinul cel veșnic! Sunteți voi răsplătiți cu altceva decât cu ceea ce v-ați agonisit?”",""
  10,53,"Și ei îți cer ție [o, Mohammed] deslușire: „Este adevărat?” Spune: „Da! [Jur] pe Domnul meu, acest lucru este adevărat și voi nu-l veți putea împiedica!”",""
