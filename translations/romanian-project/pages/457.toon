quran[22]{c,v,t,f}:
  38,62,"Și ei vor zice: „De ce nu-i vedem pe bărbații pe care noi îi socoteam printre cei răi?<sup>10</sup>","[10] Ei se referă la credincioși"
  38,63,"I-am luat noi în batjocură! Sau ochii noștri nu-i zăresc?”",""
  38,64,"Aceasta este cu adevărat cearta neamului Focului.",""
  38,65,"Spune: „Eu sunt numai un prevenitor! Nu există nicio divinitate afară de Allah Al-Uahid [Cel Unic], Al-Qahhar [Stăpânul Atotputernic]",""
  38,66,"Stăpânul Cerurilor și a Pământului și al celor ce se află între ele, Al-’Aziz [Cel Puternic] [și] Al-Ghaffar [Mereu Iertător]!”",""
  38,67,"Spune: „Aceasta este o veste măreață,",""
  38,68,"Însă voi vă îndepărtați de la ea.",""
  38,69,"Eu nu am nicio cunoștință despre căpeteniile preaînalte [ale Îngerilor] când ele au avut disputa [în legătură cu crearea lui Adam],",""
  38,70,"Mie nu mi s-a revelat decât că eu sunt un prevenitor limpede!”",""
  38,71,"[Și spune] când Domnul tău le-a spus Îngerilor: „Eu voi crea un om din lut.",""
  38,72,"Și când Eu îl voi fi plăsmuit și voi fi suflat în el din Duhul Meu<sup>11</sup>, voi să cădeți dinaintea lui, prosternându-vă [în semn de respect]!”","[11] A se vedea 15:29"
  38,73,"Și s-au prosternat toți Îngerii laolaltă,",""
  38,74,"Cu excepția lui Iblis<sup>12</sup>, căci el a fost arogant și a devenit unul dintre cei care au tăgăduit credința.","[12] A se vedea 2:34"
  38,75,"[Allah] a spus: „O, Iblis! Ce te-a împiedicat pe tine să te prosternezi dinaintea a ceea ce Eu am plămădit cu Mâinile Mele<sup>13</sup>? Ai fost arogant [atunci] sau te-ai socotit tu [deja] printre cei înalți?”","[13] A se vedea 2:19"
  38,76,"[Iblis] a spus: „Eu sunt mai bun decât el! Pe mine m-ai plămădit din foc, în vreme ce pe el l-ai plămădit Tu din lut!”.",""
  38,77,"[Allah] a spus: „Ieși din el [Paradis] și vei fi tu alungat",""
  38,78,"Și asupra ta se va abate blestemul Meu până în Ziua Judecății!”",""
  38,79,"[Iblis] a spus: „Doamne, dă-mi mie răgaz până în Ziua când vor fi ei înviați!”",""
  38,80,"[Allah] a zis: „Vei fi printre cei păsuiți,",""
  38,81,"Până în Ziua timpului hotărât!”",""
  38,82,"[Iblis] a spus: „Pe Puterea Ta [jur]! Eu îi voi duce în ispită pe toți,",""
  38,83,"În afară de robii Tăi cei devotați dintre ei!”",""
