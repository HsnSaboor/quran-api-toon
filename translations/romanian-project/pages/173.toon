quran[8]{c,v,t,f}:
  7,171,"Și [spune] când am ridicat Noi muntele deasupra lor, ca și când ar fi fost un Nor negru și ei și-au închipuit că va cădea peste ei<sup>32</sup>, [și Allah le-a Spus]: „Țineți cu putere ceea ce v-am dat și aduceți-vă aminte de ceea ce se află înlăuntru! Poate că vă veți teme!”","[32] Pentru rebeliunea și neascultarea lor"
  7,172,"Și [spune] când Domnul tău i-a scos pe urmașii fiilor lui Adam, din coastele lor și le-a cerut să mărturisească ei înșiși, [spunându-le]: „Nu sunt, oare, Eu Domnul vostru?”. Ei au răspuns: „Ba da, mărturisim!”, pentru ca voi să nu spuneți în Ziua Învierii: „Noi nu am știut despre aceasta.”",""
  7,173,"Sau să nu spuneți „Părinții noștri au fost politeiști mai înainte, iar noi suntem urmași după ei. Vrei Tu să ne distrugi pentru ceea ce au făcut cei mincinoși?”",""
  7,174,"Astfel facem Noi semnele limpezi; poate că ei se vor întoarce<sup>33</sup>.","[33] La calea lui Allah"
  7,175,"[O, Mohammed] istorisește-le lor vestea despre acela<sup>34</sup> căruia Noi i-am dat Semnele Noastre, dar el s-a abătut de la ele, iar Șeitan s-a ținut de el [și nu l-a lăsat] și astfel el s-a aflat printre cei rătăciți.<sup>35</sup>","[34] Un om dintre Fiii lui Israel în timpul lui Moise\n[35] Cei care persistă în mod intenționat în greșeli până când ajung să se distrugă"
  7,176,"Dacă Noi am fi Voit, l-am fi ridicat prin ele<sup>36</sup>, însă el a înclinat spre pământ<sup>37</sup> și a urmat poftei sale. Pilda lui este asemenea pildei câinelui: dacă-l alungi, el scoate limba gâfâind; dacă-l lași în pace, tot scoate limba gâfâind. Aceasta este pilda acelora care neagă Semnele Noastre<sup>38</sup>. Istorisește-le, poveștile; poate că ei vor cugeta!","[36] Prin revelații, semne sau dovezi despre care el a primit știință\n[37] Plăcerile lumii\n[38] Indiferent că au aflat despre semnele sau avertizările lui Allah, este la fel: aceștia nu vor crede"
  7,177,"Rea pildă este [aceasta] a neamului celor care au negat semnele Noastre și împotriva lor înșiși au săvârșit ei nedreptatea.",""
  7,178,"Cel pe care îl călăuzește Allah este bine călăuzit, iar cei pe care îi duce în rătăcire sunt pierduți.",""
