quran[4]{c,v,t,f}:
  2,187,"Vi s-a permis în noaptea Postului relațiile intime cu soțiile voastre. Ele vă sunt vouă veşmânt, iar voi le sunteţi veşmânt lor. Allah Știa că voi vă vicleniţi<sup>37</sup>, dar El v-a acceptat căinţa şi v-a iertat. Acum puteți avea relații intime cu ele şi căutaţi să împliniţi ceea ce v-a prescris Allah! Mâncaţi şi beţi până când puteţi să deosebiţi firul alb de firul negru, la revărsatul zorilor! Apoi ţineţi Postul până când vine noaptea [apusul Soarelui] şi să nu aveți relații intime cu ele în timp ce staţi retraşi în moschei! Acestea sunt limitele lui Allah şi nu vă apropiaţi de ele. Astfel, Allah face clare Versetele Sale oamenilor. Poate că ei vor fi cu frică!","[37] Înainte de această revelație, relațiile intime nu erau permise în nopțile ce precedau zilele de post. Unii nu reușeau să-și înfrâneze această dorință, dar ei nu Îl puteau păcăli pe Allah."
  2,188,"Nu vă luaţi unii altora averile pe nedrept şi nu-i ademeniţi cu ele pe conducători [pe judecători oferindu-le mită], [pentru ca ei să vă ajute] ca să mâncaţi o parte din averile oamenilor pe nedrept şi cu bună ştiinţă.",""
  2,189,"Te vor întreba [o, Mohammed] despre lunile noi. Spune: „Ele măsoară timpul pentru oameni şi pentru Hajj [pelerinaj].” Cuvioșenia nu este să intrați în case prin spatele lor, ci cuvioșenia este a aceluia care are frică de Allah. Şi intraţi în case prin uşile lor! Şi fiţi cu frică de Allah, poate că voi veţi izbândi!",""
  2,190,"Luptaţi pe calea lui Allah cu cei care luptă împotriva voastră, dar nu încălcați legea. Cu adevărat Allah nu îi iubește pe cei care încalcă legea.",""
