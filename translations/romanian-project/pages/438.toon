quran[8]{c,v,t,f}:
  35,31,"Și ceea ce ți-am revelat noi ție [o, Mohammed] din Carte este Adevărul, întărind ceea ce a fost mai înainte de ea. Allah este Khabir [Bineștiutor] [și] Basir [Limpede Văzător] al robilor Săi.",""
  35,32,"Apoi, Noi am dat spre moștenire Cartea acelora pe care i-am ales dintre robii Noștri<sup>5</sup>. Printre ei sunt cei nedrepți cu ei înșiși, printre ei sunt unii care țin măsura și printre ei sunt alții care îi întrec cu faptele lor bune [pe toți ceilalți], cu Voia lui Allah. Aceasta este marea Îndurare.","[5] Cei care l-au urmat pe Profetul Mohammed (pacea și binecuvântarea lui Allah fie asupra sa)"
  35,33,"Ei vor intra în grădinile Edenului și vor fi împodobiți în ele cu brățări de aur și mărgăritare, iar straiele lor vor fi din mătase, în ele.",""
  35,34,"Ei vor zice: „Laudă lui Allah care a îndepărtat de la noi mâhnirea! Domnul nostru este Ghafur [Iertător] [și] Șakur [Mulțumitor].",""
  35,35,"El este Cel care ne lasă pe noi să sălășluim în casa eternă [Paradisul], prin mare Mila Lui, și nu ne va ajunge în ea oboseala și nici nu ne va ajunge în ea neputința”.",""
  35,36,"Iar cei care nu au crezut vor avea parte de focul Iadului. [Moartea] nu le este destinată lor pentru ca ei să moară, dar nici nu li se va ușura chinul lor. Astfel îl răsplătim Noi pe fiecare necredincios.",""
  35,37,"Și ei vor striga plângând acolo: „Doamne, scoate-ne pe noi<sup>6</sup>, căci noi vom săvârși fapte bune, nu așa precum am făcut!” Dar oare nu v-am lăsat Noi să aveți parte de viață lungă pentru ca cel care a vrut să chibzuiască să poată chibzui? Și a venit la voi Prevenitorul. Deci gustați [pedeapsa voastră]! Iar pentru cei nelegiuiți nu este ajutor!","[6] Sensul este „Întoarce-ne pe noi la viața anterioară”"
  35,38,"Cu adevărat, Allah este Știutorul celor necunoscute din Ceruri și de pe Pământ. El este Știutorul celor ascunse înlăuntrul piepturilor.",""
