quran[16]{c,v,t,f}:
  38,27,"Noi nu am făcut în deșert Cerul și Pământul și ceea ce se află între ele. Aceasta este bănuiala celor care nu au crezut. Dar vai necredincioșilor pentru Focul [care-i așteaptă]!",""
  38,28,"Oare să-i punem Noi pe cei care cred și împlinesc fapte bune împreună cu cei care fac stricăciuni pe Pământ sau să-i punem pe cei cu frică [de Allah] în rând cu nelegiuiții?",""
  38,29,"[Iată] o Carte binecuvântată pe care Noi ți-am trimis-o [o, Mohammed], pentru ca ei să ia aminte la Versetele ei și pentru ca cei care au pricepere să chibzuiască!",""
  38,30,"Și i l-am dăruit Noi lui David pe Solomon, care a fost un rob prea bun și care a fost cu căință!",""
  38,31,"[Spune] când i s-au adus lui după-amiaza cai sprinteni,",""
  38,32,"Și a spus el: „Eu am fost înclinat către iubirea bunurilor [din această lume] într-atât încât [am uitat de] Pomenirea Domnului meu, până ce [Soarele] s-a ascuns în spatele vălului său [de întuneric];”",""
  38,33,"[El a spus] „Aduceți-i înapoi la mine!” Și s-a pornit el să le mângâie<sup>7</sup> picioarele și gâturile.","[7] Cu sabia lui drept ispășire pentru păcatul său, sacrificându-i. Unele comentarii au sugerat de asemenea și înțelesul „mângâierii” cu mâna"
  38,34,"Și l-am încercat Noi pe Solomon și am aruncat pe tronul lui un trup<sup>8</sup>. Apoi s-a căit el.","[8] Despre care se spune că este un diavol sau un corp fără viață (unul fără capabilitate), dar doar Allah Singurul Știe cel mai bine"
  38,35,"A zis: „Doamne, iartă-mă pe mine și dăruiește-mi mie o stăpânire cum nu se mai cuvine nimănui după mine, căci Tu ești Al-Uahhab [Cel Darnic]!”",""
  38,36,"Și i-am supus lui vântul, ca să alerge lin, după porunca lui, unde el voia,",""
  38,37,"Ca și pe șeitani: pe toți ziditorii și cufundătorii,",""
  38,38,"Ca și pe alții legați în lanțuri.",""
  38,39,"[Noi am spus] „Acesta este Darul Nostru. Deci împarte-l sau păstrează-l, fără să dai nicio socoteală!”",""
  38,40,"Și cu adevărat, el are la Noi un loc apropiat și frumoasă întoarcere.",""
  38,41,"Și adu-ți aminte de robul Nostru Iov, care L-a invocat pe Domnul său spunând: „Șeitan m-a atins pe mine cu nenorocire [năruindu-mi sănătatea] și cu suferință [năruindu-mi averea]”",""
  38,42,"[I s-a spus] „Lovește [pământul] cu piciorul tău și [privește cum iese] o apă răcoroasă pentru spălat și pentru băut!”",""
