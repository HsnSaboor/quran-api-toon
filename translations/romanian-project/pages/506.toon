quran[7]{c,v,t,f}:
  46,29,"Și [spune, o, Mohammed,] când Noi am abătut către tine o ceată de djinni ca să asculte Coranul. Și când s-au adunat, au spus: „Ascultați cu luare-aminte!”. Iar când s-a terminat, s-au întors la poporul lor ca îndemnători și prevenitori.",""
  46,30,"Și au spus: „O, popor al nostru! Noi am auzit o Carte, care a fost trimisă după Moise, întărind ceea ce a fost înainte de ea. Ea călăuzește către Adevăr și către o cale dreaptă.",""
  46,31,"O, popor al nostru! Răspundeți celui [Mesagerului] care cheamă la Allah<sup>8</sup> și credeți în el, căci Allah vă va ierta din păcatele voastre și vă va apăra pe voi de o pedeapsă dureroasă.","[8] Profetul Mohammed (pacea și binecuvântarea lui Allah fie asupra sa)"
  46,32,"Dar cel care nu-i va răspunde celui care cheamă la Allah nu va scăpa de puterea [lui Allah] pe Pământ și nu va avea ocrotitori în locul Lui. Aceia se află în rătăcire învederată.”",""
  46,33,"Oare nu văd ei că Allah care a creat Cerurile și Pământul și nu a fost ostenit la facerea lor este în stare să-i aducă la viață pe morți? Ba da, cu adevărat, El este cu Putere peste toate.",""
  46,34,"Și în Ziua când vor fi aduși la Foc cei care nu au crezut, [li se va spune lor]: „Oare nu este acesta adevărul?” Ei vor spune: „Ba da, pe Domnul nostru!” Va spune: „Gustați chinul pentru ceea ce ați tăgăduit!”<sup>9</sup>","[9] Sau „fiindcă nu ați crezut”"
  46,35,"Deci ai răbdare [o, Mohammed], așa cum au avut cei statornici dintre Trimiși și nu cere să vină degrabă asupra lor<sup>10</sup>! Și în Ziua când vor vedea ce li se promite, atunci li se va părea că nu au rămas [pe Pământ] decât un ceas dintr-o zi. Iată o vestire! Și oare cine să fie nimiciți, în afară de poporul de nelegiuiți?","[10] Pedeapsa lui Allah pentru necredincioși"
