quran[12]{c,v,t,f}:
  25,44,"Sau crezi tu că cei mai mulți dintre ei aud sau pricep? Ei nu sunt decât asemenea vitelor<sup>13</sup>, ba ei sunt chiar și mai rătăciți de la drum!","[13] Vite sau oi care merg unde li se spune fără a pune întrebări"
  25,45,"Nu L-ai văzut pe Domnul tău cum a întins umbra? Și dacă ar fi Voit El, ar fi lăsat-o nemișcată. Apoi am făcut Soarele dovadă pentru ea.",""
  25,46,"Apoi o tragem către Noi ușor<sup>14</sup>.","[14] Când Soarele este deasupra la prânz"
  25,47,"El este Cel care v-a făcut noaptea ca veșmânt și somnul spre odihnă și v-a făcut ziua ca o înviere<sup>15</sup>.","[15] Pentru reînnoirea vieții și activității"
  25,48,"Și El este Acela care trimite vântul ca bună vestire înaintea Îndurării Sale. Și Noi trimitem din Cer apă curățitoare,",""
  25,49,"Ca să înviem cu ea un ținut mort și să dăm să bea din ea celor pe care le-am creat - vite și oameni în număr mare.",""
  25,50,"Noi am răspândit-o printre ei, pentru ca ei să-și aducă aminte<sup>16</sup>, însă cei mai mulți oameni au ales să nu fie altfel, decât nerecunoscători.","[16] De abilitatea lui Allah de a aduce morții la viață"
  25,51,"Însă dacă Noi am fi Voit, am fi trimis în fiecare cetate câte un prevenitor<sup>17</sup>.","[17] Însă, Allah a Voit ca profetul Mohammed (pacea și binecuvântarea lui Allah fie asupra sa) să fie trimis ca ultimul Mesager pentru toți oamenii de pe Pământ până în Ziua Judecății"
  25,52,"Nu da ascultare necredincioșilor și trudește împotriva lor cu el [Coranul], cu mare silință!",""
  25,53,"El este Cel care a lăsat să curgă liber cele două mări - una plăcută și dulce și una sărată și amară - și a făcut între ele un perete și un baraj de netrecut.",""
  25,54,"El este Cel care i-a creat pe oameni din apă și i-a legat prin obârșie și prin căsătorie. Iar Domnul tău este Qadir [Atotputernic].",""
  25,55,"Dar ei adoră în afară de Allah ceea ce nu le este nici spre folos și nici nu le strică. Și cel necredincios este împotriva Domnului său un ajutor [ai lui Șeitan].",""
