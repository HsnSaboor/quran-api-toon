quran[5]{c,v,t,f}:
  4,15,"Împotriva acelora dintre femei care comit acte imorale [relații sexuale nepermise] - aduceți patru [martori] dintre voi. Iar dacă mărturisesc<sup>6</sup>, atunci țineți-le închise în case până când mor<sup>7</sup> sau până când Allah va porunci pentru ele altă cale<sup>8</sup>.","[6] Martorii trebuie să jure că au văzut fapta în sine petrecându-se\n[7] Această prescripție a fost abrogată de versetul biciuirii\n[8] „altă cale” (pedeapsa) a fost revelată în 24:2, anulând prescripția din acest verset"
  4,16,"Pe cei doi<sup>9</sup> dintre voi [bărbați sau femei] care încalcă legea [au relații intime nepermise] pedepsiți-i pe amândoi. Dar dacă ei se căiesc și se îndreaptă, atunci lăsați-i în pace. Cu adevărat Allah este Primitor al căinței și Îndurător.","[9] Învățații nu au căzut de acord dacă „cei doi” se referă la două persoane de același sex (homosexuali) sau de sex opus. În orice caz, legile viitoare din sunnah au înlocuit-o pe aceasta."
  4,17,"Allah primește doar căința celor care săvârșesc rău din neștiință, dar se căiesc de îndată. Pe aceia Allah îi iartă, căci Allah este ‘Alim [Atoateștiutor] și Hakim [Înțelept].",""
  4,18,"Însă căința nu este [acceptată] pentru cei care săvârșesc fapte rele [continuu] până în clipa în care moartea vine la unul dintre ei și atunci el spune: „Cu adevărat, m-am căit acum!” Și nici pentru cei care mor necredincioși. Pentru aceia Noi am pregătit o pedeapsă dureroasă.",""
  4,19,"O, voi cei care credeți! Nu vă este îngăduit să moșteniți femei în pofida voinței lor<sup>10</sup>. Și nici să le opriți să se căsătorească [din nou] cu alții, ca să le luați o parte din ce le-ați dat [ca zestre], decât dacă ele au săvârșit un păcat evident [de ex: adulter], ci purtați-vă cu ele după cuviință! Iar dacă nu vă sunt pe plac, se poate să nu vă fie pe plac un lucru pe care Allah l-a pregătit [să vă aducă] un mare bine.","[10] Moștenitorii celui decedat nu au drept de căsătorie asupra văduvei"
