quran[11]{c,v,t,f}:
  17,76,"Și, cu adevărat, ei au fost aproape să te provoace pe tine ca să te alunge din țară [Mecca]. Dar atunci n-ar mai fi rămas ei în urma ta decât puțin<sup>32</sup>.","[32] La doar 10 ani după emigrarea profetului Mohammed (pacea și binecuvântarea lui Allah fie asupra sa), Mecca a fost complet eliberată de dușmanii săi"
  17,77,"[Aceasta a fost] rânduiala cu aceia pe care i-am trimis înaintea ta dintre Trimișii Noștri și nu vei afla nicio schimbare în rânduiala Noastră.",""
  17,78,"Împlinește Rugăciunea [As-Salat] de la înclinarea Soarelui până la întunericul nopții<sup>33</sup> și [citirea] Coranului din zori<sup>34</sup>, căci citirea din zori are martori.","[33] Perioada ce include Rugăciunile Dhuhr, Asr, Maghrib și Ișa\n[34] Rugăciunea Fajr, în care recitarea Coranului este prelungită"
  17,79,"Iar în timpul nopții stai de veghe și împlinește rugăciuni peste cele cuvenite; deoarece Domnul tău te va readuce la viață într-o poziție demnă de laudă!",""
  17,80,"Și spune: „Doamne, fă-mă să intru printr-o intrare a Adevărului<sup>35</sup> și scoate-mă pe mine printr-o ieșire a Adevărului<sup>36</sup> și dă-mi de la Tine Putere ajutătoare.”","[35] În Medina la timpul emigrării sau în mormânt\n[36] Din Mecca sau din mormânt la timpul Învierii"
  17,81,"Și spune: „A venit Adevărul și a pierit deșertăciunea. Cu adevărat, deșertăciunea este sortită să piară.”",""
  17,82,"Noi pogorâm prin Coran ceea ce este Tămăduire și Îndurare pentru dreptcredincioși și nu face decât să sporească pierderea celor nelegiuiți.",""
  17,83,"Când Noi Ne revărsăm binefacerea asupra omului [necredinciosului], el se întoarce și se duce departe, iar atunci când îl ajunge un rău, el este deznădăjduit.",""
  17,84,"Spune: „Fiecare purcede după orânduiala lui, însă Domnul vostru știe mai bine cine este mai bine călăuzit pe drum.”",""
  17,85,"Te întreabă [o, Mohammed] despre Duh [suflet]. Spune: „Sufletul este din porunca Domnului meu!” Iar vouă [oamenilor] nu v-a fost dată decât puțină știință.”",""
  17,86,"Și de am Voi Noi, am face să dispară ceea ce ți-am revelat, iar tu nu ai mai găsi niciun sprijinitor împotriva Noastră,",""
