quran[7]{c,v,t,f}:
  4,141,"Cei care vă așteaptă [și vă urmăresc]. Atunci, dacă aveți parte de o victorie de la Allah, ei spun: „Nu am fost și noi împreună cu voi?”. Dar dacă victoria este de partea necredincioșilor, atunci ei [le] spun: „Nu am fost noi mai tari decât voi și v-am aparat de credincioși?” Allah va judeca între voi [toți] în Ziua Învierii și niciodată Allah nu le va face necredincioșilor o cale [pentru a izbândi] asupra credincioșilor<sup>58</sup>.","[58] În Ziua de Apoi, dar posibil și în această lume"
  4,142,"Cu adevărat, ipocriții [se gândesc să] Îl înșele pe Allah, dar El întoarce înșelătoria lor [împotriva lor înșiși]. Iar când se ridică pentru Rugăciune [As-Salat], se ridică cu lene, ca să fie văzuți de oameni și nu pomenesc Numele lui Allah decât foarte puțin.",""
  4,143,"Șovăind între ei [nefiind] nici de partea acestora [a credincioșilor], nici de partea acelora [a necredincioșilor]. Și pentru acela pe care Allah l-a dus în rătăcire nu îi vei găsi un drum.",""
  4,144,"O, voi cei care credeți! Nu-i luați pe necredincioși ca aliați în locul credincioșilor. Vreți să-I dați lui Allah o dovadă clară împotriva voastră?",""
  4,145,"Cu adevărat, ipocriții vor ajunge în fundul cel mai de jos al Iadului și nu vei afla niciodată ajutor pentru ei,",""
  4,146,"Cu excepția celor care se căiesc, se îndreaptă, se leagă cu putere de Allah și sunt sinceri în credința lor față de Allah. Aceștia vor fi împreună cu dreptcredincioșii, iar Allah le va dărui credincioșilor răsplată nemăsurată.",""
  4,147,"Ce ar face Allah cu pedepsirea voastră<sup>59</sup>, dacă voi sunteți recunoscători și credeți? Allah este Șakir [Mulțumitor] și ‘Alim [Atoateștiutor].","[59] Ce ar câștiga"
