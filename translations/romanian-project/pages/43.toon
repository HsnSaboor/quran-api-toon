quran[3]{c,v,t,f}:
  2,257,"Allah este Ocrotitorul celor care cred; El îi scoate din întuneric la Lumină, dar cei care nu cred au ca și ocrotitori Taghuţii, care-i scot de la Lumină la întuneric<sup>64</sup>. Aceştia sunt oaspeţii Focului şi în el vor rămâne veşnic.","[64] Lumina adevărului este una singură, în timp ce întunericul necredinței, îndoielii și greșelilor este numeros"
  2,258,"Oare nu l-ai văzut pe acela care s-a certat cu Avraam în legătură cu existenţa Domnului său, după ce Allah i-a dat stăpânirea? Atunci când a zis Avraam: „Domnul meu este Cel care Dă viaţă şi Ia viaţa.” El a spus: „Şi eu pot să dau viaţă şi să iau viaţa!” Atunci Avraam a spus: „Allah Face ca Soarele să vină de la Răsărit, deci fă-l tu să vină de la Apus!” Iar necredinciosul a rămas descumpănit [de uimire], căci Allah nu-i călăuzeşte pe cei nelegiuiţi.",""
  2,259,"Sau ca acela care a trecut pe lângă o cetate în ruine şi a întrebat: „Cum o va readuce Allah la viaţă după moartea ei?” Allah l-a lăsat atunci pe el fără viaţă o sută de ani, apoi l-a înviat şi i-a zis: „Cât ai stat tu [aşa]?” I-a răspuns: „Am rămas o zi sau o parte dintr-o zi.” El i-a spus: „Dimpotrivă ai stat o sută de ani şi uită-te la mâncarea ta şi băutura ta! Nu s-au stricat! Şi uită-te la asinul tău! Şi te Vom face pe tine un semn pentru oameni. Uită-te la aceste oase [ale asinului] cum le îmbinăm şi apoi le îmbrăcăm cu carne!” Şi când i s-a arătat lui desluşit aceasta, a zis: „Eu ştiu că Allah este peste toate Atotputernic!”",""
