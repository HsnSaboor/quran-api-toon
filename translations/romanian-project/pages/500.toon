quran[9]{c,v,t,f}:
  45,14,"Spune-le [o, Mohammed] celor care cred, să-i ierte pe cei care nu nădăjduiesc în zilele lui Allah [cei care nu apreciază binecuvântările], în care El va răsplăti<sup>3</sup> [fiecare] popor [de oameni] după cele pe care le-au agonisit!","[3] În Viața de Apoi cei care vor ierta vor fi răsplătiți și cei care au făcut rău vor fi pedepsiți. Acesta a fost începutul chemării la Islam (dauah) înainte de permisiunea pentru luptă"
  45,15,"Cel care face o faptă bună o face pentru el, iar cel care săvârșește răul [o face] împotriva lui. Apoi, la Domnul vostru veți fi aduși.",""
  45,16,"Noi le-am dat Fiilor lui Israel Cartea, înțelepciunea<sup>4</sup>, Profeția și i-am înzestrat pe ei cu bunuri și i-am ales înaintea celorlalte lumi.","[4] Înțelegerea legii"
  45,17,"Noi le-am dat semne limpezi asupra Poruncii, însă ei nu au fost în neînțelegere decât după ce le-a venit știința, din pricina nelegiuirii lor. Domnul tău va judeca între ei în Ziua Învierii cu privire la cele asupra cărora au fost în neînțelegere.",""
  45,18,"Apoi te-am așezat Noi pe calea cea adevărată a religiei. Urmeaz-o, așadar, și nu urma poftelor celor care nu știu!",""
  45,19,"Cu adevărat, ei nu-ți vor fi de niciun folos, în fața lui Allah. Cei nedrepți își sunt aliați unii altora, în vreme ce Allah este Ocrotitorul celor cu frică.",""
  45,20,"Acesta [Coranul] conține dovezi limpezi pentru oameni, ocârmuire și îndurare pentru un popor de oameni care cred cu tărie.",""
  45,21,"Ori socotesc cei care au săvârșit fapte rele că îi vom face pe ei deopotrivă cu cei care au fost cu credință și au împlinit fapte bune, atât în viața lor cât și după moartea lor? Rău judecă ei!",""
  45,22,"Allah a creat Cerurile și Pământul în adevăr și pentru ca fiecare suflet să fie răsplătit după ceea ce a agonisit. Și ei nu vor fi nedreptățiți.",""
