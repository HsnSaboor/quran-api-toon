quran[4]{c,v,t,f}:
  2,142,"Oamenii nechibzuiți vor spune: „Ce i-a îndepărtat de la Qibla<sup>27</sup> lor pe care o avuseseră mai înainte<sup>28</sup>?” Spune: „Ale lui Allah sunt Răsăritul şi Apusul. El îl călăuzeşte pe acela pe care Voieşte El pe calea cea dreaptă.”","[27] Direcţia înspre care se îndreaptă musulmanii în timpul Rugăciunii\n[28] Înainte de porunca din v. 144 care îi cerea Profetului (pacea și binecuvântarea lui Allah fie asupra sa) și celor care îl urmau să se îndrepte pentru Rugăciune înspre Ka’bah (Mecca), ei se îndreptau înspre Ierusalim, către nord. Concluziile acestei schimbări sunt menționate în Versetele ce urmează."
  2,143,"Astfel Noi am făcut din voi o comunitate moderată [dreaptă], pentru ca voi să fiţi martori în legătură cu oamenii şi pentru ca Profetul să fie martor în legătură cu voi. Şi nu am schimbat Qibla pe care ai avut-o decât pentru a-l şti pe cel care-l urmează pe Profet şi pe cel care se întoarce pe călcâiele sale. Cu adevărat, va fi lucru greu, mai puţin pentru cei pe care i-a călăuzit Allah. Iar Allah nu va lăsa niciodată să fie în deşert credința voastră [rugăciunile voastre anterioare]. Cu adevărat Allah este faţă de oameni Ar-Ra’uf [Cel plin de compasiune], Ar-Rahim [ Îndurător].",""
  2,144,"Într-adevăr Noi am văzut îndreptarea feţei tale [o, Mohammed] către Cer și, cu siguranță, te vom îndrepta către o Qibla care îţi va plăcea. Aşadar, îndreaptă-ţi faţa către al-Masjid al-Haram<sup>29</sup>. Şi oriunde aţi fi [credincioșilor] îndreptaţi-vă feţele voastre către ea [în Rugăciune]! Iar cei cărora le-a fost dată Scriptura [evreilor și creștinilor] ştiu că acesta este adevărul de la Domnul lor. Şi Allah nu este neștiutor a ceea ce fac ei.","[29] Moscheea cea Sfântă din Mecca, unde se află Ka’bah"
  2,145,"Dacă tu ai aduce celor cărora li s-a dat Scriptura toate semnele, ei nu ar urma Qibla ta şi nici tu nu ai urma Qibla lor. Şi nici nu ar urma unii Qibla altora. Iar dacă tu ai urma dorințele lor, după ştiinţa ce ai primit-o, atunci tu ai fi dintre nelegiuiţi.",""
