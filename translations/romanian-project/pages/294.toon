quran[11]{c,v,t,f}:
  18,5,"Nici ei și nici părinții lor nu au avut despre aceasta cunoștință<sup>1</sup>. Ce cuvânt greu iese din gurile lor. Ei nu spun alta decât minciună.","[1] Nu ar fi putut știi despre ceva ce nu este adevărat"
  18,6,"Poate că tu [Mohammed] te vei tulbura de moarte, din pricina întristării, pentru că ei nu cred în acest Mesaj.",""
  18,7,"Noi am făcut ceea ce se află pe pământ podoabă pentru el, pentru a-i încerca [pe oameni și a ști] care dintre ei săvârșesc cele mai bune fapte.",""
  18,8,"Și, cu adevărat, Noi vom preschimba ceea ce se află pe el într-o țărână stearpă.",""
  18,9,"Oare crezi tu că oamenii din Peșteră și Ar-Raqim au fost dintre semnele Noastre cele mai minunate?",""
  18,10,"[Spune] când s-au adăpostit în peșteră, tinerii au spus astfel: „Doamne, dă-ne nouă Îndurare de la Tine și orânduiește-ne nouă lucrurile noastre așa cum este drept.”",""
  18,11,"Și am tras Noi peste urechile lor [un văl de somn], în Peșteră, pentru vreme de mulți ani.",""
  18,12,"Apoi i-am trezit Noi, pentru a face cunoscut care din cele două cete au socotit cât timp au rămas ei acolo.",""
  18,13,"Noi îți povestim ție [o, Mohammed] istoria lor cu adevărat. Cu adevărat, ei au fost niște tineri care au crezut în Domnul lor, iar Noi le-am sporit buna lor Călăuzire.",""
  18,14,"Le-am întărit Noi, așadar inimile, când ei s-au ridicat și au spus: „Domnul nostru este Stăpânul Cerurilor și a Pământului. Noi nu vom chema niciodată un alt Dumnezeu în afară de El, căci, dacă am face aceasta, noi am rosti o nelegiuire.”",""
  18,15,"Aceștia sunt neamul nostru care au luat alți dumnezei în locul Lui! De ce nu au adus ei dovadă limpede asupra lor? Și cine este mai nelegiuit decât cel care plăsmuiește minciună despre Allah?",""
