quran[3]{c,v,t,f}:
  2,246,"Nu ai văzut tu adunarea Fiilor lui Israel, când după [timpul lui] Moise i-au spus unuia dintre Profeţii lor: „Trimite-ne un rege și noi vom lupta pe calea lui Allah”? El le-a zis: „S-ar putea să nu luptaţi voi, după ce vi s-a poruncit lupta?” I-au răspuns: „De ce să nu luptăm noi pe calea lui Allah, când noi am fost alungaţi din casele noastre și de lângă copiii noştri?” Dar când le-a fost poruncită lupta, ei au întors spatele, în afară de puţini dintre ei. Însă Allah îi Ştie bine pe cei nelegiuiţi!",""
  2,247,"Şi le-a zis Profetul lor: „Cu adevărat Allah vi l-a trimis vouă pe Talut ca rege!” Au răspuns: „Cum să conducă el peste noi, când noi suntem mai vrednici de domnie decât el? Şi el nu a fost dăruit nici cu bogăţie din belşug.” El le-a zis: „Cu adevărat Allah l-a ales pe el peste voi şi i-a dăruit știință şi putere fizică din abundență!” Iar Allah dă stăpânirea Lui cui Voieşte El, căci Allah este Uasi [Cel cu Har Nemărginit], Alim [Atoateștiutor].",""
  2,248,"Şi Profetul lor le-a zis: „Cu adevărat un semn al stăpânirii sale este faptul că va veni la voi cu chivotul în care se află liniște de la Domnul vostru și rămăşiţe lăsate de neamul lui Moise şi neamul lui Harun [Aaron], purtat de Îngeri. În aceasta este un semn pentru voi, dacă sunteţi credincioşi!”",""
