quran[9]{c,v,t,f}:
  22,47,"Și ei te grăbesc [să vii] cu pedeapsa. Dar Allah nu-Și încalcă făgăduința Sa. Cu adevărat, o zi la Domnul tău este cât o mie de ani, după socoteala voastră.",""
  22,48,"Și la câte cetăți nu le-am dat Eu răgaz, în vreme ce ele erau nelegiuite. Însă apoi le-am apucat Eu [cu pedeapsă]! Și la Mine este întoarcerea!",""
  22,49,"Spune: „O, voi oameni! Eu sunt pentru voi numai un prevenitor limpede.”",""
  22,50,"Și cei care cred și săvârșesc fapte bune vor avea parte de iertare și de câștig din belșug.",""
  22,51,"Dar cei care se străduiesc să zădărnicească<sup>12</sup> Versetele Noastre vor fi oaspeții Iadului”.","[12] Să le submineze credibilitatea și astfel să îl învingă pe Profet (pacea și binecuvântarea lui Allah fie asupra sa)"
  22,52,"N-am trimis Noi mai înainte de tine niciun Mesager și niciun Profet care să fi recitat [ceea ce i-a fost lui revelat], fără ca Șeitan să nu fi încercat să arunce [îndoială] în privința recitării sale. Însă Allah nimicește ceea ce Șeitan aruncă, apoi Allah întărește Versetele Sale, căci Allah este ‘Alim [Atoateștiutor], Hakim [Înțelept].",""
  22,53,"Și El face din ceea ce aruncă Șeitan o încercare pentru cei care au în inimi o boală<sup>13</sup> și ale căror inimi sunt neîndurătoare. Cei nelegiuiți sunt într-o dezbinare adâncă.","[13] A se vedea 2:10"
  22,54,"Și să știe cei cărora li s-a dăruit știința că el [Coranul] este Adevărul venit de la Domnul tău și să creadă în el și inimile lor să se supună lui. Cu adevărat, Allah este Călăuzitorul celor care cred pe calea cea dreaptă.",""
  22,55,"Dar cei care nu cred nu încetează să fie cu îndoială asupra lui până când Ceasul va veni peste ei pe neașteptate sau va veni peste ei pedeapsa unei Zile sterpe<sup>14</sup>.","[14] O Zi care nu va fi urmată de noapte și după care nu va veni o zi nouă, făcându-se referire la Ziua Judecății"
