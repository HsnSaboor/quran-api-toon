quran[8]{c,v,t,f}:
  6,45,"Astfel a fost stârpit neamul celor care au fost nelegiuiți. Laudă lui Allah, Domnul lumilor!",""
  6,46,"Spune [o, Mohammed]: „Spuneți-mi, dacă Allah v-ar lua auzul și văzul vostru și v-ar pecetlui inimile, care dumnezeu în afara lui Allah vi le-ar mai putea da înapoi? Privește cum tâlcuim Noi Versetele, dar ei se întorc apoi [de la ele]!",""
  6,47,"Spune: „Spuneți-mi: Ce credeți voi? Dacă ar veni peste voi pedeapsa lui Allah pe neașteptate sau pe față<sup>12</sup>, ar fi pierduți [alții] decât neamul celor nelegiuiți?”","[12] În fața ochilor lor"
  6,48,"Noi nu-i trimitem pe Trimiși decât ca vestitori de bine și prevenitori, iar cei care cred și [își] îndreaptă [faptele lor] nu se vor teme și nici nu vor fi mâhniți.",""
  6,49,"Dar pe cei ce țin drept mincinoase semnele Noastre - îi va atinge<sup>13</sup> chinul, pentru că ei săvârșesc nelegiuiri.","[13] Îi va ajunge"
  6,50,"Spune [o, Mohammed]: „Eu nu vă spun că la mine se află Comorile lui Allah, nici că eu aș cunoaște necunoscutul și nici nu vă spun că eu aș fi Înger. Eu urmez doar ceea ce îmi este revelat”. Spune: „Este la fel orbul cu cel care vede? Voi nu vă gândiți [la aceasta]?”",""
  6,51,"Și să-i previi cu el [Coranul] pe cei ce se tem că vor fi adunați la Domnul lor - ei nu au în afară de El nici ocrotitor, nici mijlocitor - poate că ei vor fi cu frică.",""
  6,52,"Și nu-i alunga pe cei care Îl imploră pe Domnul lor, dimineața și seara, dorind Fața Sa [Mulțumirea Sa]. Nu-ți revine ție să le ții socoteală de nimic și nu le revine lor să-ți țină socoteală de nimic. Iar de-i vei alunga, vei fi dintre cei nelegiuiți.",""
