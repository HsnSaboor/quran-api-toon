quran[19]{c,v,t,f}:
  26,1,"Ta’, Sin, Mim<sup>1</sup>.","[1] A se vedea 2:1"
  26,2,"Acestea sunt Versetele Cărții celei limpezi.",""
  26,3,"Poate că tu [Mohammed] te sfârșești de supărare, pentru că ei nu sunt credincioși,",""
  26,4,"Dar de am Voi, am face Noi să coboare din Cer peste ei un semn și atunci ar rămâne gâturile lor [aplecate] de umilință<sup>2</sup>.","[2] Ar fi obligate să creadă"
  26,5,"Și nu le vine lor nicio îndemnare nouă de la Cel Milostiv, fără ca ei să se întoarcă de la ea.",""
  26,6,"Ei au luat drept minciună [tot ceea ce le-a trimis Domnul lor], însă le vor veni lor vești despre cele de care și-au bătut joc.",""
  26,7,"Nu privesc ei la Pământ, cum am făcut Noi să crească din fiecare soi nobil?",""
  26,8,"Cu adevărat, întru aceasta este semn! Dar cei mai mulți dintre ei nu sunt credincioși.",""
  26,9,"Și, cu adevărat, Domnul tău este Al-'Aziz [Atotputernic] [și] Ar-Rahim [Îndurător].",""
  26,10,"Și [spune] când l-a chemat Domnul tău pe Moise, [spunându-i]: „Du-te tu la poporul celor nelegiuiți,",""
  26,11,"Poporul lui Faraon. Oare nu au ei frică?”",""
  26,12,"Și el a spus: „Doamne, mă tem că mă vor socoti mincinos",""
  26,13,"Și că pieptul meu se va strânge și că limba mea nu-și va da drumul. Deci trimite după Aaron.",""
  26,14,"Ei mă învinuiesc de un păcat și mă tem să nu mă omoare.”",""
  26,15,"[Allah] a spus: „Nicidecum! Mergeți amândoi cu semnele Noastre. Cu adevărat, Noi suntem cu voi și Auzim.",""
  26,16,"Mergeți, așadar, la Faraon și spuneți-i: „Noi suntem Trimișii Stăpânului lumilor.",""
  26,17,"[Și am primit poruncă să spunem] „Trimite-i pe Fiii lui Israel împreună cu noi.”",""
  26,18,"[Faraon] a spus: „Nu te-am crescut printre noi când erai tu un prunc? Și nu ai rămas tu printre noi din viața ta ani [la rând]?",""
  26,19,"Și [apoi] ai săvârșit tu fapta<sup>3</sup> pe care ai săvârșit-o. Iar acum tu ești dintre cei nerecunoscători!”","[3] Lovindu-l pe Copt, care a murit apoi"
