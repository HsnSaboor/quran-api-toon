quran[11]{c,v,t,f}:
  32,1,"Alif, Lam, Mim<sup>1</sup>.","[1] A se vedea 2:1"
  32,2,"Revelarea acestei Cărți în care nu există nicio îndoială este de la Stăpânul lumilor.",""
  32,3,"Ei spun: „El [Mohammed] a plăsmuit-o!” Dimpotrivă, ea este Adevărul de la Domnul tău [o, Mohammed], pentru ca tu să previi un popor, căruia nu i-a venit niciun prevenitor mai înainte de tine. Pentru ca ei să fie călăuziți!",""
  32,4,"Allah este Cel care a creat Cerurile și Pământul, precum și ceea ce se află între ele, în șase zile, și apoi S-a înălțat deasupra Tronului<sup>2</sup>. Voi nu aveți în afara Lui ocrotitor și nici mijlocitor. Oare voi nu vreți să luați aminte?","[2] A se vedea 2:19"
  32,5,"El cârmuiește toate lucrurile din Cer și de pre Pământ. Apoi vor urca ele la El într-o zi a cărei măsură este de o mie de ani, după cum numărați voi.",""
  32,6,"Acesta este Știutorul lumii celor nevăzute și a celor văzute, Al-'Aziz [Atotputernic] [și] Ar-Rahim [Îndurător],",""
  32,7,"Care a făcut desăvârșit tot ceea ce a creat. Așadar, [El] a creat omul din lut, la început,",""
  32,8,"Apoi i-a făcut pe urmașii lui dintr-o apă anume disprețuită [sperma].",""
  32,9,"Apoi l-a plăsmuit pe el și a suflat în el duhul<sup>3</sup>[sufletul creat de Allah pentru acea persoană]. Și v-a dat vouă auzul, ochii și inimile. Însă voi îi aduceți atât de puțin mulțumire!","[3] A se vedea 15:29"
  32,10,"Și ei spun: „Oare când noi ne vom pierde [dezintegra] în pământ, vom mai fi noi făcuți din nou?” [Desigur], dar ei nu cred în întâlnirea cu Domnul lor.",""
  32,11,"Spune: „Vă va lua Îngerul morții căruia i-au fost încredințate sufletele voastre, dar apoi veți fi aduși înapoi la Domnul vostru.”",""
