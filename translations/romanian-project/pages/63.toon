quran[8]{c,v,t,f}:
  3,101,"Și cum ați putea voi să nu credeți când vi se recită Versetele lui Allah și printre voi se află Mesagerul Lui? Iar cel care se va ține neclintit de Allah<sup>20</sup>, va fi călăuzit pe un drum drept.","[20] Respectând Poruncile Lui, având încredere în El"
  3,102,"O, voi cei care credeți! Fiți cu frică de Allah, așa cum se cuvine să fie frica de El și nu muriți decât ca musulmani!",""
  3,103,"Și țineți-vă cu toții strâns de Frânghia<sup>21</sup> lui Allah și nu vă scindați! Și aduceți-vă aminte de Îndurarea lui Allah pentru voi, când ați fost dușmani [înainte de Islam] iar El a făcut pace între inimile voastre [la primirea Islamului] și ați devenit, prin Harul Lui, frați. Și ați fost pe marginea prăpastiei Focului, iar El v-a salvat de la el. Așa vă face Allah clare Versetele Sale, pentru ca voi să fiți bine călăuziți.","[21] Referindu-se fie la Legământul Lui, fie la Coran"
  3,104,"Să se facă din voi o comunitate care să cheme la tot ceea ce este bun, să poruncească ceea ce este drept și să interzică ceea ce este nedrept<sup>22</sup>! Aceștia sunt cei care izbândesc.","[22] Conform legilor lui Allah"
  3,105,"Și nu fiți asemenea celor care s-au scindat și au avut neînțelegeri după ce le-au venit dovezile clare! Aceștia vor avea parte de o pedeapsă cumplită!",""
  3,106,"În acea Zi<sup>23</sup> [unele] chipuri se vor lumina, iar [alte] chipuri se vor întuneca. Acelora cu chipurile întunecate [li se va spune]: „V-ați lepădat de credință, după ce ați fost credincioși? Gustați atunci pedeapsa pentru necredința voastră!”.","[23] Ziua Judecății"
  3,107,"Cât despre cei cu chipurile luminoase, ei se vor afla sub Îndurarea lui Allah [Paradis]. În ea vor sălășlui în veci.",""
  3,108,"Acestea sunt Versetele lui Allah. Noi ți le recităm ție [o, Mohammed], întru adevăr și Allah nu voiește nedreptățirea lumilor.",""
