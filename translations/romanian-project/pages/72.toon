quran[8]{c,v,t,f}:
  3,166,"Și ceea ce a venit peste voi în ziua când cele două armate s-au întâlnit [la Uhud], a fost cu Voia lui Allah, pentru ca El să-i facă cunoscuți pe [adevărații] credincioși",""
  3,167,"Și să-i deosebească pe cei care erau ipocriți. [Pentru aceasta] li s-a spus lor: „Veniți și luptați pe Calea lui Allah sau [cel puțin] apărați!”. Ei au răspuns: „Dacă am fi știut că va fi o luptă, v-am fi urmat.” În acea zi ei erau mai aproape de necredință decât de credință, spunând cu gurile lor ceea ce nu era în sufletele lor. Dar Allah Știa prea bine ceea ce ei ascundeau -",""
  3,168,"Cei care au spus despre frații lor în timp ce stăteau [în casele lor]<sup>30</sup>: „Dacă ne-ar fi ascultat, ei n-ar fi fost omorâți”. Spune-le: „Atunci țineți moartea departe de voi, dacă voi spuneți adevărul!”","[30] Ipocriții menționați în versetul 167"
  3,169,"Și niciodată să nu crezi că cei care au fost uciși pe Calea lui Allah [martirii] sunt morți! Dimpotrivă, ei sunt vii la Domnul lor și sunt bine dăruiți [din roadele Raiului],",""
  3,170,"Și se bucură de Binefacerea pe care Allah le-a dăruit-o și primesc vești bune despre cei rămași în urma lor și nu li s-au alăturat încă [și care urmează să fie martiri] - că ei nu se vor teme și nici nu vor fi mâhniți.",""
  3,171,"Li se aduc lor vești bune despre Binefacerea lui Allah și Harul Său, precum și despre aceea că Allah nu lasă să se piardă răsplata credincioșilor -",""
  3,172,"Acei [credincioși] care au răspuns chemării lui Allah și a Mesagerului, după ce au fost loviți. Aceia dintre ei care au făcut bine și au fost cu frică [de Allah] vor avea mare răsplată.",""
  3,173,"Acelora cărora oamenii [ipocriții] le-au spus: „Cu adevărat, oamenii s-au adunat împotriva voastră, deci temeți-vă de ei!”. Dar aceasta le-a sporit credința și au spus: „Ajutorul lui Allah ne este suficient și El este Cel mai Bun Ocrotitor al nostru!",""
