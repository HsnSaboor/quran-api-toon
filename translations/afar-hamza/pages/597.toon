quran[27]{c,v,t,f}:
  95,1,"Yalli xiibiteh Tiin kee Zaytuun deqsitta namma caxal.",""
  95,2,"Kaadu qaley Tuuri siina deqsittal xiibite.",""
  95,3,"Kaadu a baaxoy saay lei xiibite. (Макка kinnuk)",""
  95,4,"Nummah seehadaytu tayse weelol ginne.",""
  95,5,"Wohuk lakal usuk yallih amri oggole weeh, kay farmoytit kataate week girak gubi gubah kaa gacsenno.",""
  95,6,"Takkay ikkal, yeemeneeh meqe taamoomi abbaasite mari, aggiriqqe wayta galtó le akeeral.",""
  95,7,"Tokkel tahak wadir seehadaytow galtóh ayróh (Qhiyaamah ayró kinnuk) dirabboysiyyat maca koo bahtaah?",""
  95,8,"Yalli mekla abba haytaamak meklah yaysi hinnaa? Yeey, kinnih.",""
  96,1,"Nabiyow ku Rabbiy gino gineh yanih migaaqal ikriy.",""
  96,2,"Seehadaytu dabloytak gine Rabbi kinni.",""
  96,3,"Nabiyow! ku Rabbiy kaxxa cinda leh migaaqal ikriy.",""
  96,4,"Usuk kalamat elle yaktuben gurra barse Rabbi kinni.",""
  96,5,"Usuk seehadaytu, aaxaguk suge weem barse Rabbi kinni.",""
  96,6,"Nummah, diggah seehadayti umaanet caddok tatrah.",""
  96,7,"Gaddalitem isik yable waqdi.",""
  96,8,"Diggah madaara ku Rabbí fanah takke Nabiyow.",""
  96,9,"Nabiyow tableh innaa a numuy waasa? (abu jahal kinnuk).",""
  96,10,"Yallih naqsi (Nabii Mucammad kinnuk) salat aba waqdi?",""
  96,11,"Yoh warisey ta salaatak waasâ num, usuk tirtô bagul yene kaa tekkek.",""
  96,12,"Hinnay Yallak meesil amrisa num yekkek. (wohuk anninnal kaa waasaah).",""
  96,13,"Nabiyow! Yoh warisey ta sinam waasa num Qhuraan dirabboysech, iimaanat derre cabc kaa tekkek.",""
  96,14,"Usuk maaxiginnaa? Diggah Yalli usuk abba haam yable Rabbi kinnim?",""
  96,15,"Caagid usuk (abu jahal kinnuk) elle yakkale inna hinna, usuk tamahak kate wee kaa tekkek gombo kaak gibdi xibixih abbixenno, jahannam girat kaa gasiyak.",""
  96,16,"Kay gombo, dirabley, hoxa leh tani kinni.",""
  96,17,"Tokkel usuk kaa qokla marah deerisay.",""
  96,18,"Nanu girá dacrissa malaykay girai sinam digaaltah seecennok.",""
  96,19,"Caagid usuk (abu jahal kinnuk) elle yakkalc inna hinna, Nabiyow kay yab moggolinaay, salaatah kummaataay isi Rabbit xayyow.",""
