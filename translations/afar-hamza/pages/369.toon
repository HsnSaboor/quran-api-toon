quran[21]{c,v,t}:
  26,40,"Nanu baababa kattatnamkeh usun yayse mara yekkeenik iyyen."
  26,41,"Tokkel baababa temeete waqdi firqawnak:diggah nanu galto linoo? nanu Muusak yayse mara nekkck itte."
  26,42,"Firqawni: yeey; faxxa haytaanam galtôk liton, kaadu diggah isin too waqdi yi-garil xayyoysime marat tanton keenik iyye."
  26,43,"Nabii Muusa baababak:isin qambissoonu waytaanam qambisa keenik iyye."
  26,44,"Tokkel baababa sinni akootaa kee sinni coox qambisseeh baabah sinaamat gexxa waarraa kee abeesas celsiiseeniih:firqawni nabnal xiibitna immay diggah nanu Muusak yayse mara akkenno iyyen."
  26,45,"Tokkel Nabii Muusa isi caxxa qambiseeh, eddeluk too waqdi usuk baadeysa yekkeeh, usun diraabah ginnaasiteenim (coox kee akoota kinnuk) inkih yunxuqe."
  26,46,"Tokkel baababa toh tuble waqdi Yallah Sujuuduh Radde."
  26,47,"Ginô Rabbil neemeneh axcuk."
  26,48,"Muusaa kee Haaruun Rabbil."
  26,49,"Firqawni.baababak anu idini siinih aceek naharat kaal teemeneenii iyye, diggah usuk (Muusa kinnuk) sin kaxxa kabiiriy baab sin barse kinni, toysa yi-digaalak siinil obtam sarrah aaxigetton, diggah sin gaboobiiy sin ibitte argiqeyyo migdi gabaa kee guri iba siinik argiqi hinnay guri gabaa kee migdi iba siinik argiqi akkeyyo, kaadu diggah inkih cooxut sin xinkiyeyyooh sin fanniseyyo keenik iyye."
  26,50,"Baababa: firqawnak atu net abta digaalá nee mabiyakta, diggah nanu ninni Rabbí fanah nandabbê kalah kaak itte."
  26,51,"Diggah nanu ni-Rabbi ni-dambitte neh cabam kaak qaagitna Muusal naharak teemene moominiin nekkeemih sabbatah."
  26,52,"Nabii Muusakyi-naqoosak yeemene mara barat kuulus iyyaanamah wacyi kaal oobisne, diggah firqawnaa kee kay qande sin kataatele sin gacsaanamkeh axcuk."
  26,53,"Tokkel firqawni kay reedah gubaak tan magaaloolih qaskar ruube macaxu kaah kobxisaanamkeh israa-iil xaylok mawuq yoobbe waqdi."
  26,54,"Firqawni: diggah a-mari (israa-iil xaylo kinnuk) dago horta iyye."
  26,55,"Kaadu diggah usun kaxxam nee ceerissa taama aben."
  26,56,"Diggah nanu inkih cibbarsimaah, gulguluh keenih yan mara kinnino iyye-"
  26,57,"Firqawnaa kee kay mara Masri baaxoy basaatin kee daroori-lek ken neyyeeqeh."
  26,58,"Kaadu kadnoonii kee meqe aroocaay meqe qarwak ken neyyeeqe."
  26,59,"Too mayyuq keenit kah abne innah, kaadu ken dabooqaa kee ken maalu israa-iil xaylo nagarsisne ken bayisneek gamadal."
  26,60,"Tokkel firqawnaa kee kay macaxi Nabii Muusaa kee kaâ luk yan mara ayro edde tawqe waktit kataaten."
