quran[26]{c,v,t,f}:
  69,9,"Kaadu firqawnaay, kaak naharat korosuh suge maraá kee magaalol elle korsen mari (Nabii Luut mara kinnuk) kaxxa dambi luk yemeeten.",""
  69,10,"Tokkel usun sinni Rabbih farmoyta cineenih, wonnaluk Yalli gibdi mabbuxuh ken yibbixe (digaalá kinnuk).",""
  69,11,"Diggah nanu lee caddok taturteeh kulliimik amo ciggilte waqdi, doynikit Nabii Nuucú luk sin nukkuqeeh sin raaqisne.",""
  69,12,"Woo abto kassis siinih abne, kaadu raaqissa ayti tet raaqissamkeh.",""
  69,13,"Tokkel baantat inki adda fuuxa fuuxumta waqdi.",""
  69,14,"Kaadu baaxoo kee qaleelá le aroocak tamukkuqeeh, inki atkah sittat tamuttukeeh bulá takke.",""
  69,15,"Toysa too waqdi Qhiyaama soltah.",""
  69,16,"Kaadu qaran qanxixaah, usuk woo ayró boolaataah Qande luk maraaqa.",""
  69,17,"Kaadu malayka kay deraafel gactaah, woo ayró ku Rabbih qarshi malaykak bacra malaykatti isi amol yakkuqe.",""
  69,18,"Too ayró sinaamey cisab kee galtoh Yallí fooca sin maksan, isin qellissaanamak tu kaak maqellitta.",""
  69,19,"Le kitab migdi gabah kah yontocowwime numuh tugactek wallé gibdah yi kitab ibbixa ikriya iyya.",""
  69,20,"Diggah anu asmatuk suge, inni cisaabat (galtot) garayuwaam.",""
  69,21,"Toysa usuk akeeral ruffu kaa hayta mano le.",""
  69,22,"Jannatay fayya leh addal yan.",""
  69,23,"Jannatti mexexi kaa daggaasita marah xayih.",""
  69,24,"Kecnik iyyaanah:akumaay, aquba ruffû xica tatrusutten meqe taamáh sabbatah, taturte ayroorah addat.",""
  69,25,"Kaadu Le kitab guri gabah kah yontocowwime numuh tu gactek, maganey yi kitab yoh antacawwime wannay iyya.",""
  69,26,"Kaadu inkinnah maa xaginniyo yicisab kinnim!",""
  69,27,"Maganey addunyal abe rabi yi manoh ellecabo akkinnay.",""
  69,28,"Yi maali yoh xiqem mali Yallih digaalák.",""
  69,29,"Yi duddaa kee reedá yok gexxeh.",""
  69,30,"Iyyan jahannam malaykakikaa abbixaay wonnaluk kay namma gaba fillat kaak axuwa silsilatat.",""
  69,31,"Tohuk lakal jaciim dcqsitta girá kaa culusa tet niqna tammoysamkeh.",""
  69,32,"Tohuk lakal silsilatay xexxaarah malcina tabanih cusul yakket kaa culusa iyyan.",""
  69,33,"Diggah usuk addunyal Yallay nabah inkittinaanel aamanuk masuginna.",""
  69,34,"Ka adu tu dagoyta yaskameenimih sinam ilsiisak masuginna addunyal.",""
