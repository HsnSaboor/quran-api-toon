quran[25]{c,v,t}:
  26,112,"Nabii Nuuc:usun abak sugen taamoomih ixxiga mayyu, cagalah anu ken kah seecam iimaanâ kalah keenik iyye."
  26,113,"Ken cisab kee galto numul matan yi-Rabbiy qellittem yaaxigel tan tet akke waytek, woh axiginnitoonuy amah axcuk mananniton."
  26,114,"Kaadu anu yi-seecol yeemene mara xiiriya num hinniyo."
  26,115,"Anu abbay sinam xiiriya hinniyo, baxxaqqa iyya meesiisey Yallih digaalak sin meesiisa akke waytek."
  26,116,"Nuucow ama seecok aadeewaytek xeetit qiden marak numuk teyna akketto kaak iyyen."
  26,117,"Too waqdi Nabii Nuuc isi Rabbi seeceeh:yi-Rabbow diggah yi- mari yoo dirabboyseh iyye."
  26,118,"Toysa yi-Rabbow yoo kee ken fan meklah mekelaay Ni-fan baxisaay ken bayis, kaadu yoo kee moominiinik yô luk yan mara woo digaalak naggos iyye."
  26,119,"Tokkel kaa (Nabii Nuuc kinnuk) kee kaâ luk yan тага kibuk tan doynikil ken naggosne."
  26,120,"Tohuk lakal kay marak raaqe maray aaminewee maggo leet xuumusne Nabii Nuuc kee kaâ luk suge тага naggosneek gamadal."
  26,121,"Diggah too Nabii Nuuc xaaguy taturet kaskassoowa marah astá tan, kaadu keenik ama xaagu yoobbe marak maggo mari keenik yeemene mara mäkko."
  26,122,"Kaadu diggah Nabiyow ku-Rabbi usuk mayso-li xuwaw-li kinni."
  26,123,"Qaad deqsitta kedo sinni farmoyta Huud dirabbosseeh, wohul farmoytit inkih dirabboyse mara yekken."
  26,124,"Ken toobokoyti Nabii Huud:Yallak mameesittaanaa? keenik iyye waqdi."
  26,125,"Diggah anu siinih amaanat-le farmoyta kinniyo edde rubsumem sin gudduysaamal."
  26,126,"Toysa Yallak meesitaay yi-amri oggola."
  26,127,"Kaadu Yallih farmo sin gudduysaamal galtó sin messera, yi-galtó numul matanaay numul messera ginô Rabbi essera yoo akke waytek iyye."
  26,128,"Ummaan aracay fayya iyyal fayya itta qarway dabqah elle gace waytaana digirih xissaanaa?"
  26,129,"Kaadu maqar-le kalqoota haysittaanaa, addunyal waartaanaah, rabe waytoonu waytaanah innah? (mawaartan rabetton)."
  26,130,"Kaadu qidim kee hinnay digaaláh seehadaytu tabbixen waqdi xuwaw kee allaaqal sinni marih xibixih kaa tabbixen."
  26,131,"Toysa Yallak meesitaay yi-amri oggola."
  26,132,"Kaadu Yallay maggo afah tan niqmootay taaxigeeni siinih yeceek meesita."
  26,133,"Affara xiyyuu (gaalaay, laay, illii kee wadara) kee xaylo siinih yecee (lab-xayloo kee say-xaylo kinnuk)."
  26,134,"Kaadu basaatin kee weqta daroori siinih yecee."
  26,135,"Nabii Huud: diggah anu kaxxa ayroh (Qhiyaamah ayro kinnuk) digaalak siinih meesita koroosannuu kee Nabii dirabbossaanamak kate wayteenik keenik iyye."
  26,136,"Nel inki gide atu nee kassissam kee hinnay nee kassiisa marih num akke wataamah nanu inkinnah kol manaamina kaak iyye kay mari."
