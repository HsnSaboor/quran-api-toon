quran[16]{c,v,t,f}:
  38,1,"Saad- (edde faxem Yalli yaaxige), Yalli Qhuraanay как garciteenim sinam kassiisal xiibite.",""
  38,2,"Wonna hinnay koroosite mari cakkik kaxxa-mariinitaanam kee Yallaa kee Nabii cinat yanin.",""
  38,3,"Makki marak duma sugte horaarik makina hora finqisneeh! eddeluk Ni-digaalá keenih temeete waqdi nee wada iyyeenih seecen, woo wakti kudim kee naggoowiyyi wakti akkewaak.",""
  38,4,"Kaadu keenik yan meesiisé (Nabii Mucammad kinnuk keenih yemeetem qajjibsiteeniih, ah baab-li, kaxxa dirab-li itte koros.",""
  38,5,"Yallitteeta inki Yalla abee Mucammad Diggah tah qajiibik (cakkumuk) taniimik!",""
  38,6,"Kaadu keenik kaxxa mari fooreh (koros kinnuk), sinni marak gexaay, isbira sinni yallitteh qibaadál keenik axcuk. Diggah tah Mucammad kah malse caagidik tanih tan sin diinik sin korisuuy, sin amol reeduh iyyen.",""
  38,7,"A Yallih inkittinaaney Mucammmad nee kah seecah yani ellecabö diinil maabbino (Nabii Qiisâ diini kinnuk), usuk kah seecam tu-hinna diraabay ginnaasite akke waytek iyyen.",""
  38,8,"Qhuraan nek fanaak Mucammadal ﷺ obsimee? Tonna hinnay usun Yi- Qhuraanak agay waagat yanin nabiyow. Wonna hinnay uxih Yi- digaalá tammoyse weenik-sa woh kah iyyaanam.",""
  38,9,"Hinnak ku-Rabbiy maysoleeh, kaxxa mattaccooleh racmattah kadnooni (olwá) ken xaqul maay tan?",""
  38,10,"Hinnak qaranwaa kee baaxóoy, ken nammayih fanal taniimih reedá loonuu? Toysa qaran ken guddussah taniimil yawqoonay sinnih faxeenim abitoonuh.",""
  38,11,"Ama korosuk koo dirabbossa qande buksumtu wayta qande keenik duma gaaboowe marak naharsi mari kah buksume innah.",""
  38,12,"Nabiyow ku-marak duma Nabii Nuuc maraay, Qaad deqsita maraa kee firqawnay kaxxa qandee kee sinam edde digaalá xiikol-le inkih sinni farmoytit dirabboyseenih.",""
  38,13,"Kaadu Samuuduuy, Nabii Luut maraa kee Garbo mari (Nabii Shuqeybi mara kinnuk) farmoytit dirabboyseh, toh inkih koroosannuu kee diraabal gaaboowe mara.",""
  38,14,"Ama marak raaqe num mayan inkih farmoytit dirabboyseenih akke waytek. Eddeluk Yallih digaalá cakkisiteeniih keenil obteh.",""
  38,15,"Ama mari qambaalam mali Israafiil baantah inki xongoló akke waytek, is idya maliiy, madaara mali Yallih amrih ummaanim bayissi haytam fan.",""
  38,16,"Ni-Rabbow digaalák ni-maglab addunyal elle neh iysissik cisab ayrók (qhiyaamah ayró kinnuk) duma iyyen anqasah.",""
