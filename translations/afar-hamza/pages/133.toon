quran[8]{c,v,t}:
  6,45,"Tokkel tama mari inkih Bakkiimeeh num keenik maraaqinna, Yallal koroositeeniih kay farmoytit dirabboysaanamal sinni nafsi yudlumen waqdi, fayla Yallay ginó Rabbih yani-lc, isi farmoytit cateeh koros finqiseemil."
  6,46,"Nabiyow tama korosuk yoh warisa ixxic:Yalli Aytiitaa kee indita sin waysiiseeh siinik Beek, usuk lubbitte siinik alfek Yallak kalah maa Yallaay woh siinih gacissu duddam?Nabiyow Ni-inkittinaane tascasse astooti Baxxaqqa keenih kah hayna inna wagitey, tohuk lakal usun derre teetit cabaanaah tet manummaysan."
  6,47,"Nabiyow tama korosuk yoh warisa ixxic:Yallih digaalá garcik hinnay intih abalih siinit temeetek, koroositeeh daalimiinih yan marak- sa finqittam tanii? matan."
  6,48,"Farmoytit kalah kah Rubnam mannu, moominiin jannatal aytikumusak koros girai meesiisa mara yakkeenimkeh iyyaanam akke waytek, tokkel Yallal yeemeneeh taama yessemeqqe mari,a toysa akeeral ken amol digaalâ meesi matanaay addunyal keenik warrayteemih marookitan."
  6,49,"Qhuraanak Naayootaa kee Nabii Mucammad ﷺ Numma tascasse astooti dirabboyse mari Qhiyaamah ayró digaala ken xagele Yallih amri cinak sugeenimih Sabbatah."
  6,50,"Nabiyow ama korosuk ixxic: Qaranwaa kee Baaxó kadnooni liyooh Qellittem Aaxige siinik maxca, diggah anu Malaykattu kinniyo siinik maxca, anu kalah kataatam mayyu Valii wacyih yol oobisam akke waytek, Nabiyow ama korosuk inti sinni num kee inti-le num maay massowtaa? (korostaa kee moomintu kinnuk) Yallih dudda tascassee astooti cubbussu mahaytaanaa? keenik ixxic."
  6,51,"Nabiyow moominiinih yan maray isi Rabbih xaqul kobxisimu waamak meesita ama Qhuraanal meesis usun Yallak-sa awlaytuh loonum maloonuuy shafaaqatta keenih aba awlaytu malón Yallih xaqul, usun Yallak meesita mara yakkeenimkeh."
  6,52,"Nabiyow moominiiniy carraay saaku sinni Rabbih fooca edde faxak kaa taqbude kó luk daffeytaamak ken maxiiriyin, Nabiyow ama tumaleela abteemih cisaabak kaamol tumatan, atu abteemih cisaabak ken amol tumatan, tokkel atu ken xiiriytek, toysa daalimiinih yan marak numuk teyna akketto."
