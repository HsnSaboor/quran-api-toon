quran[27]{c,v,t}:
  37,127,"Eddeluk kay mari kaa dirabboyseeh, diggah usun gaaboysime loonuuh xayyowsime-lon girá digaaláh."
  37,128,"Yallih naqoosay Yalli isi racmat caglisey naggoyse akke waytek qibaadá kaah cagliseenimih sabbatah."
  37,129,"Kaadu Nabii Ilyaas meqe xagar- xagoo kee fayla kay amol cabne ellecabô maray kaak lakal yamaatuwaah arrabat."
  37,130,"Yallih xaquk nagaynan Nabii llyaasal yanay."
  37,131,"Diggah Nabii Tlyaas kah galatne innah Nanu meqe mara tonnal galatna."
  37,132,"Diggah Nabii Ilyaas ni-naqoosay teemenek numuk teyna."
  37,133,"Kaadu diggah Nabii Luut rubsumte farmoytiitik numuk teyna."
  37,134,"Nabiyow keenih cus; Nabii Luut kee kaal yeemene mara inkih digaalák naggosne waqdi."
  37,135,"Idaho daaqaynay (Nabii Luut barra kinnuk) digaalát raaqe maray finqitê luk raqte akke waytek koroositteemih sabbatah."
  37,136,"Lakat Nabii Luut marak aka maray raqqayey kaa dirabboyse bayisneh."
  37,137,"Kaadu diggah isin Makki maraw ken abuural taturak maacissan."
  37,138,"Kaadu bar elle taturtaanahak kas eile mageytaanaa? Ken geytem sin geytaamak."
  37,139,"Kaadu diggah Nabii Yuunus rubsumte farmoytiitik numuk teyna."
  37,140,"Nabiyow keenih cus ; Nabii Yuunus isi marih naqabuh sinaamak kibuk tan doynik fan kude waqdi."
  37,141,"Kaxxa haffó woo doynik marteeh tokkel meesiten waqdi doynik mari saami caxxa qideeh, Nabii Yuunus saami-caxxal как yeysen marih num yekke."
  37,142,"Badat kaa qideeniih, eddeluk kullunti kaa yunxuqe, usuk assacokka lem baahe numuh anuk."
  37,143,"Diggah usuk Yalla maggom cusa marih numuh suge wannay,"
  37,144,"Kullinti bagut edde ugtan ayrô fan sugak yen (qhiyaamah ayró kinnuk)."
  37,145,"Eddeluk kullinti baguk baddi afal decbol kaa qambisne usuk lakmisak."
  37,146,"Yaqhtiin deqsita cooxuk caxá (xalâ caxá kinnuk) kay amol nuysubuke."
  37,147,"Kaadu kay marak bool alfi yakke marah kaa rubne, hinnay wohuk fulaanah."
  37,148,"Eddeluk kaa nummayseeniih, edde raban wakti keenik yamaatem fanah ken hatkisneh."
  37,149,"Eddeluk nabiyow ken esser; ku- Rabbi say-xaylo leeh, usun lab- xaylo loonuu!"
  37,150,"Hinnak Malayka sayyoh ginnee usun abaluk?"
  37,151,"Oobbiyooy! diggah usun sinni diraabah iyyaanah,"
  37,152,"Yalli xaleh iyyan, diggah usun dirableelá kinnuk."
  37,153,"Yalli say-xayló dooritee lab- xaylok?"
