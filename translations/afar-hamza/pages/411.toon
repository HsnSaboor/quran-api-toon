quran[11]{c,v,t}:
  31,1,"Alif-Laam-Miim, (edde faxem Yalli yaaxige)."
  31,2,"Toh dudda-le (gufti taafe) cikmat-le kitaabih aayoota. (Qhuraan kinnuk)"
  31,3,"Amá kitaabih aayoota meqe maray taamá yessemeqqeh tirtóo kee nacrooru."
  31,4,"Usun salat soolisaah, zaká yacee mara, kaadu usun ellecaboh ayró asmatah nummaysa mara."
  31,5,"Too weelot weeloysime mari sinni Rabbik tirtô bagul yan шага, kaadu woo mari usun addunyaay akeeral yoffoofe (limaye mara) mara."
  31,6,"Kaadu sinaamak Yallih taaqatak sinam aylahissi haytam xaamita mari yan Yallih gitak sinam makkoysaanam keh ixxiga как aalle kalah. Kaadu Yallih aayoota anqasah haysitan, woo mari ken tayqunxeeh, wacarrissa digaalá- lon."
  31,7,"Kaadu Ni-aayoota (Qhuraan aayoota kinnuk) kaal tankirriyime waqdi, kaxxa-mariinitak derre teetit caba tet aabbeweeh innah, kay namma aytit qilsa tanih innah, toysa nabiyow qansarissa digaalál kaa ayti-kumus."
  31,8,"Diggah nummayseeh meqe taamoomi abbaasite mari niqmat-le jannoota-le,"
  31,9,"Tet addal waarak. Yallih xagni nummâ, kaadu Usuk mayso-li, naggaara."
  31,10,"Yalli qaranwa makaadó maleh gine tet kah tablen innah, kaadu baaxól qaleelá hee sin tasgayyeemik kaadu ummaanimik mutuccu ittam teetil fixiixise. Kaadu qaraanak lee oobisneeh, cooxuk ummaan qaynootay meqe teetil nuysubuke ginô tuxxiqih."
  31,11,"Ama ubullu haytaanam Yallih ginók, Kaak kalah taqbuden mari maca gineeh ?toysa a-korosey usun gineenim yoo uybulluyay, wonna hinnay daalimiin baxxaqqa- le makoh addat tanî kah usun gineenim malón."
