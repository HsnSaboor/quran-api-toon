quran[7]{c,v,t,f}:
  9,80,"Nabiyow ama munaafiqhiinih dambi-cabti esser hinnay dambi- cabti keenih messerin, atu malcina tabanih adda dambi-cabti keenih essertaway tohul Yalli dambi inkinnah keenih macaba, toh kah kinnim diggah usun Yallaa kee kay farmoytal koroositeenimih sabbata, Yalli isi taaqatak yewqe mara cakki gital tirri mahaa.",""
  9,81,"Munaafiqhiinik Yallih farmoyti tabuuk gaaduh yewqeek gamadal kay amri cineeh daffeyak raaqe mari keenik sinni daffeynat walliteh, sinni maaluuy sinni nafsih Yallih gital yangicilleenim mafaxinnoonuuy yinqibeenih, mariiy marak niqnat mawqina ittak iyyen, Nabiyow Jahannam gira niqnah wohuk gibduk raqta keenik ixxic, usun woh aaxiginnoonuy Nabiik raaqak manannon.",""
  9,82,"Toysa ama munaafiqhiin Yallih farmoytak abte raaqat dago wakti addunyal tasuulay, akeeral maggo wakti weqtay usun edde sugen koroosannuu kee abak sugen urna taamah galtoh.",""
  9,83,"Nabiyow Yalli tabuuk gaaduk munaafiqhiin buttak tú fanah Madiina koo gacseeh aka gaaduh kó luk yawqeenimih idini koo essereenik inkinnah wadiriik yo luk matawqaanaay inkinnah qaduwwit qeb yo luk mabtaana, diggah isin naharsi adda daffeynat leeddeenik raaqe mará luk daffeya (toh agabuuy, salaadaay, lakmisa mara kinnuk) keenik ixxic.",""
  9,84,"Nabiyow keenik rabeh yan marak inkinnah inki numul salat maabinaay maagaqah magaqal kaak masoolin, diggah usun Yallaa kee kay farmoytal koroositeeniih usun Yallih taaqatak yewqe marah anuk rabeenik.",""
  9,85,"Nabiyow munaafiqhiin maaluu kee ken xayloh manga massakaatin, cagalah Yalli addunyâ manol ken edde digaalaah ken roocitte usun koroosannut anuk tawqem faxak.",""
  9,86,"Nabiil suuray Yallal eemenaay kay farmoytâ luk jihaadah ingicilla itta obsimtek munaafiqhiinik gaddaliino leh yan mari idini koo esseraah, daffeyak raaqe mará luk nee cabaay nanay nee ixxic iyyen.",""
