quran[18]{c,v,t}:
  98,8,"Ken galto ken Rabbih xaqul Qhiyaamah ayro qadni deqsitta jannootay guba weeqaytitte как gexxa, umman kay addal waarak. Yalli meqe taamoomi keenik raabiteh, kaadu usun kaak raabiteenih keenih abe konnaba, woh isi Rabbik meesite marih galto."
  99,1,"Baaxó isi angoyyih tasgayyime waqdi."
  99,2,"Kaadu baaxó isi addal taniimiy qilsi tayyaaqe waqdi (rabtem tekkek wohuk kalah tanim tekkek)."
  99,3,"Kaadu seehadayti is lem macaay iyya wariggah?"
  99,4,"Woo ayró (qhiyaamah ayró) is isi bagul umaanee kee maqaanek abeenimih xaagu inkih warissah."
  99,5,"Diggah ku Rabbi tet amriseemih sabbatah."
  99,6,"Woo ayró sinam soolô ballaaqak taduureh fixiixih anuk, ken taamoomi ken yaybulloonuh ken elle galtoonuh."
  99,7,"Tokkel maqaanek qunxa xuuneyti qilsah gide abe num, wohih galto able íe."
  99,8,"Kaadu umaanek qunxa xuuneyti qilsah gide abe num, wohih galto able íe."
  100,1,"Yalli qaduwwí fanah sissikuk yarde faarisiy fuftoh fuf iyyal xiibite."
  100,2,"Edde luk xukuuqunut ardi gibdah xinkilliq yayyaaqe faarisil xiibite."
  100,3,"Edde luk qaduwwi maaca warara faarisil xiibite usuk garcit (karcit) anuk."
  100,4,"Tokkel is abtah tan ardih gibdah sawar (fulle) fuluk hayta."
  100,5,"Kaadu woo ardat isi macaxu qaduwwi macaxih addal macsissal xiibite."
  100,6,"Diggah, seehadayti isi Rabbih niqmat yangaddi kinni."
  100,7,"Kaadu diggah usuk wohul isi nafsil sumaaqita num kinni."
  100,8,"Kaadu diggah, usuk maaluh gibdi kacanu le num kinni."
  100,9,"Tokkel mayaaxiga innaa! seehadayti kaa qambaltam magooqat enni ittam Yalli yayyaaqu waa waqdi cisab kee galtoh?"
