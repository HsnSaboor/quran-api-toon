quran[28]{c,v,t,f}:
  83,7,"Nummah asmatah! umá marih kitab baaxok gubal sijjiin deqsita aracay ceya lei yan.",""
  83,8,"Sijjiin kinnim maca koo tiysixxigeeh?",""
  83,9,"Kitaabay yunkuttubey gaba как kaleeni kinni.",""
  83,10,"Woo ayró finqi yan dirabboysa marah.",""
  83,11,"Woh galtoh ayró (Qhiyaamah ayró kinnuk) dirabboysa тага.",""
  83,12,"Kaadu tet dirabbossam matan, ummaan caddok taturliy maggo dambilih yani akke waytek.",""
  83,13,"Ni Qhuraanih aayoota kaal yakriyen waqdi naharsi marih hayyayoonay tunkuttube iyye.",""
  83,14,"Tonna hinnay usuk Yallih kitaabâ ikkal, usun abak sugen urna taamoomi (dambi kinnuk) ken sorkocobaxitte buulteh Qhuraan nummaysaanamak.",""
  83,15,"Wonna hinnay diggah, usun (koros kinnuk) woo ayro (Qhiyaamah ayro kinnuk) sinni Rabbik rebsimaanaah kaa mayablan.",""
  83,16,"Tohuk lakal diggah, usun jaciim deqsitta girá cula mara kinnon.",""
  83,17,"Tohuk lakal: tah woo girah digaalay isin dirabboysak sugteeni keenik iyyan.",""
  83,18,"Nummah digga luk mcqe marih (moominiin kinnuk) kitab jannatak fayya le aracay Qilliyyiin deqsital y an.",""
  83,19,"Maca koo tiysixxigeeh Qilliyyuun kinnim?",""
  83,20,"Woh kitaabay yunkuttubeeh, gaba как kaleeni kinni.",""
  83,21,"Yalli xayyoyseh yan malayka kaah sumaaqitta.",""
  83,22,"Diggah meqe mari jannatal yalli keenih yeceeh yan niqmatat yan.",""
  83,23,"Sinni Rabbii kee usuk keenih massoyseemi fan Qaraakiy amok wagtan.",""
  83,24,"Niqmatat yaniinim keenik ken foocitteh wir kee nooril taaxige.",""
  83,25,"Liyyuk yan gocoyuy alifut yanik Ken yafqen.",""
  83,26,"Ellecabo kak miski suruylek, woo Niqmatih geytoh qalala mari qalalay.",""
  83,27,"Kaadu tasniim deqsitta darak tu kaat yasgalleen (daragu kinnuk).",""
  83,28,"Is (tasniim kinnuk) jannatti daray Yalli xayyoyseh yan mari как yaaqube kinni.",""
  83,29,"Diggah, isi taama yoysomme mari (koros kinnuk), yeemene maral asaaluk sugen addunyal anqasah.",""
  83,30,"Kaadu keenil dardaran (xaqxaqan) waqdi, intiitaa kee miniina sittah casak sugen keenit aban anqasah.",""
  83,31,"Kaadu sinni mará fanah yandabben waqdi, sattaluk andabbuk sugen moominiinit aben xagaa kee anqasah.",""
  83,32,"Kaadu moominiin yablen waqdi, diggah a mari makkoote mara axcuk sugen.",""
  83,33,"Kaadu ama koros moominiin dacrisa marah anuk ma rubsuminnon.",""
  83,34,"Edde luk Qhiyaamah ayro, yeemene mari korosul yasuuleeh, anqasah.",""
