quran[8]{c,v,t}:
  16,103,"Nummah tama koros cagalah Nabii Qhuraan barissam seehadaytu ittam naaxigeh, tokkel Nabii Mucammad edde barsaanah kak iyyan af, fan kak kelsaanam qajam numuuy, tah qarab afay baxxaqqa iyya kinniih Nabii Qarabtu kinnik Qajam num mannal kaa barsaa? iyyan."
  16,104,"Diggah Yallih aayoota nummayse waa mara Yalli tirri mahaay usun qansarissa digaala Ion akeeral."
  16,105,"Cagalah dirab ginnaasittam Yallih aayoota nummayse waa mara, woo mari usun dirableela kinnon."
  16,106,"Cagalah Yallal dirab ginnaasittam yeemenek lakal koroosanni qangarat yaabe numu, toysa woo numul Yallih Naqbi yan, koroosanni qangarat yaabankeh dirkisen numuy iimaanat lubbi satta kak iyyay rabi meesih teetit yaabe akke waytek, kinnih immay koroosanni qangarat lubbi satta kak axcuk yaabe numul, toysa too maral Yallih naqbi yaniih akeeral kaxxa digaala Ion."
  16,107,"Toh kah ken geytem diggah usun akeerak addunyâ manoo kee tet bilhada dooriteenimih sabbata, diggah Yalli koroosite mara tirri mahaa."
  16,108,"Woh Yalli koroosannut lubbitteey aytii kee intiita как alfe тага kinni, woo mari usun Yalli digaalak keenih massoyseemik garcite тага kinnon."
  16,109,"Nummaak diggah usun akeeral finqiteeh kasaarite mara kinnon."
  16,110,"Tohuk lakal diggah Nabiyow, ku Rabbi makkal boolayseeniih buíten maray koros digaalat mokkorimek lakal Madiinâ fanah guurumey sarra Yallih gital yingicilleeh gibdaabinal yisbire, diggah ku Rabbi keenit tekke mokkorok yotoobeenik lakal dambi cabti li xuwaw li kinni."
