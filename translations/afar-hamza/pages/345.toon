quran[17]{c,v,t,f}:
  23,43,"Yallih farmoytit dirabbosse ummattak faxe ummataay takkay tet finqah xagne waktik mataakumaay maraqta.",""
  23,44,"Tohuk lakat Ninni farmoytit itta kataatak rubne, ummaan ummattah tet farmoyti teetih amaatinnaanih waqdi kaa dirabbossah, tokkel garu-garu keenik katasne finqaa kee baatil, kaadu edde walalan mara ken abne keenil ciggila marah, Tokkel Yallih farmoytit nummaysewaa marah finqi yanay, Yalli isi Racmatak mayxaarah ken yayxaaray!",""
  23,45,"Tohuk lakat Nabii Muusaa kee kay toobokoyta Nabii Haaruun Ni-astootii (sagla astá kinnuk) kee baxxaqqa iyya Sumaaqal ken rubne.",""
  23,46,"Firqawnaa kee kay kaxxa- marâ fanah ken rubne, tokkel ken nammayal (Nabii Muusaa kee Nabii Haaruun kinnuk) yaamineenimik kaxxa mariiniteeniih sinam yadlumeeh biyaakaah amo keenil yaxxeere mara yekken.",""
  23,47,"Tokkel ninnah yan namma seehadaytuy ni-bisle nummasnaa? ken mari naqoosah innah neh Rammitak iyyen.",""
  23,48,"Tokkel ken nammay (Nabii Muusaa kee Nabii Haaruun kinnuk) dirabboyseeniih, badat finqite mara yekken.",""
  23,49,"Nummah Nabii Muusah tawraat kitab necee, kay mari tirri elle iyyamkeh.",""
  23,50,"Kaadu maryam baxa Nabii Qiisaa kee kay ina astay Ni-dudda elle yaaxigceni ken abneeh, baaxok fayya iyya aracay madabah missa meqey gexxa lee-lel dabqah ken hayne.",""
  23,51,"Kee A-farmoytittey meqe rizqhiy calaalik yani akumaay meqe taamoomi abbaasita, diggah anu isin abba haytaanam yaaxigi kinniyooh, sin taamoomik tu-yok maqellittak keenik iyye Yalli.",""
  23,52,"Diggah tama sin diini inki diini Yi-farmoytiitow, kaadu anu sin Rabbi kinniyok sin elle amrisem abtaanaah, sin как waaseemik waasimtaanamal yok meesita keenik iyye Yalli.",""
  23,53,"Ummatta isi diinil itta wayteeh, baxan baxsinteeh, hortá hortá tekke, külli butta keenik sinnih loonumut wallitaah yassokoote mara yekken cakkil yaniinim akkaluk.",""
  23,54,"Toysa Nabiyow ken (makki koros kinnuk) makoo kee ken agay- waagat edde ken cab, digaalá keenil cddc obta waktî fanah.",""
  23,55,"A-koros addunyal maaluu kee xaylo keenih kah naceem kayriy cakkisitaanay keenih niysissike yakkaleenii?",""
  23,56,"Cagalah Kayritte keenih kah naysissikem mokkoroo kee lawsiyya, kinnih immay usun woh yaaxige maray xanga-le hinna.",""
  23,57,"Diggah moominiin usun sinni Rabbik aban meesih gibdah bultuk (bohoy) iyyaanaah Yalli ken kak meesiiseemik cibbarsima mara kinnon.",""
  23,58,"Kaadu usun sinni Rabbih aayoota nummaysaah teetil taamita mara.",""
  23,59,"Kaadu usun sinni Rabbi inkittoysaah qibaada kaah caglisaah agleyta kaat haa mara hinnon.",""
