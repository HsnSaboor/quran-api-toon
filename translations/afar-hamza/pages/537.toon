quran[23]{c,v,t}:
  56,77,"Diggah, ta Qhuraan Nabii Mucammadal ﷺ oobisne, Qhuraanay nabay maqaane maggo kinni."
  56,78,"Usuk daccarsime kitaabih addal yan Yallih garil (lowcal macfuuz kinnuk)."
  56,79,"Qhuraan gabah xagtam matan Yalli satunnoyse malayka akke waytek, hinnay Yallat agleyta haanam kee janaabaa kee wadô sinnak saytunnoowe mara akke waytek."
  56,80,"A Qhuraanak oobiyyi ginô Rabbi Íe kabuk yekke."
  56,81,"A korosey A Qhuraanaa isin dirabbossaanam?"
  56,82,"Kaadu Yalli siinih yeceeh yan rizqhih (quusih) faatitiyyaa diggaluk isin dirabbossaanaah tangaddeenim?"
  56,83,"Siinik numuk teyni rooci garoyra yaafe waqdi gacissaanam maay duddan kay xagarah?"
  56,84,"Isin woo waqdi kay fan wagitak."
  56,85,"Nanu siinik kaal xayuk raqna able waytaanakkal."
  56,86,"Tokkel isin abtan taamal cisab как abe waanaah wohul galtime waa mara tekkeenik."
  56,87,"Isin nummat yaaba mara tekkeenik Rooci xagarah gacissaanam maay duddan (woh ma-duddan)."
  56,88,"A rabe num Yallal xayyoysime marih num yekkek,"
  56,89,"Toysa farakka Íe racmataay, ruffu edde iyyam kee naqiim deqsita jannat Íe akeeral."
  56,90,"Rabe num migdi marih num yekkek,"
  56,91,"Migdi marih num tekkeemih nagaynan lito Kaak iyyaanah."
  56,92,"Kaadu a-rabe num dirab leelah hoxa leelah num yekkek,"
  56,93,"Toysa qibnaytiinoh niqna как caddok taturte lee Íe."
  56,94,"Kaadu jaciim deqsitta girâ culim Íe galtoh tet digaala tammoysak."
  56,95,"Diggah Nabiyow ama kol gabbaqne yab, nummay asmat Íe kinniih agay waaga mali."
  56,96,"Toysa Nabiyow ku Rabbiy nabay dudda leh migooqaa kee weeloola saytunnos."
  57,1,"Yalla saytunnosseh qaranwah addaay, baaxoh addal tanim, Usuk (Yalli) maysoliy naggaarah yani."
  57,2,"Yalli qaranwaa kee baaxó mulki-le (reeda-le), usuk yaynuwweeh qidah kaadu Usuk ummaanimil qamal geyto-li (xiqto li)."
  57,3,"Yalli Usuk naharsittuy naharat tu- kak aneewayta kaadu ellecaboytay wadirit tu-как raaqe wayta, iró raaqaah kaak iró raqtam matan, qellitaah kaak xayuk raqtam matanaay, mablooli kaa matabla, kaadu Usuk ummaanim yaaxigi."
