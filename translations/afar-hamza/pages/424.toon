quran[7]{c,v,t,f}:
  33,44,"Yallat yangoorowen ayró ken salaamaqley keenil qidaana salaamaqleykum keenik iyyaanama, ken Rabbi meqe galtó keenih massoyse addunyaay akeeral.",""
  33,45,"Kee nabiyow! Nanu diggah ku- ummattal sumaaqitak, yeemene mara ayti-kumusak, cine mara meesiisak koo rubne.",""
  33,46,"Kaadu Yallâ fanah kay idnih sinam seecak koo rubneeh, atu nabiyow tirri iyyam faxa marah ura faanusih inna kinnito.",""
  33,47,"Kaadu nabiyow moominiin ayti- kumus diggah Yallak kaxxa muxxó loonumul (Jannatti kaloola kinnuk).",""
  33,48,"Kaadu koros kee munaafiqhiin kok ittam moggolinaay, ken adál ken ma-kataatinay koi baahaanam keenih cabaay, Yallal kelit. Yalli isil kelta mara dacayrih xiqahak addunyaay akeeral.",""
  33,49,"Kee yeemene maraaw! yeemene agabuk gennaaqó taxeen waqdi, wohuk lakat keenil orobtaanak duma ken cabteenik, qiddáy keenil loowittaana manton, toysa maaluk litoonumuk ken xaqmisaay, qax- meqe cabtih ken caba.",""
  33,50,"Кее a-nabiyow nanu diggah ku- agabuy le-yaras (mahari kinnuk) kah tecee koh calallosneeh xiqsisneh, kaadu Yalli xannabak koh yeceemik naqoosak ku- gaba timlikem koh calallosneeh xiqsisneh, kaadu ku-qammih say- xaylóoy, ku-abbah maqanxiixih say-xaylóoy, ku-inah saqalih say- xaylóoy, ku-inah maqanxiixih say-xaylóy kolluk guuroh tewqe koh calallosneeh xiqsisneh, kaadu moomintóh tan barrá isi nafsi nabiih teceeh, Nabii tet rihmisitam faxek cagalah koh calallosneeh xiqsisne nabiyow moominiinik fanaak yaras maleh. Nummah ken agabuu kee ken gaba timlike naqoosah fardi keenil abnem neexegeeh daabisneh (woh agabuk fereyik biso abte waanamaay, masrufuuy,) amah koh kah abneeh xiqsisnem ceyaa kee gibda koi akke wayta gidi nabiyow, Yalli dambi cabti-li, xuwaw-li kinni.",""
