quran[19]{c,v,t,f}:
  26,1,"Taa-Siin-Miim (edde faxem Yalli yaaxige).",""
  26,2,"Tah baxxaqqa-le Qhuraan kitaabih aayoota.",""
  26,3,"Nabiyow isi nafsi rookat finqissa, ama koros yeemene mara akke waanamih sabbatah.",""
  26,4,"Fanne Nee tekkek, qaraanak astay ken meesissay fillitte keenik xixxibaaneh rammak edde katewayta keenil (makki koros kinnuk) oobisenno.",""
  26,5,"Kaadu ama korosuh qusubuk ooba Qhuraanak Racmaan kinni Rabbih xaquk tu-keenih matamaata temeete tet tekkek, kaa dirabboysaanaah derre kaat cabak sugeenim akke waytek.",""
  26,6,"Toysa nummah usun Qhuraan dirabboyseeniih kaal anqaseenih, tokkel elle anqasak sugeenimih xaagi (Yallih digaala kinnuk) keenih amaate-le.",""
  26,7,"Kaadu A-koros baaxö fanah mawagittannaa! tet addal cooxuk kulli qaynatay qaxaleeh, meqek nuysubukeh gide?",""
  26,8,"Diggah tohut Yallih inkittinaanee kee kay dudda tascasse astá taniih, wohul keenik maggo mari yeemene mara makkon.",""
  26,9,"Diggah ku-Rabbi usuk Mayso-li xuwaw-li kinni.",""
  26,10,"Nabii Mucammadow isi marah cus: ku-Rabbi Nabii Muusah seeceeh, firqawni maray daalimiinih yanil gex kaak iyye waqdi.",""
  26,11,"Usun Firqawni mara, usun Yallih digaalák mameesitaanaa?",""
  26,12,"Nabii Muusa: yi-Rabbow diggah anu yoo dirabboysaanamak meesita iyye.",""
  26,13,"Kaadu usun yot aban dirabboysiyyah alil yok ceytaah, ku-farmoh gudduysiyyah arraba yok yaabc waytaamak meesitak, Jibriil yi-toobokoyta Haaruunû fanah kaa rub farmö gudduysiyyah yoo catamkeh iyye.",""
  26,14,"Kaadu firqawnaa kee firqawni mari dambi yot-le num keenik qideeh, woo caneh yoo qidaanamak meesita iyye Nabii Muusa.",""
  26,15,"Yalli Nabii Muusak: Aleey koo maqidaanak, koo kee ku- toobokoyta Nabii Haaruun ni- astooti luk gexa, diggah Nanu catoh siinî luk nan isin ittaanam kee siinil gacsaanam naabbchik iyye.",""
  26,16,"Tokkel isin firqawnal gexaay, diggah nanu ginô Rabbih namma farmoyta kinnino kaak ixxica.",""
  26,17,"Israa-iil xaylo cabaay, nelluk ken Rub kaak ixxica.",""
  26,18,"Firqawni Nabii Muusak: Ni addal alqih (saldih) anuk koo maqarsinninoo, kaadu maggo liggiditte ku-qumrik ni-addal masuginnitoo?kaak iyye.",""
  26,19,"Kaadu ku-uma taamay abteh iyya abteh (numtin qidim kinnuk), atu isih aben maqaane yangadde marih numuh anuk.",""
