quran[11]{c,v,t,f}:
  47,1,"Koroositeeh Yallih gitak (kay diinik) sinam waase mari, ken taamoomi Yalli bayseh.",""
  47,2,"Kaadu Yalla nummayseeh meqe- taamoomi abeeh, Mucammadal ﷺ obsime Qhuraan nummayse marah, usuk cakkil ken Rabbih xaquk oobe kitab kinni, ken Rabbi ken umaaneena keenik duugeeh, caagid keenik yeymeeqeh addunyaay akeeral.",""
  47,3,"Toh kah kinnim diggaluk koroosite mari baatil kataateeh, diggah yeemene mari sinni Rabbi-le kabuk yan cakki kataateemih sabbata, tonnaah Yalli ken ceelallo sinaamah baxxaqisa.",""
  47,4,"Yeemene maraw koroosite marat garaytan waqdi fillitte atkah keenik atuka, tohuk lakal ken boolassa haytan waqdi qidim kee muduumat, seewak axaw karriqqi (diggi) hayisa, wohuk gamadal annaak (cindah) ken fakiiy, fidá keenik bee tika, qeebi gaba kalia haah silac baaxol hayya haanam fanah, koros caagid too elle warraye inna kinni, Yalli faxinnay qeb maliinoh keenik (koros kinnuk) catoo kee qokol moominiinih akkuk yen, qeb maliinoh. Kinnih immay yalli qeebih sin kah amrisem garu-garut siinik mokkoruh abe, Yallih gitah qiddiime marak toysa Yalli ken taamoomi keenik ma baysa.",""
  47,5,"Tirri ken heeleeh ken caagid aymaaqele.",""
  47,6,"Kaadu jannat ken culusele, kaa ken aysaxxaguk (maraay-le arac aysaxxaguk).",""
  47,7,"Kee yalla nummayse maraw! Yalla qokolten sin tekkek (Yallih diinil), usuk qokle sin leeh, sin dadooba daabisele.",""
  47,8,"Koroosite mari finqah yan finqa-le kaadu Yalli ken taamoomi bayseh.",""
  47,9,"Too finqi ken kah geem diggah Yalli oobisem yinqibeenimiiy edde- luk, ken taama bayseh.",""
  47,10,"Baaxol ma-gexaana innaa keenik dumi marih ellecabo kah tekke inna yabloonuh? Yalli dabooqa keenil yiggiggileeh, bayseh, kaadu a koros wonnah tan digaala Íe.",""
  47,11,"Toh kah kinnim diggah Yalli yeemene marih awlaay, diggah koroosite mari awlah lem mali.",""
