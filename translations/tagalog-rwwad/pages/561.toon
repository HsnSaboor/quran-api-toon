quran[5]{c,v,t,f}:
  66,8,"O mga sumampalataya, magbalik-loob kayo kay Allāh sa isang pagbabalik-loob na tunay. Marahil ang Panginoon ninyo ay magtatakip para sa inyo sa mga masagwang gawa ninyo at magpapasok sa inyo sa mga hardin na dumadaloy mula sa ilalim ng mga ito ang mga ilog, sa Araw na hindi magpapahiya si Allāh sa Propeta at mga sumampalataya kasama sa kanya. Ang liwanag nila ay sisinag sa harapan nila at sa mga kanang kamay nila, habang nagsasabi: “Panginoon namin, lumubos Ka para sa amin ng liwanag<sup>4</sup> namin at magpatawad Ka sa amin; tunay na Ikaw sa bawat bagay ay May-kakayahan.”","[4] upang ligtas na makatawid sa tulay sa ibabaw ng Impiyerno."
  66,9,"O Propeta [Muḥammad], makibaka ka sa mga tagatangging sumampalataya at mga mapagpaimbabaw<sup>5</sup> at magpakabagsik ka sa kanila [sa digmaan]. Ang kanlungan nila ay ang Impiyerno. Kay saklap ang kahahantungan!","[5] sa pamamagitan ng pagpapatupad ng batas ng katarungan sa kanila."
  66,10,"Naglahad si Allāh ng isang paghahalintulad, para sa mga tumangging sumampalataya, sa maybahay ni Noe at maybahay ni Lot. Silang dalawa noon ay nasa ilalim ng dalawang lingkod kabilang sa mga lingkod Naming maaayos ngunit nagtaksil<sup>6</sup> silang dalawa sa dalawang ito kaya hindi nakapagdulot ang dalawang ito para sa kanilang dalawa mula kay Allāh ng anuman. Sasabihin: “Pumasok kayong dalawa sa Apoy kasama ng mga papasok.”","[6] sa pamamagitan ng pagsalungat sa mensahe na ipinadala sa mga asawa nila."
  66,11,"Naglahad si Allāh ng isang paghahalintulad, para sa mga sumampalataya, sa maybahay<sup>7</sup> ni Paraon noong nagsabi siya: “Panginoon ko, magpatayo Ka para sa akin sa piling Mo ng isang bahay sa Paraiso, magligtas Ka sa akin laban kay Paraon at sa [karumal-dumal na] gawain niya, at magligtas Ka sa akin laban sa mga taong tagalabag sa katarungan.”","[7] Si `Āsiyah sa wikang Arabe o Bithiah sa wikang Hebreo."
  66,12,"[Naglahad ng isang paghahalimbawa] kay Maria na anak ni `Imrān,<sup>8</sup> na nangalaga sa puri niya, kaya umihip Kami doon [sa bulsa ng baro] sa pamamagitan ng Espiritu Namin [na si Anghel Gabriel]. Nagpatotoo siya sa mga salita ng Panginoon niya at mga kasulatan Nito at siya noon ay kabilang sa mga masunurin [sa Panginoon].","[8] Amram sa Hebreo"
