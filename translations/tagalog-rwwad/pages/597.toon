quran[27]{c,v,t,f}:
  95,1,"Sumpa man sa igos at oliba,<sup>1</sup>","[1] na tumutubo sa Palestina, ang bayan ni Propeta Jesus"
  95,2,"sumpa man sa kabundukan ng Sinai,<sup>2</sup>","[2] na nakipag-usap doon si Propeta Moises kay Allāh"
  95,3,"sumpa man sa matiwasay na bayang ito;<sup>3</sup>","[3] ng Makkah na bayan ni Propeta Muhammad"
  95,4,"talaga ngang lumikha Kami sa tao sa isang pinakamagandang paghuhubog.",""
  95,5,"Pagkatapos nagpanauli Kami sa kanya sa pinakamababa sa mga mababa,",""
  95,6,"maliban sa mga sumampalataya at gumawa ng mga maayos sapagkat ukol sa kanila [sa Paraiso] ay isang pabuyang hindi matitigil.",""
  95,7,"Kaya ano ang nagpapasinungaling sa iyo, matapos nito, sa [Araw ng] Pagtutumbas?",""
  95,8,"Hindi ba si Allāh ay ang pinakahukom ng mga hukom?",""
  96,1,"Bumasa ka sa ngalan ng Panginoon mo na lumikha,",""
  96,2,"lumikha sa tao mula sa isang malalinta.",""
  96,3,"Bumasa ka at ang Panginoon mo ay ang Pinakamapagbigay,",""
  96,4,"na nagturo sa pamamagitan ng panulat,",""
  96,5,"nagturo sa tao ng hindi nito nalaman.",""
  96,6,"Aba’y hindi! Tunay na ang tao ay talagang nagmamalabis",""
  96,7,"dahil nakakita siya sa sarili niya na nakasapat.<sup>1</sup>","[1] sa yaman at katayuan sa buhay"
  96,8,"Tunay na tungo sa Panginoon mo ang [huling] pagbabalikan.",""
  96,9,"Nakakita ka ba sa sumasaway",""
  96,10,"sa isang lingkod [ni Allāh] kapag nagdasal ito?",""
  96,11,"Nakakita ka ba kung siya ay nasa patnubay,",""
  96,12,"o nag-utos ng pangingilag magkasala?",""
  96,13,"Nakakita ka ba kung nagpasinungaling siya [inihatid ng Sugo] o tumalikod siya?",""
  96,14,"Hindi ba siya nakaalam na si Allāh ay nakakikita [ng ginagawa niya]?",""
  96,15,"Aba’y hindi! Talagang kung hindi siya tumigil ay talagang hahablot nga Kami sa bumbunan:",""
  96,16,"isang bumbunan na nagsisinungaling, nagkakamali.",""
  96,17,"Kaya tumawag siya sa kapulungan niya.",""
  96,18,"Tatawag Kami sa mga bantay [ng Impiyerno].<sup>2</sup>","[2] ang mga anghel na mababagsik"
  96,19,"Aba’y hindi! Huwag kang tumalima sa kanya, magpatirapa ka, at lumapit ka [kay Allāh].",""
