quran[28]{c,v,t,f}:
  69,35,"Kaya walang ukol sa kanya sa Araw na ito rito na isang tagapagtanggol,",""
  69,36,"at walang pagkain kundi mula sa isang tagas ng sugat.",""
  69,37,"Walang kakain niyon kundi ang mga nagkakasala.",""
  69,38,"Kaya talagang Ako ay sumusumpa sa anumang nakikita ninyo",""
  69,39,"at anumang hindi ninyo nakikita.",""
  69,40,"Tunay na [ang Qur’ān na] ito ay talagang sinabi [ni Allāh] sa isang Sugong marangal.",""
  69,41,"Ito ay hindi sinabi ng isang manunula. Kaunti ang sinasampalatayanan ninyo!",""
  69,42,"Hindi [ito] sinabi ng isang manghuhula. Kaunti ang isinasaalaala ninyo!",""
  69,43,"Isang pagbababa [ito] mula sa Panginoon ng mga nilalang.",""
  69,44,"Kung sakaling nagsabi-sabi siya<sup>4</sup> laban sa Amin ng ilang mga sabi-sabi,","[4] Ibig sabihin: si Propeta Muhammad."
  69,45,"talaga sanang dumaklot Kami sa kanya sa pamamagitan ng kanang kamay,",""
  69,46,"pagkatapos talaga sanang pumutol Kami mula sa kanya ng ugat sa puso,",""
  69,47,"saka walang kabilang sa inyo na isa man, na para sa kanya ay mga makahahadlang [sa Amin].",""
  69,48,"Tunay na [ang Qur’ān na] ito ay talagang isang pagpapaalaala para sa mga tagapangilag magkasala.",""
  69,49,"Tunay na Kami ay talagang nakaaalam na mayroon sa inyo na mga tagapagpasinungaling.",""
  69,50,"Tunay na ito ay talagang isang [dahilan ng] panghihinayang sa mga tagatangging sumampalataya.",""
  69,51,"Tunay na [ang Qur’ān na] ito ay talagang ang katotohanan ng katiyakan.",""
  69,52,"Kaya magluwalhati ka sa ngalan ng Panginoon mo, ang Sukdulan.",""
  70,1,"Humingi ang isang humihingi ng isang pagdurusang magaganap.",""
  70,2,"Para sa mga tagatangging sumampalataya, wala para ritong isang tagahadlang",""
  70,3,"laban kay Allāh na may mga pampanik.",""
  70,4,"Papanik ang mga anghel at ang Espiritu<sup>1</sup> sa Kanya sa isang araw na ang sukat nito ay limampung libong taon.","[1] Si Anghel Gabriel."
  70,5,"Kaya magtiis ka nang pagtitiis na marilag.<sup>2</sup>","[2] na walang panghihinawa at waking paghihinaing"
  70,6,"Tunay na sila ay nagtuturing na [ang pagdurusang] ito ay malayo",""
  70,7,"samantalang nagtuturing Kaming ito ay malapit,",""
  70,8,"sa Araw na ang langit ay magiging para bang latak ng langis,<sup>3</sup>","[3] O lusaw na tanso, O lusaw na tingga, O lusaw na pilak."
  70,9,"ang mga bundok ay magiging para bang nilipad na lana,",""
  70,10,"at walang magtatanong<sup>4</sup> na isang kaanak<sup>5</sup> sa isang kaanak,","[4] O manghihingi ng anuman\n[5] O kaibigan."
