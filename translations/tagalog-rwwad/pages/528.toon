quran[24]{c,v,t,f}:
  53,45,"Na Siya ay lumikha sa magkaparis, ang lalaki at ang babae,",""
  53,46,"mula sa patak kapag ibinuhos ito.",""
  53,47,"Na nasa Kanya ang pagpapaluwal na iba pa.<sup>4</sup>","[4] Ibig sabihin: ang pagpapanumbalik ng buhay sa patay."
  53,48,"Na Siya ay nagpayaman at nagbigay-kasiyahan.",""
  53,49,"Na Siya ay ang Panginoon ng [bituing] Sirius.<sup>5</sup>","[5] Ang bituin na sinasamba noon kasama kay Allāh ng ilan sa mga tagapagtambal."
  53,50,"Na Siya ay nagpahamak sa [liping] `Ād na sinauna",""
  53,51,"at [liping] Thamūd, kaya hindi Siya nagtira.",""
  53,52,"[Nagpahamak Siya] sa mga kababayan ni Noe bago pa niyan; tunay na sila dati ay higit na tagalabag sa katarungan at higit na tagapagmalabis.",""
  53,53,"Ang itinaob ay pinalagpak Niya,",""
  53,54,"saka bumalot Siya sa mga ito ng ibinalot Niya.",""
  53,55,"Kaya hinggil sa alin sa mga grasya ng Panginoon mo nagtataltalan ka?",""
  53,56,"[Ang Sugong] ito ay isang mapagbabala kabilang sa mga mapagbabalang sinauna.",""
  53,57,"Nalapit ang Papalapit.",""
  53,58,"Walang ukol dito bukod pa kay Allāh na isang tagahawi.",""
  53,59,"Kaya ba sa salaysay na ito nagtataka kayo?",""
  53,60,"Tumatawa kayo at hindi kayo umiiyak,",""
  53,61,"habang kayo ay mga nagsasaya.",""
  53,62,"Kaya magpatirapa kayo kay Allāh at sumamba kayo.",""
  54,1,"Napalapit ang Huling Sandali at nabiyak<sup>1</sup> ang buwan [sa dalawa].","[1] o nabaak."
  54,2,"Kung makakikita sila [na mga tagatangging sumampalataya] ng isang himala ay aayaw sila at magsasabi sila: “Isang panggagaway na nagpapatuloy.”",""
  54,3,"Nagpasinungaling sila [sa Qur’ān] at sumunod sila sa mga pithaya nila. Bawat bagay ay mananahan.",""
  54,4,"Talaga ngang dumating sa kanila mula sa mga balita [ng mga kalipunan] ang may pantaboy [sa kawalang-pananampalataya].",""
  54,5,"[Ang Qur’ān ay] isang masidhing karunungan, ngunit hindi nagpapakinabang [sa kanila] ang mga babala.",""
  54,6,"Kaya tumalikod ka sa kanila [hanggang] sa araw na mananawagan ang [anghel na] tagapanawagan tungo sa isang bagay na kakila-kilabot.",""
