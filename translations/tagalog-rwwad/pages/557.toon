quran[9]{c,v,t,f}:
  64,10,"Ang mga tumangging sumampalataya at nagpasinungaling sa mga talata Namin [sa Qur’ān], ang mga iyon ay ang mga maninirahan sa Apoy [ng Impiyerno] bilang mga mananatili roon. Kay saklap ang kahahantungan!",""
  64,11,"Walang tumama na anumang kasawian [sa sinuman] malibang ayon sa pahintulot ni Allāh. Ang sinumang sumasampalataya kay Allāh ay magpapatnubay Siya sa puso nito. Si Allāh sa bawat bagay ay Maalam.",""
  64,12,"Tumalima kayo kay Allāh at tumalima kayo sa Sugo [na si Propeta Muḥammad]. Kaya kung tumalikod kayo, tanging kailangan sa Sugo Namin ang pagpapaabot na malinaw [ng mensahe].",""
  64,13,"Si Allāh, walang Diyos [na karapat-dapat] kundi Siya. Kay Allāh ay manalig ang mga mananampalataya.",""
  64,14,"O mga sumampalataya, tunay na mayroon sa mga maybahay ninyo at mga anak ninyo na kaaway para sa inyo<sup>1</sup> kaya mag-ingat kayo sa kanila. Kung magpapaumanhin kayo, magpapalampas kayo,<sup>2</sup> at magpapatawad kayo, tunay na si Allāh ay Mapagpatawad, Maawain.","[1] dahil sa pag-abala nila sa inyo sa pag-alaala kay Allāh at pakikibaka sa landas Niya\n[2] ng mga kamalian nila sa inyo at sa mga usaping pangmundo."
  64,15,"Ang mga yaman ninyo at ang mga anak ninyo ay isang tukso lamang samantalang si Allāh sa ganang Kanya ay may isang pabuyang sukdulan.",""
  64,16,"Kaya mangilag kayong magkasala kay Allāh sa abot ng makakaya ninyo, makinig kayo, tumalima kayo, at gumugol kayo [sa landas ni Allāh] ng isang kabutihan para sa mga sarili ninyo. Ang sinumang ipinagsanggalang sa kasakiman ng sarili niya, ang mga iyon ay ang mga magtatagumpay.",""
  64,17,"Kung magpapautang kayo kay Allāh ng isang pagpapautang na maganda<sup>3</sup> ay magpapaibayo Siya nito para sa inyo at magpapatatawad Siya sa inyo. Si Allāh ay Mapagpasalamat, Matimpiin,","[3] Ibig sabihin: magkalob kaya mula sa mga yaman ninyo alang-alang sa Kanya."
  64,18,"ang Tagaalam sa nakalingid at nasasaksihan, ang Makapangyarihan, ang Marunong.",""
