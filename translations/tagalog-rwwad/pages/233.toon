quran[11]{c,v,t,f}:
  11,98,"Mangunguna siya sa mga tao niya sa Araw ng Pagbangon saka maghahatid siya sa kanila sa Apoy. Kay saklap ang hatirang paghahatiran!",""
  11,99,"Pinasundan sila rito [sa Mundo] ng isang sumpa at sa Araw ng Pagbangon. Kay saklap ang handog na inihandog [sa kanila]!",""
  11,100,"Iyon ay bahagi ng mga balita ng mga pamayanan na isinasalaysay Namin sa iyo. Mayroon sa mga itong nakatayo pa at ginapas<sup>14</sup> na.","[14] Ibig sabihin: pinawi na kaya walang natirang bakas dito."
  11,101,"Hindi lumabag sa katarungan sa kanila subalit lumabag sila sa katarungan sa mga sarili nila<sup>15</sup> saka walang naidulot sa kanila na anuman ang mga diyos na dinadalanginan nila bukod pa kay AllƒÅh noong dumating ang pasya ng Panginoon mo. Walang naidagdag ang mga ito sa kanila na iba pa sa pagpapahamak.","[15] dahil sa paghahatid sa mga ito sa mga hatiran ng kapahamakan"
  11,102,"Gayon ang pagdaklot ng Panginoon mo nang dumaklot Siya sa mga pamayanan samantalang ang mga ito ay lumalabag sa katarungan. Tunay na ang pagdaklot Niya ay masakit, matindi.",""
  11,103,"Tunay na sa gayon ay talagang may tanda para sa sinumang nangamba sa pagdurusa sa Kabilang-buhay. Iyon ay araw na titipunin para roon ang mga tao at iyon ay araw na sasaksihan [ng lahat].",""
  11,104,"Hindi Kami nagpapahuli niyon maliban sa isang taning na mabibilang.",""
  11,105,"Sa araw na darating iyon, walang nagsasalita na isang kaluluwa malibang ayon sa pahintulot Niya, saka mayroon sa kanilang malumbay at maligaya.",""
  11,106,"Hinggil sa mga malulumbay, sa Apoy [sila]. Ukol sa kanila roon ay singhal at singhot,",""
  11,107,"bilang mga mananatili roon hanggat tumatagal ang mga langit at ang lupa maliban sa niloob ng Panginoon mo. Tunay na ang Panginoon mo ay palagawa ng anumang ninanais Niya.",""
  11,108,"Hinggil sa mga liligaya, sa Paraiso [sila] bilang mga mananatili roon hanggat tumatagal ang mga langit at ang lupa maliban sa niloob ng Panginoon mo, bilang bigay na hindi mapapatid.",""
