quran[7]{c,v,t,f}:
  29,39,"[Nagpahamak Kami] kina Qārūn, Paraon, at Hāmān. Talaga ngang naghatid sa kanila si Moises ng mga patunay na malinaw ngunit nagmalaki sila sa lupain at hindi sila noon mga nakauuna.<sup>11</sup>","[11] sa pagtakas sa parusa ni Allāh"
  29,40,"Kaya sa bawat isa ay dumaklot Kami dahil sa pagkakasala nito sapagkat kabilang sa kanila<sup>12</sup> ay pinadalhan Namin ng isang unos ng mga bato, kabilang sa kanila<sup>13</sup> ay kinuha ng hiyaw, kabilang sa kanila<sup>14</sup> ay ipinalamon Namin sa lupa, at kabilang sa kanila<sup>15</sup> ay nilunod Namin. Hindi si Allāh naging ukol na lumabag sa katarungan sa kanila subalit sila noon sa mga sarili nila ay lumalabag sa katarungan.","[12] na mga kakabayan ni Lot\n[13] na liping Thamūd at mga kalipi ni Shu`ayb\n[14] na si Qārūn\n[15] na mga kababaya nina Noe at Paraon"
  29,41,"Ang paghahalintulad sa mga gumawa sa bukod pa kay Allāh bilang mga katangkilik<sup>16</sup> ay gaya ng paghahalintulad sa gagamba noong gumawa ito ng isang bahay. Tunay na ang pinakamarupok sa mga bahay ay talagang ang bahay ng gagamba, kung sakaling sila ay naging nakaaalam.","[16] bilang tagapagtanggol, tagapag-alag, tagapagligtas"
  29,42,"Tunay na si Allāh ay nakaaalam sa dinadalanginan nila bukod pa sa Kanya na anuman. Siya ay ang Makapangyarihan, ang Marunong.",""
  29,43,"Ang mga paghahalintulad na iyon ay inilalahad Namin para sa mga tao. Walang nakapag-uunawa sa mga ito kundi ang mga nakaaalam.",""
  29,44,"Lumikha si Allāh ng mga langit at lupa ayon sa katotohanan. Tunay na sa gayon ay talagang may tanda para sa mga mananampalataya.",""
  29,45,"Bigkasin mo ang ikinasi sa iyo mula sa Aklat at panatilihin mo ang pagdarasal; tunay na ang pagdarasal ay sumasaway sa kahalayan at nakasasama. Talagang ang pag-alaala kay Allāh ay higit na malaki.<sup>17</sup> Si Allāh ay nakaaalam sa anumang niyayari ninyo.","[17] sa lahat ng mga anyo ng pagsamba at sa pagpigil sa bawat masamang gawa"
