quran[11]{c,v,t,f}:
  33,63,"Nagtatanong sa iyo ang mga tao tungkol sa Huling Sandali.<sup>14</sup> Sabihin mo: “Tanging ang kaalaman doon ay nasa kay Allāh. Ano ang nagpapabatid sa iyo na harinawa ang Huling Sandali ay nagiging malapit na?”","[14] Araw ng Pagbuhay at Paghuhukom"
  33,64,"Tunay na si Allāh ay sumumpa ng mga tagatangging sumasampalataya at naghanda para sa kanila ng isang liyab.",""
  33,65,"Bilang mga mananatili roon magpakailanman, hindi sila makatatagpo ng isang katangkilik ni isang mapag-adya.",""
  33,66,"Sa Araw na itataob ang mga mukha nila sa Apoy ay magsasabi sila: “O kung sana kami ay tumalima kay Allāh at tumalima sa Sugo.”",""
  33,67,"Magsasabi sila: “O Panginoon namin, tunay na kami ay tumalima sa mga pinapanginoon namin at mga malaking tao sa amin ngunit nagligaw sila sa amin palayo sa landas [ng Islām].",""
  33,68,"O Panginoon namin, magbigay Ka sa kanila ng dalawang ibayo mula sa pagdurusa at sumpain Mo sila nang isang sumpang malaki.”",""
  33,69,"O mga sumampalataya, huwag kayong maging gaya ng mga nananakit kay Moises, ngunit nagpawalang-kapintasan sa kanya si Allāh laban sa sinabi nila. Siya noon sa ganang kay Allāh ay pinarangalan.",""
  33,70,"O mga sumampalataya, mangilag kayong magkasala kay Allāh<sup>15</sup> at magsabi kayo ng isang sinasabing tama,","[15] sa pamamagitan ng pagtalima sa Kanya at pag-iwas sa mga ipinagbabawal."
  33,71,"magsasaayos Siya para sa inyo ng mga gawain ninyo<sup>16</sup> at magpapatatawad Siya para sa inyo ng mga pagkakasala ninyo. Ang sinumang tumatalima kay Allāh at sa Sugo Niya ay nagtamo nga ng isang pagkatamong sukdulan.<sup>17</sup>","[16] na tatanggapin Niya mula sa inyo.\n[17] Ibig sabihin: na kaligtasan mula sa Impiyerno at pagpasok sa Paraiso."
  33,72,"Tunay na Kami ay nag-alok ng pagtitiwala sa mga langit, lupa, at mga bundok; ngunit tumanggi ang mga ito na pumasan niyon at nabagabag ang mga ito roon, at pumasan naman niyon ang tao; tunay na siya ay naging napakamapaglabag sa katarungan, napakamangmang [sa kahihinatnan nito].",""
  33,73,"[Ito ay] upang pagdusahin ni Allāh ang mga lalaking mapagpaimbabaw at ang mga babaing mapagpaimbabaw, at ang mga lalaking tagapagtambal at ang mga babaing tagapagtambal, at [upang] tumanggap si Allāh ng pagbabalik-loob sa mga lalaking mananampalataya at mga babaing mananampalataya. Laging si Allāh ay Mapagpatawad, Maawain.",""
