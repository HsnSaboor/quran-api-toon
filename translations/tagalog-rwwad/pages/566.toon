quran[18]{c,v,t,f}:
  68,43,"Nagtataimtim ang mga paningin nila, may lumulukob sa kanila na isang kaabahan samantalang sila nga dati ay inaanyayahan sa pagpatirapa habang sila ay malusog.",""
  68,44,"Kaya hayaan mo Ako at ang sinumang nagpapasinungaling sa pahayag [ng Qur’ān na ito]; mag-uunti-unti Kami sa kanila [tungo sa pagdurusa] mula sa hindi nila nalalaman.",""
  68,45,"Magpapalugit Ako para sa kanila. Tunay na ang panlalansi Ko ay matibay.",""
  68,46,"O nanghihingi ka ba sa kanila ng isang pabuya [dahil sa pag-aanyaya] kaya sila dahil sa isang pagkakamulta ay mga napabibigatan?",""
  68,47,"O taglay ba nila ang [kaalaman sa] nakalingid kaya sila ay nagsusulat [nito]?",""
  68,48,"Kaya magtiis ka sa hatol ng Panginoon mo at huwag kang maging gaya ng kasamahan ng isda<sup>8</sup> noong nanawagan siya habang siya ay nahahapis.","[8] Si Propeta Jonas (sumakanya ang pangangalaga)."
  68,49,"Kung sakaling hindi nakaabot sa kanya ang isang biyaya mula sa Panginoon niya ay talaga sanang ihinagis siya sa kahawanan samantalang siya ay pinupulaan.",""
  68,50,"Ngunit humirang sa kanya ang Panginoon niya, saka gumawa sa kanya kabilang sa mga maayos.",""
  68,51,"Tunay na halos ang mga tumangging sumampalataya ay talagang magpapadulas sa iyo sa pamamagitan ng mga tingin nila noong nakarinig sila sa paalaala [ng Qur’ān] at nagsasabi sila: “Tunay na siya ay talagang isang baliw.”",""
  68,52,"Walang iba [ang Qur’ān na] ito kundi isang paalaala [mula kay Allāh] para sa mga nilalang.",""
  69,1,"Ang Magkakatotoo.",""
  69,2,"Ano ang Magkakatotoo?",""
  69,3,"Ano ang nagpabatid sa iyo kung ano ang Magkakatotoo?",""
  69,4,"Nagpasinungaling ang [liping] Thamūd at ang [liping] `Ād sa Tagadagok.<sup>1</sup>","[1] na dadagok sa mga tao dahil sa tindi ng mga hilakbot sa Araw ng Pagbangon"
  69,5,"Kaya hinggil naman sa [liping] Thamūd, ipinahamak sila sa pamamagitan ng labis-labis [na sigaw].",""
  69,6,"Hinggil naman sa [liping] `Ād, ipinahamak sila sa pamamagitan ng isang hanging malamig<sup>2</sup> na nangangalit.","[2] O humahagunot."
  69,7,"Nagpataw Siya nito sa kanila ng pitong gabi at walong araw na magkakasunod, kaya makakikita ka sa mga tao roon na mga nakabuwal na para bang sila ay mga tuod ng punong datiles na hungkag.",""
  69,8,"Kaya nakakikita ka ba para sa kanila ng anumang natitira?",""
