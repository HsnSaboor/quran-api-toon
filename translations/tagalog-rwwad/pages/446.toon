quran[24]{c,v,t,f}:
  37,1,"Sumpa man [ni Allāh] sa mga [anghel na] nakahanay sa isang hanay [para sa pagsamba sa Kanya],",""
  37,2,"saka sa mga [mga anghel na] tagapagtabog sa isang pagtatabog [ng mga ulap],",""
  37,3,"saka sa mga [anghel na] bumibigkas ng isang paalaala [ni Allāh];",""
  37,4,"tunay na ang Diyos ninyo ay talagang nag-iisa,",""
  37,5,"ang Panginoon ng mga langit at lupa at anumang nasa pagitan ng mga ito at ang Panginoon ng mga silangan.",""
  37,6,"Tunay na Kami ay gumayak sa langit na pinakamababa ng gayak: ang mga tala,",""
  37,7,"at bilang pangangalaga laban sa bawat demonyong naghihimagsik.",""
  37,8,"Hindi sila nakikinig-kinig sa konsehong pinakamataas [malibang] habang pinupukol sila mula sa bawat gilid",""
  37,9,"sa isang pagpapalayas. Ukol sa mga ito ay isang pagdurusang palagian,",""
  37,10,"maliban sa sinumang humahablot ng hablot [na salita] ngunit sinusundan siya ng isang ningas na nanunuot.",""
  37,11,"Kaya magsiyasat ka sa kanila [na nagkakaila ng pagkabuhay]: “Sila ba ay higit na matindi sa pagkakalikha o ang [ibang] nilikha Namin?” Tunay na Kami ay lumikha sa kanila mula sa isang putik na malagkit.",""
  37,12,"Bagkus namangha ka [sa kapalaluan nila] habang nanunuya sila [sa iyo at sa Qur’ān].",""
  37,13,"Kapag pinaalalahanan sila ay hindi sila nag-aalaala.",""
  37,14,"Kapag nakakita sila ng isang tanda ay ipinatutuya nila.",""
  37,15,"Nagsasabi sila: “Walang iba ito kundi isang panggagaway na malinaw.",""
  37,16,"Kapag namatay ba kami at kami ay naging alabok at mga buto, tunay bang kami ay talagang mga bubuhayin [mula sa pagkamatay]",""
  37,17,"at ang mga ninuno ba naming sinauna?”",""
  37,18,"Sabihin mo: “Oo, at kayo ay mga aabahin.”",""
  37,19,"Saka ito ay nag-iisang bulyaw lamang, saka biglang sila ay nakatingin.",""
  37,20,"Magsasabi sila: “O kapighatian sa amin! Ito ay ang Araw ng Pagtutumbas.”",""
  37,21,"[Sasabihin sa kanila:] “Ito ay ang Araw ng Pagpapasya na kayo dati dito ay nagpapasinungaling.”",""
  37,22,"[Sasabihin sa mga anghel]: “Kalapin ninyo ang mga lumabag sa katarungan, ang mga kauri nila, at ang anumang dati nilang sinasamba",""
  37,23,"bukod pa kay Allāh, saka patnubayan ninyo sila tungo sa landasin ng Impiyerno,",""
  37,24,"at patigilin ninyo sila; tunay na sila ay mga pananagutin.”",""
