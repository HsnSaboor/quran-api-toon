quran[4]{c,v,t,f}:
  24,28,"Kaya kung hindi kayo nakatagpo sa mga iyon ng isa man ay huwag kayong pumasok sa mga iyon hanggang sa ipinahintulot sa inyo. Kung sinabi sa inyo: “Bumalik kayo,” bumalik kayo. Ito ay higit na busilak para sa inyo. Si Allāh sa anumang ginagawa ninyo ay Maalam.",""
  24,29,"Wala sa inyong paninisi na pumasok kayo [nang walang pagpapaalam] sa mga bahay na hindi tinitirahan, na sa mga ito ay may isang natatamasa para sa inyo. Si Allāh ay nakaaalam sa anumang inilalantad ninyo at anumang inililihim ninyo.",""
  24,30,"Sabihin mo sa mga lalaking mananampalataya na magbaba sila ng mga paningin nila<sup>4</sup> at mag-ingat sila ng mga ari nila.<sup>5</sup> Iyon ay higit na busilak para sa kanila. Tunay na si Allāh ay Mapagbatid sa anumang niyayari nila.","[4] Ibig sabihin: magpigil tumingin sa hindi ipinahihintulot sa kanila gaya ng mga di-kaanu-anong babae at mga kahubaran.\n[5] laban sa pagkakasadlak nito sa ipinagbabawal gaya ng pangangalunya."
  24,31,"Sabihin mo sa mga babaing mananampalataya na magbaba sila ng mga paningin nila,<sup>6</sup> mangalaga sila sa mga ari nila,<sup>7</sup> huwag silang maglantad ng gayak<sup>8</sup> nila maliban sa nakalitaw na mula rito,<sup>9</sup> magpaabot sila ng mga belo nila sa mga dibdib nila, huwag silang maglantad ng gayak nila maliban sa mga asawa nila, o mga ama nila, o mga ama ng mga asawa nila, o mga lalaking anak nila, o mga lalaking anak ng mga asawa nila, o mga lalaking kapatid nila, o mga lalaking anak ng mga lalaking kapatid nila, o mga lalaking anak ng mga babaing kapatid nila, o mga kapwa babae nila, o mga [aliping] minay-ari ng mga kanang kamay nila, o mga tagapaglingkod na hindi mga may pagnanasa kabilang sa mga lalaki, o mga batang lalaking hindi nakabatid sa mga kahubaran ng mga babae. Huwag silang magpadyak ng mga paa nila upang malaman ang ikinukubli nila mula sa gayak nila. Magbalik-loob kayo kay Allāh nang lahatan, O mga mananampalataya, nang sa gayon kayo ay magtatagumpay.","[6] magpigil sa pagtingin sa hindi ipinahihintulot sa kanila gaya ng mga kahubaran\n[7] laban sa kahalayan at sa pamamagitan ng hindi paglalantad\n[8] sa mga di-kaanu-anong lalaki\n[9] na hindi maaaring ikubli gaya ng mga damit"
