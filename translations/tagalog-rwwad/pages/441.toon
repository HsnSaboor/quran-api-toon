quran[15]{c,v,t,f}:
  36,13,"Maglahad ka para sa kanila ng isang paghahalintulad [na kasaysayan] ng mga naninirahan sa pamayanan [ng Antioquia] noong dumating doon ang mga isinugo,",""
  36,14,"noong nagsugo Kami sa kanila ng dalawa [sa mga apostol ni Jesus] ngunit nagpasinungaling sila sa kanilang dalawa kaya kinatigan Namin ng ikatlo, saka nagsabi sila: “Tunay na kami sa inyo ay mga isinugo.”",""
  36,15,"Nagsabi ang mga iyon: “Walang iba kayo kundi mga taong tulad namin. Hindi nagpababa ang Napakamaawain ng anuman. Walang iba kayo kundi nagsisinungaling.”",""
  36,16,"Nagsabi sila [sa mga tao ng pamayanan]: “Ang Panginoon namin ay nakaaalam na tunay na Kami sa inyo ay talagang mga isinugo.”",""
  36,17,"Walang kailangan sa Amin kundi ang pagpapaabot na malinaw [ng mensahe ng Panginoon].",""
  36,18,"Nagsabi ang mga iyon [sa mga apostol]: “Tunay na kami ay nag-ugnay ng kamalasan sa inyo. Talagang kung hindi kayo titigil ay talagang babato nga kami sa inyo at talagang may sasalingin nga sa inyo mula sa amin na isang pagdurusang masakit.”",""
  36,19,"Nagsabi [ang mga apostol]: “Ang kamalasang inuugnay ninyo ay kasama sa inyo. Kung pinaalalahanan ba kayo, [mag-uugnay kayo ng kamalasan]? Bagkus kayo ay mga taong nagmamalabis.”",""
  36,20,"May dumating mula sa pinakaliblib ng lungsod na isang lalaking<sup>3</sup> tumatakbo, na nagsabi: “O mga kababayan ko, sumunod kayo sa mga isinugo.","[3] si Ḥabīb na karpintero"
  36,21,"Sumunod kayo sa mga hindi humihingi sa inyo ng isang pabuya at sila ay mga napapatnubayan.",""
  36,22,"Ano ang mayroon sa akin na hindi ako sumasamba sa lumalang sa akin at tungo sa Kanya pababalikin kayo [para gantihan]?",""
  36,23,"Gagawa ba ako ng bukod pa sa Kanya bilang mga diyos? Kung magnanais sa akin ang Napakamaawain ng isang pinsala ay hindi makapagsisilbi sa akin ang pamamagitan nila ng anuman at hindi sila makasasagip sa akin.",""
  36,24,"Tunay na ako, samakatuwid, ay talagang nasa isang pagkaligaw na malinaw.",""
  36,25,"Tunay na ako ay sumampalataya sa Panginoon ninyo, kaya makinig kayo sa akin.”<sup>4</sup>","[4] ngunit pinatay nila ito."
  36,26,"Sasabihin: “Pumasok ka sa paraiso.” Magsasabi siya: “O kung sana ang mga kababayan ko ay nakaaalam",""
  36,27,"sa pagpapatawad sa akin ng Panginoon ko at paggawa Niya sa akin kabilang sa mga pinararangalan.”",""
