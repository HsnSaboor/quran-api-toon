quran[19]{c,v,t,f}:
  67,27,"Ngunit kapag nakakita sila nito sa kalapitan ay sasagwa ang mga mukha ng mga tumangging sumampalataya at sasabihin: “Ito ang dati ninyong pinananawagan.”",""
  67,28,"Sabihin mo: “Nagsaalang-alang ba kayo kung nagpahamak sa akin si Allāh at sa sinumang kasama sa akin o naawa Siya sa amin, sino ang kakalinga sa mga tagatangging sumampalataya laban sa isang pagdurusang masakit?”",""
  67,29,"Sabihin mo: “Siya ay ang Napakamaawain; sumampalataya kami sa Kanya at sa Kanya kami nanalig. Kaya makaaalam kayo kung sino ang nasa isang pagkaligaw na malinaw.”",""
  67,30,"Sabihin mo: “Nagsaalang-alang ba kayo kung ang tubig ninyo ay naging lubog, sino [bukod kay Allāh] ang magdadala sa inyo ng isang tubig na umaagos?”",""
  68,1,"Nūn.<sup>1</sup> Sumpa man sa panulat at anumang itinititik nila,<sup>2</sup>","[1] Ang Qur’ān ay nasa wikang Arabe na binubuo ng mga titiks Arabe gaya ng mga ito subalit walang isa mang nakagawa ng kahit pinkamaiikling kabanata ng mahimalang kababalaghan ng Qur’ān.\n[2] na napakikinabangang kaalamang umaakay sa landas ng kapatnubayan at ang isinusulat ng mga anghel na Kapahayagan ni Allāh o mga gawa ng mga tao."
  68,2,"hindi ka, [O Propeta Muḥammad,] dahil sa biyaya ng Panginoon mo, isang baliw.",""
  68,3,"Tunay na ukol sa iyo ay talagang isang pabuyang hindi matitigil.",""
  68,4,"Tunay na ikaw ay talagang nasa isang kaasalang sukdulan.",""
  68,5,"Kaya makakikita ka at makakikita sila",""
  68,6,"kung nasa alin sa inyo ang hinihibang [ng demonyo].",""
  68,7,"Tunay na ang Panginoon mo ay higit na maalam sa kung sino ang naligaw palayo sa landas Niya, at Siya ay higit na maalam sa mga napatnubayan.",""
  68,8,"Kaya huwag kang tumalima sa mga tagapagpasinungaling [sa Kapahayagan sa iyo].",""
  68,9,"Nagmithi sila na kung sana magpapahinuhod ka [sa usapin ng relihiyon] saka magpapahinuhod sila.",""
  68,10,"Huwag kang tumalima sa bawat palasumpang aba,",""
  68,11,"palasirang-puri, palalako ng satsat,",""
  68,12,"palakait ng kabutihan, tagalabag, makasalanan,",""
  68,13,"sanggano, matapos niyon, nagpapanggap ng kaangkanan.<sup>3</sup>","[3] O nagpapanggap sa kaangkanan: nag-aangking anak ng isang lalaking hindi naman niya tunay na ama."
  68,14,"[Gayon siya] dahil siya ay naging may yaman at mga anak,",""
  68,15,"kapag binibigkas sa kanya ang mga talata Namin [sa Qur’ān], nagsasabi siya: “Mga alamat ng mga sinauna.”",""
