quran[24]{c,v,t,f}:
  51,7,"Sumpa man sa langit na may mga daanan,",""
  51,8,"tunay na kayo ay talagang nasa isang pagsasabing nagkakaiba [tungkol sa Qur’ān na ito].",""
  51,9,"Nalilinlang palayo rito [sa Qur’ān] ang sinumang nalinlang.",""
  51,10,"Napahamak ang mga palasapantaha,",""
  51,11,"na sila sa isang pagkalubog [sa kamangmangan] ay mga nakaliligta.",""
  51,12,"Nagtatanong sila: “Kailan ang Araw ng Pagtutumbas?”",""
  51,13,"[Ito ay] sa araw na sila sa ibabaw ng Apoy ay sinisilaban.",""
  51,14,"Lasapin ninyo ang pagsilab sa inyo; ito ay ang dati ninyong minamadali!",""
  51,15,"Tunay na ang mga tagapangilag magkasala ay nasa mga hardin at mga bukal,",""
  51,16,"habang mga kumukuha ng anumang ibinigay sa kanila ng Panginoon nila. Tunay na sila dati bago niyon ay mga tagagawa ng maganda.",""
  51,17,"Sila dati ay kaunti mula sa gabi ang iniidlip.<sup>2</sup>","[2] dahil palagi sa mga kusang-loob na pagdarasal sa gabi"
  51,18,"Sa mga huling bahagi ng gabi, sila ay humihingi ng tawad [kay Allāh].",""
  51,19,"Sa mga yaman nila ay may karapatan para sa nanghihingi at napagkakaitan.<sup>3</sup> [na hindi nanghihingi].","[3] na hindi nanghihingi dahil sa pagkahiya."
  51,20,"Sa lupa ay may mga tanda para sa mga nakatitiyak,",""
  51,21,"at sa mga sarili ninyo. Kaya hindi ba kayo nakakikita?",""
  51,22,"Sa langit ay ang panustos ninyo at ang ipinangangako sa inyo.",""
  51,23,"Kaya sumpa man sa Panginoon ng langit at lupa, tunay na ito ay talagang katotohanan tulad ng [katotohanan na] kayo ay bumibigkas [niyon].",""
  51,24,"Dumating kaya sa iyo ang salaysay ng mga panauhin ni Abraham, na mga pinarangalan?",""
  51,25,"Noong pumasok sila [na mga anghel] sa kanya saka nagsabi sila ng kapayapaan ay nagsabi naman siya: “Kapayapaan, mga taong di-kilala.”",""
  51,26,"Kaya tumalilis siya sa mag-anak niya, saka naghatid ng isang [inihaw na] guyang mataba.",""
  51,27,"Kaya naglapit siya nito sa kanila; nagsabi siya: “Hindi ba kayo kakain?”",""
  51,28,"Kaya nakadama siya mula sa kanila ng pangangamba. Nagsabi sila: “Huwag kang mangamba.” Nagbalita sila ng nakagagalak sa kanya hinggil sa [pagsilang ni Isaac na] isang batang lalaking maalam.",""
  51,29,"Kaya lumapit ang maybahay niya habang nasa paghihiyaw [sa tuwa] saka tinampal nito ang mukha nito [sa pagtataka] at nagsabi: “Matandang babaing baog [ako]!”",""
  51,30,"Nagsabi sila: “Gayon nagsabi ng Panginoon mo; tunay na Siya ay ang Marunong, ang Maalam.”",""
