quran[16]{c,v,t,f}:
  50,36,"Kay rami ng ipinahamak Namin bago nila na [makasalanang] salinlahi na higit na matindi kaysa sa kanila sa bagsik, saka gumalugad sila sa bayan; may mapupuslitan kaya?",""
  50,37,"Tunay na sa gayon ay talagang may paalaala para sa sinumang may puso o nag-ukol ng pakikinig habang siya ay saksi.",""
  50,38,"Talaga ngang lumikha Kami ng mga langit at lupa at anumang nasa pagitan ng mga ito sa anim na araw at walang sumaling sa Amin na anumang pagkapata.",""
  50,39,"Kaya magtiis ka sa sinasabi nila at magluwalhati ka kasabay ng pagpupuri sa Panginoon mo bago ng pagsikat ng araw at bago ng paglubog [nito].",""
  50,40,"Sa bahagi ng gabi ay magluwalhati ka sa Kanya at sa mga katapusan ng pagpapatirapa.<sup>4</sup>","[4] Ibig sabihin: katapusan ng pagdarasal."
  50,41,"Makinig ka sa Araw na mananawagan [para sa Pagkabuhay] ang [anghel na] tagapanawagan mula sa isang pook na malapit,",""
  50,42,"sa Araw na maririnig nila ang Sigaw [ng tambuli] kalakip ng katotohanan. Iyon ay ang Araw ng Paglabas [mula sa mga libingan].",""
  50,43,"Tunay na Kami mismo ay nagbibigay-buhay at nagbibigay-kamatayan at tungo sa Amin ang kahahantungan,",""
  50,44,"sa araw na magkakabiyak-biyak ang lupa palayo sa kanila habang nasa pagmamadali. Iyon ay isang pagkakalap, na sa Amin ay madali.",""
  50,45,"Kami ay higit na maalam sa anumang sinasabi nila. Ikaw sa kanila ay hindi isang palasupil, kaya magpaalaala ka sa pamamagitan ng Qur’ān sa sinumang nangangamba sa banta Ko.",""
  51,1,"Sumpa<sup>1</sup> man sa mga [hanging] tagapagpalipad sa pagpapalipad [ng alikabok],","[1] Ang mga panununumpa sa mga bagay na nabanggit sa Qur'an ay panunumpa ni Allāh."
  51,2,"saka sa mga [ulap na] tagapagdala ng lulan [na tubig],",""
  51,3,"at sa mga [daong na] tagapaglayag nang magaan,",""
  51,4,"saka sa mga [anghel na] tagapagbahagi ng nauukol,",""
  51,5,"tunay na ang ipinangangako sa inyo ay talagang tapat,",""
  51,6,"at tunay na ang Pagtutumbas ay talagang magaganap!",""
