translation[31]{c,v,t}:
  79,16,"(Rántí) nígbà tí Olúwa rẹ̀ pè é ní àfonífojì mímọ́, Tuwā"
  79,17,"Lọ bá Fir‘aon, dájúdájú ó ti tayọ ẹnu-àlà"
  79,18,"Kí o sì sọ pé: \"Ǹjẹ o máa ṣàfọ̀mọ́ ara rẹ (kúrò nínú àìgbàgbọ́) bí"
  79,19,"Kí èmi sì fi ọ̀nà mọ̀ ọ́ dé ọ̀dọ̀ Olúwa rẹ. Nítorí náà, kí o páyà (Rẹ̀)"
  79,20,Ó sì fi àmì t’ó tóbi hàn án
  79,21,(Àmọ́) ó pè é lópùrọ́. Ó sì yapa rẹ̀
  79,22,"Lẹ́yìn náà, ó kẹ̀yìn sí i. Ó sì ń ṣiṣẹ́ (takò ó)"
  79,23,"Ó kó (àwọn ènìyàn) jọ, ó sì ké gbàjarì"
  79,24,"Ó sì wí pé: \"Èmi ni olúwa yín, ẹni gíga jùlọ"
  79,25,"Nítorí náà, Allāhu gbá a mú pẹ̀lú ìyà ìkẹ́yìn àti àkọ́kọ́ (nípa ọ̀rọ̀ ẹnu rẹ̀ ìkẹ́yìn yìí àti àkọ́kọ́)"
  79,26,Dájúdájú àríwòye wà nínú ìyẹn fún ẹni t’ó ń páyà (Allāhu)
  79,27,Ṣé ẹ̀yin lẹ lágbára jùlọ ní ìṣẹ̀dá ni tàbí sánmọ̀ tí Allāhu mọ
  79,28,Allāhu gbé àjà rẹ̀ ga sókè. Ó sì ṣe é ní pípé t’ó gún régé
  79,29,Ó ṣe òru rẹ̀ ní dúdú. Ó sì fa ìyálẹ̀ta rẹ̀ yọ jáde
  79,30,"Àti ilẹ̀, Ó tẹ́ ẹ pẹrẹsẹ lẹ́yìn ìyẹn"
  79,31,Ó mú omi rẹ̀ àti irúgbìn rẹ̀ jáde láti inú rẹ̀
  79,32,"Àti àwọn àpáta, Ó fi ìdí wọn múlẹ̀ ṣinṣin"
  79,33,Ìgbádùn ni fun yín àti fún àwọn ẹran-ọ̀sìn yín
  79,34,Ṣùgbọ́n nígbà tí ìparun ńlá bá dé
  79,35,ní ọjọ́ tí ènìyàn yóò rántí ohun t’ó ṣe níṣẹ́
  79,36,Wọ́n sì máa fi Iná hàn kedere fún (gbogbo) ẹni t’ó ríran
  79,37,"Nítorí náà, ní ti ẹni t’ó bá tayọ ẹnu-àlà"
  79,38,tí ó tún gbé àjùlọ fún ìṣẹ̀mí ayé
  79,39,"dájúdájú iná Jẹhīm, òhun ni ibùgbé (rẹ̀)"
  79,40,"Ní ti ẹni tí ó bá páyà ìdúró níwájú Olúwa rẹ̀, tí ó tún kọ ìfẹ́-inú fún ẹ̀mí (ara rẹ̀)"
  79,41,"dájúdájú Ọgbà Ìdẹ̀ra, òhun ni ibùgbé (rẹ̀)"
  79,42,"Wọ́n ń bi ọ́ léèrè nípa Àkókò náà pé: \"Ìgbà wo l’ó máa ṣẹlẹ̀"
  79,43,Ọ̀nà wo ni ìwọ lè fi ní (ìmọ̀) ìrántí rẹ̀ ná
  79,44,Ọ̀dọ̀ Olúwa rẹ ni òpin ìmọ̀ nípa rẹ̀ wà
  79,45,Ìwọ kúkú ni olùkìlọ̀ fún ẹni t’ó ń páyà rẹ̀
  79,46,"Ní ọjọ́ tí wọ́n máa rí i, wọn máa dà bí ẹni pé wọn kò lò tayọ ìrọ̀lẹ́ tàbí ìyálẹ̀ta (ọjọ́) kan lọ (nílé ayé)"