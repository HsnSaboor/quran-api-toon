translation[26]{c,v,t}:
  75,20,Ẹ gbọ́! Ńṣe l’ẹ nífẹ̀ẹ́ ayé
  75,21,Ẹ sì ń pa ọ̀run tì
  75,22,Àwọn ojú kan ní ọjọ́ yẹn yóò tutù (fún ìdùnnú)
  75,23,Olúwa wọn ni wọn yóò máa wò
  75,24,Àwọn ojú kan ní ọjọ́ yẹn sì máa bàjẹ́
  75,25,(Ojú náà) yóò mọ̀ dájú pé Wọ́n máa fi aburú kan òhun
  75,26,Ẹ gbọ́! Nígbà tí ẹ̀mí bá dé gògòńgò
  75,27,"A sì máa sọ pé: \"Ǹjẹ́ ọlọ́fọ̀ pípè kan wà bí (tí ó máa gbà á sílẹ̀ lọ́wọ́ ikú)"
  75,28,Ó sì máa dá a lójú pé dájúdájú ìpínyà ayé ti dé
  75,29,Ojúgun yó sì lọ́mọ́ ojúgun
  75,30,Ọ̀dọ̀ Olúwa rẹ sì ni wíwa ẹ̀dá lọ ní ọjọ́ yẹn
  75,31,"Kò kúkú gba òdodo gbọ́, kò sì kírun"
  75,32,Ṣùgbọ́n ó pe òdodo nírọ́. Ó sì kẹ̀yìn sí i
  75,33,"Lẹ́yìn náà, ó lọ sí ọ̀dọ̀ àwọn ènìyàn rẹ̀, ó sì ń ṣe fáàrí"
  75,34,"Ègbé ni fún ọ, ègbé ni sẹ́"
  75,35,"Lẹ́yìn náà, ègbé ni fún ọ, ègbé sì sẹ́"
  75,36,Ṣé ènìyàn lérò pé A máa fi òun sílẹ̀ lásán ni
  75,37,Ṣé kò ti jẹ́ àtọ̀ mọnī tí wọ́n dà jáde sínú àpòlùkẹ́ ni
  75,38,"Lẹ́yìn náà, ó di ẹ̀jẹ̀ dídì. (Allāhu) sì ṣẹ̀dá (rẹ̀). Ó sì ṣe é t’ó dọ́gba jálẹ̀ léèyàn"
  75,39,"(Allāhu) sì ṣe ìran méjì jáde láti inú rẹ̀, akọ àti abo"
  75,40,Ǹjẹ́ Ẹni tí Ó ṣe ìyẹn kò níí ní agbára láti jí àwọn òkú dìde bí
  76,1,Ṣebí àkókò kan nínú ìgbà ti ré kọjá lórí ènìyàn tí (ènìyàn) kò jẹ́ kiní kan tí wọ́n ń dárúkọ
  76,2,"Dájúdájú Àwa ṣẹ̀dá ènìyàn láti ara àtọ̀ t’ó ròpọ̀ mọ́ra wọn (láti ara ọkùnrin àti obìnrin), kí Á lè dán an wò. A sì ṣe é ní olùgbọ́, olùríran"
  76,3,"Dájúdájú A fi ọ̀nà mọ̀ ọ́n; Ó lè jẹ́ olùdúpẹ́, ó sì lè jẹ́ aláìmoore"
  76,4,"Dájúdájú Àwa pèsè àwọn ẹ̀wọ̀n, àjàgà àti Iná sílẹ̀ de àwọn aláìgbàgbọ́"
  76,5,"Dájúdájú àwọn ẹni rere, wọn yóò máa mu omi kan nínú ife. Ohun tí A pòpọ̀ mọ́ (omi náà) ni káfúrà"