translation[28]{c,v,t}:
  69,35,"Nítorí náà, kò níí sí ọ̀rẹ́ ìmùlẹ̀ kan fún un níbí yìí ní òní"
  69,36,Kò sì níí sí oúnjẹ kan (fún un) bí kò ṣe (oúnjẹ) àwọyúnwẹ̀jẹ̀
  69,37,Kò sí ẹni tí ó máa jẹ ẹ́ bí kò ṣe àwọn ẹlẹ́ṣẹ̀
  69,38,"Nítorí náà, Èmi ń búra pẹ̀lú ohun tí ẹ̀ ń fojú rí"
  69,39,àti ohun tí ẹ ò fojú rí
  69,40,"Dájúdájú al-Ƙur’ān ni ọ̀rọ̀ (tí A fi rán) Òjíṣẹ́, alápọ̀n-ọ́nlé"
  69,41,Kì í ṣe ọ̀rọ̀ eléwì. Ohun tí ẹ gbàgbọ́ kéré púpọ̀
  69,42,Kì í sì ṣe ọ̀rọ̀ adábigba. Díẹ̀ lẹ̀ ń lò nínú ìrántí
  69,43,Wọ́n sọ̀ ọ́ kalẹ̀ láti ọ̀dọ̀ Olúwa gbogbo ẹ̀dá
  69,44,Tí ó bá jẹ́ pé (Ànábì) dá àdápa apá kan ọ̀rọ̀ náà mọ́ Wa ni
  69,45,Àwa ìbá gbá a mú lọ́wọ́ ọ̀tún
  69,46,"Lẹ́yìn náà, Àwa ìbá já isan ọrùn rẹ̀"
  69,47,Kò sì sí ẹnì kan nínú yín tí ó máa gbà á sílẹ̀ lọ́wọ́ (Wa)
  69,48,Dájúdájú (al-Ƙur’ān) ni ìrántí fún àwọn olùbẹ̀rù (Allāhu)
  69,49,Dájúdájú Àwa sì mọ̀ pé àwọn t’ó ń pe al-Ƙur’ān nírọ́ wà nínú yín
  69,50,Dájúdájú al-Ƙur’ān máa jẹ́ àbámọ̀ fún àwọn aláìgbàgbọ́
  69,51,Dájúdájú al-Ƙur’ān ni òdodo t’ó dájú
  69,52,"Nítorí náà, ṣàfọ̀mọ́ fún orúkọ Olúwa Rẹ, Atóbi"
  70,1,Oníbèéèrè kan bèèrè nípa ìyà t’ó máa ṣẹlẹ̀
  70,2,sí àwọn aláìgbàgbọ́. Kò sì sí ẹni tí ó máa dí i lọ́wọ́
  70,3,"lọ́dọ̀ Allāhu, Onípò-àyè gíga"
  70,4,Àwọn mọlāika àti mọlāika Jibrīl ń gùnkè wá sí ọ̀dọ̀ Rẹ̀ nínú ọjọ́ kan tí òdiwọ̀n rẹ̀ jẹ́ ọ̀kẹ́ méjì ààbọ̀ (tí ẹ bá fẹ́ rìn ín)
  70,5,"Nítorí náà, ṣe sùúrù ní sùúrù t’ó rẹwà"
  70,6,Dájúdájú wọ́n ń wo (ìyà náà) ní ohun t’ó jìnnà
  70,7,A sì ń wò ó ní ohun t’ó súnmọ́
  70,8,(Ọjọ́ náà ni) ọjọ́ tí sánmọ̀ yó dà bí idẹ t’ó yọ́
  70,9,àwọn àpáta yó sì dà bí ẹ̀gbọ̀n òwú-irun
  70,10,ọ̀rẹ́ ìmùlẹ̀ kan kò sì níí bèèrè ọ̀rẹ́ ìmùlẹ̀ (rẹ̀)