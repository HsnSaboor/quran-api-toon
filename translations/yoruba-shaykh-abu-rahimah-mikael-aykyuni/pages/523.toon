translation[23]{c,v,t}:
  51,52,"Báyẹn ni (ọ̀rọ̀ ṣe rí)! Òjíṣẹ́ kan kò wá bá àwọn t’ó ṣíwájú wọn àfi kí wọ́n wí pé: \"Òpìdán tàbí wèrè ni"
  51,53,Ṣé wọn sọ àsọọ́lẹ̀ nípa rẹ̀ láààrin ara wọn ni? Rárá o! Ìjọ olùtayọ-ẹnu-àlà ni wọ́n ni
  51,54,"Nítorí náà, ṣẹ́rí kúrò lọ́dọ̀ wọn ná. Ìwọ kì í ṣe alábùkù"
  51,55,"Ṣèrántí nítorí pé, dájúdájú ìrántí máa wúlò fún àwọn onígbàgbọ́ òdodo"
  51,56,Àti pé Èmi kò ṣẹ̀dá àlùjànnú àti ènìyàn bí kò ṣe pé kí wọ́n lè jọ́sìn fún Mi
  51,57,Èmi kò gbèrò arísìkí kan láti ọ̀dọ̀ wọn. Èmi kò sì gbèrò pé kí wọ́n máa bọ́ Mi
  51,58,"Dájúdájú Allāhu, Òun ni Olùpèsè, Alágbára líle"
  51,59,"Dájúdájú ìpín ìyà tí ó máa jẹ àwọn t’ó ṣàbòsí (wọ̀nyí) ni irú ìpín ìyà tí ó jẹ ìjọ ẹlẹ́ṣẹ̀ (irú) wọn. Nítorí náà, kí wọ́n má ṣe kán Mi lójú (nípa ìyà wọn)"
  51,60,"Nítorí náà, ègbé ni fún àwọn t’ó ṣàì gbàgbọ́ ní ọjọ́ wọn tí À ń ṣe ní àdéhùn fún wọn"
  52,1,(Allāhu búra pẹ̀lú) àpáta Tūr
  52,2,(Ó tún búra pẹ̀lú) Tírà tí wọ́n kọ sílẹ̀
  52,3,sínú tákàdá tí wọ́n tẹ́ sílẹ̀
  52,4,(Ó tún búra pẹ̀lú) Ilé Àbẹ̀wò náà
  52,5,"(Ó tún búra pẹ̀lú) àjà tí wọ́n gbé sókè (ìyẹn, sánmọ̀)"
  52,6,(Ó tún búra pẹ̀lú) agbami odò iná
  52,7,Dájúdájú ìyà Olúwa rẹ máa ṣẹlẹ̀
  52,8,Kò sí olùdènà kan fún un
  52,9,(Ó máa ṣẹlẹ̀) ní ọjọ́ tí sánmọ̀ máa mì tìtì tààrà
  52,10,Àwọn àpáta sì máa rìn lọ tààrà (bí eruku àfẹ́dànù)
  52,11,"Ní ọjọ́ yẹn, ègbé ni fún àwọn olùpe-òdodo-nírọ́"
  52,12,"àwọn tí wọ́n wà nínú ìsọkúsọ, tí wọ́n ń ṣeré"
  52,13,(Rántí) ọjọ́ tí wọn yóò tì wọ́n lọ́ sínú iná Jahanamọ ní ìtìkutì
  52,14,Èyí ni Iná náà tí ẹ̀ ń pè nírọ́