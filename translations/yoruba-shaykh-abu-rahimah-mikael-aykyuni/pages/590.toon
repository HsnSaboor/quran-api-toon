translation[22]{c,v,t}:
  85,1,"(Allāhu) búra pẹ̀lú sánmọ̀ tí àwọn ibùsọ̀ (òòrùn, òṣùpá àti àwọn ìràwọ̀) wà nínú rẹ̀"
  85,2,Ó tún búra pẹ̀lú ọjọ́ tí wọ́n ṣe ní àdéhùn
  85,3,Ó tún búra pẹ̀lú olùjẹ́rìí àti ohun t’ó jẹ́rìí sí
  85,4,A ṣẹ́bi lé àwọn t’ó gbẹ́ kòtò (iná)
  85,5,(ìyẹn) iná tí wọ́n ń fi igi kò (nínú kòtò)
  85,6,(Rántí) nígbà tí wọ́n jókòó sí ìtòsí rẹ̀
  85,7,Wọ́n sì ń wo ohun tí wọ́n ń ṣe fún àwọn onígbàgbọ́ òdodo
  85,8,"Kò sì sí kiní kan tí wọ́n torí rẹ̀ jẹ wọ́n níyà bí kò ṣe pé wọ́n ní ìgbàgbọ́ òdodo nínú Allāhu, Alágbára, Ọlọ́pẹ́"
  85,9,Ẹni tí Ó ni ìjọba àwọn sánmọ̀ àti ilẹ̀. Allāhu sì ni Ẹlẹ́rìí lórí gbogbo n̄ǹkan
  85,10,"Dájúdájú àwọn t’ó fi ìnira kan àwọn onígbàgbọ́ òdodo lọ́kùnrin àti àwọn onígbàgbọ́ òdodo lóbìnrin, lẹ́yìn náà tí wọn kò ronú pìwàdà, ìyà iná Jahanamọ ń bẹ fún wọn. Ìyà iná t’ó ń jò sì wà fún wọn"
  85,11,"Dájúdájú àwọn t’ó gbàgbọ́ ní òdodo, tí wọ́n sì ṣe àwọn iṣẹ́ rere, tiwọn ni àwọn Ọgbà Ìdẹ̀ra kan, tí àwọn odò ń ṣàn ní ìsàlẹ̀ rẹ̀. Ìyẹn sì ni èrèǹjẹ ńlá"
  85,12,Dájúdájú ìgbámú ti Olúwa rẹ mà le
  85,13,"Dájúdájú Òun ni Ó pìlẹ̀ (ẹ̀dá), Ó sì máa dá (ẹ̀dá) padà (fún àjíǹde)"
  85,14,"Òun ni Aláforíjìn, Olólùfẹ́ (ẹ̀dá)"
  85,15,"Òun l’Ó ni Ìtẹ́-ọlá, Ẹni-ọ̀wọ̀ jùlọ"
  85,16,Olùṣe-ohun-t’Ó-bá-fẹ́
  85,17,Ṣebí ìró àwọn ọmọ ogun ti dé ọ̀dọ̀ rẹ
  85,18,(ọmọ ogun) Fir‘aon àti (ìjọ) Thamūd
  85,19,Síbẹ̀síbẹ̀ àwọn t’ó ṣàì gbàgbọ́ sì ń pe òdodo nírọ́
  85,20,Allāhu sì yí wọn ká lẹ́yìn wọn
  85,21,"Àmọ́ sá, ohun (tí A fi ránṣẹ́ sí ọ ni) al-Ƙur’ān alápọ̀n-ọ́nlé"
  85,22,tí ó wà nínú wàláà tí À ń ṣọ́