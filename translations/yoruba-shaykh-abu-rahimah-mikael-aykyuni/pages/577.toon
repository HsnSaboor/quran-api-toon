translation[28]{c,v,t}:
  74,48,Ìpẹ̀ àwọn olùṣìpẹ̀ kò sì níí ṣe wọ́n ní àǹfààní
  74,49,Kí ló mú wọn ná tí wọ́n ń gbúnrí kúrò níbi ìrántí
  74,50,bí ẹni pé àwọn ni kẹ́tẹ́kẹ́tẹ́ t’ó ń sá lọ
  74,51,t’ó sá fún kìnìhún
  74,52,"Rárá, ńṣe ni ẹnìkọ̀ọ̀kan nínú wọn ń fẹ́ kí Á fún òun náà ní Tírà tí ó máa ṣeé tẹ́ han àwọn ènìyàn (bíi ti al-Ƙur’ān)"
  74,53,Rárá. Wọn kò páyà ọ̀run ni
  74,54,Ẹ gbọ́! Dájúdájú al-Ƙur’ān ni ìrántí
  74,55,"Nítorí náà, ẹni tí ó bá fẹ́ kó rántí rẹ̀"
  74,56,Wọn kò sì níí rántí (al-Ƙur’ān) àfi tí Allāhu bá fẹ́. (Allāhu) Òun l’a gbọ́dọ̀ bẹ̀rù. Òun l’ó sì làforíjìn
  75,1,Èmi (Allāhu) ń búra pẹ̀lú Ọjọ́ Àjíǹde
  75,2,Mo tún ń búra pẹ̀lú ẹ̀mí t’ó máa dára rẹ̀ lẹ́bi
  75,3,Ṣé ènìyàn lérò pé A ò níí kó àwọn eegun rẹ̀ jọ ni
  75,4,Rárá o. A lágbára láti to eegun ọmọníka rẹ̀ dọ́gba
  75,5,Ṣùgbọ́n ènìyàn gbèrò láti pe (Ọjọ́ Àjíǹde) t’ó ń bẹ níwájú rẹ̀ nírọ́
  75,6,"Ó ń bèèrè pé: \"Ìgbà wo ni Ọjọ́ Àjíǹde"
  75,7,Nígbà tí ojú bá kọ mọ̀nà
  75,8,àti (nígbà) tí òṣùpá bá wọ̀ọ̀kùn
  75,9,àti (nígbà) tí A bá pa òòrùn àti òṣùpá pọ̀ mọ́ra wọn
  75,10,"ènìyàn yóò wí ní ọjọ́ yẹn pé: \"Níbo ni ibùsásí wà"
  75,11,"Rárá, kò sí ibùsásí"
  75,12,Ọ̀dọ̀ Olúwa rẹ ni ibùdúró ní ọjọ́ yẹn
  75,13,Wọ́n máa fún ènìyàn ní ìró ní ọjọ́ yẹn nípa ohun t’ó tì síwájú (nínú iṣẹ́ rẹ̀) àti ohun t’ó fi kẹ́yìn (nínú orípa iṣẹ́ rẹ̀)
  75,14,Ṣebí ènìyàn dá ara rẹ̀ mọ̀
  75,15,ìbáà mú àwọn àwáwí rẹ̀ wá
  75,16,Má ṣe gbé ahọ́n rẹ sí ìmísí láti kánjú ké e
  75,17,Dájúdájú Àwa l’A máa ṣe ìkójọ rẹ̀ (sínú ọkàn rẹ) àti kíké rẹ̀
  75,18,"Nígbà tí A bá ń ké e (fún ọ), kí o sì máa tẹ̀lé kíké rẹ̀"
  75,19,"Lẹ́yìn náà, dájúdájú Àwa l’A máa ṣe àlàyé rẹ̀ fún ọ"