translation[27]{c,v,t}:
  89,24,"Ó máa wí pé: \"Yéè, èmi ìbá ti ti (iṣẹ́ rere) síwájú fún ìṣẹ̀mí mi"
  89,25,"Ní ọjọ́ yẹn, ẹnì kan kò lè fi ìyà jẹ (ẹ̀dá) bí irú ìyà (tí) Allāhu (yóò fi jẹ ẹ́)"
  89,26,Ẹnì kan kò sì lè de (ẹ̀dá) ní ìgbèkùn bí irú ìgbèkùn (tí) Allāhu (yóò fi dè é)
  89,27,Ìwọ ẹ̀mí olùfọ̀kànbalẹ̀
  89,28,"padà sí ọ̀dọ̀ Olúwa rẹ ní olùyọ́nú, ẹni ìyọ́nú"
  89,29,"Nítorí náà, wọlé sáààrin àwọn ẹrúsìn Mi"
  89,30,Wọ inú Ọgbà Ìdẹ̀ra Mi
  90,1,Èmi (Allāhu) búra pẹ̀lú ìlú yìí
  90,2,Ìwọ sì ní ẹ̀tọ́ sí ìlú yìí (láti jagun nínú rẹ̀)
  90,3,(Mo tún) búra pẹ̀lú òbí àti ohun t’ó bí
  90,4,Dájúdájú A ṣẹ̀dá ènìyàn sínú ìṣòro
  90,5,Ṣé ó ń lérò pé ẹnì kan kò ní agbára lórí òun ni
  90,6,"Ó (sì) ń wí pé: \"Èmi ti bàná dúkìá ọ̀pọ̀lọ́pọ̀ (láti fi tako Ànábì s.a.w)"
  90,7,Ṣé ó ń lérò pé ẹnì kan kò rí òun ni
  90,8,Ṣé A kò ṣe ojú méjì fún un
  90,9,Àti ahọ́n pẹ̀lú ètè méjì (tí A ṣe fún un)
  90,10,A sì fi ọ̀nà méjì mọ̀ ọ́n
  90,11,Kò sì mú àkàbà ìgbàlà gùn
  90,12,Kí sì ni ó mú ọ mọ ohun t’ó ń jẹ́ àkàbà ìgbàlà
  90,13,(Òhun ni) títú ẹrú sílẹ̀ lóko ẹrú
  90,14,Tàbí fífún ènìyàn ní oúnjẹ ní ọjọ́ ebi
  90,15,(Ó lè jẹ́) ọmọ-òrukàn nínú ẹbí
  90,16,"tàbí mẹ́kùnnú, ẹni ilẹ̀ẹ́lẹ̀"
  90,17,"Lẹ́yìn náà, kí ó wà nínú àwọn t’ó gbàgbọ́ ní òdodo, tí wọ́n ń gbara wọn níyànjú sùúrù ṣíṣe, tí wọ́n sì tún ń gbara wọn níyànjú àánú ṣíṣe"
  90,18,Àwọn wọ̀nyẹn ni èrò ọwọ́ ọ̀tún
  90,19,"Àwọn t’ó sì ṣàì gbàgbọ́ nínú àwọn āyah Wa, àwọn ni èrò ọwọ́ òsì"
  90,20,A máa ti àwọn ìlẹ̀kùn Iná pa mọ́ wọn lórí pátápátá