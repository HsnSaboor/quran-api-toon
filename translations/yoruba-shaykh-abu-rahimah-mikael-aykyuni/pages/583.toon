translation[25]{c,v,t}:
  78,31,Dájúdájú ìgbàlà wà fún àwọn olùbẹ̀rù (Allāhu)
  78,32,Àwọn ọgbà àti èso àjàrà
  78,33,"àti àwọn ọlọ́mọge, tí wọn kò júra wọn lọ lọ́jọ́-orí"
  78,34,àti ife ọtí t’ó kún dẹnu (ni ẹ̀san wọn)
  78,35,Wọn kò níí gbọ́ ìsọkúsọ àti ọ̀rọ̀ irọ́ nínú rẹ̀
  78,36,"(Ó jẹ́) ẹ̀san láti ọ̀dọ̀ Olúwa rẹ, (ó sì jẹ́) ọrẹ ní ìbámu sí ìṣírò-iṣẹ́ (wọn)"
  78,37,"(Ẹsan náà wá láti ọ̀dọ̀) Olúwa àwọn sánmọ̀, ilẹ̀ àti ohun t’ó wà láààrin méjèèjì, Àjọkẹ́-ayé. Wọn kò sì ní ìkápá ọ̀rọ̀ lọ́dọ̀ Rẹ̀"
  78,38,Ọjọ́ tí mọlāika Jibrīl àti àwọn mọlāika (mìíràn) yóò dúró ní ọ̀wọ̀ọ̀wọ́. Wọn kò sì níí sọ̀rọ̀ àfi ẹni tí Àjọké-ayé bá yọ̀ǹda fún. Onítọ̀ún sì máa sọ̀rọ̀ t’ó ṣe wẹ́kú
  78,39,"Ìyẹn ni ọjọ́ òdodo. Nítorí náà, ẹni tí ó bá fẹ́ kí ó mú ọ̀nà tó máa gbà ṣẹ́rí padà sí ọ̀dọ̀ Olúwa rẹ̀ pọ̀n (ní ti ìronúpìwàdà)"
  78,40,"Dájúdájú A fi ìyà t’ó súnmọ́ ṣe ìkìlọ̀ fun yín. Ọjọ́ tí ènìyàn yóò máa wo ohun tí ó tì síwájú, aláìgbàgbọ́ yó sì wí pé: \"Yéè, èmi ìbá sì jẹ́ erùpẹ̀, (èmi ìbá là nínú ìyà)"
  79,1,Allāhu búra pẹ̀lú àwọn mọlāika t’ó ń fi ọ̀nà èle gba ẹ̀mí àwọn aláìgbàgbọ́
  79,2,Ó tún búra pẹ̀lú àwọn mọlāika t’ó ń fi ọ̀nà ẹ̀rọ̀ gba ẹ̀mí àwọn onígbàgbọ́ òdodo
  79,3,Ó tún búra pẹ̀lú àwọn mọlāika t’ó ń yára gágá níbi àṣẹ Rẹ̀
  79,4,Ó tún búra pẹ̀lú àwọn mọlāika t’ó máa ṣíwájú ẹ̀mí àwọn onígbàgbọ́ òdodo wọnú Ọgbà Ìdẹ̀ra tààrà
  79,5,Ó tún búra pẹ̀lú àwọn mọlāika t’ó ń ṣètò ilé ayé
  79,6,Ní ọjọ́ tí ìfọn àkọ́kọ́ fún òpin ayé máa mi gbogbo ayé tìtì pẹ̀lú ohùn igbe
  79,7,Ìfọn kejì fún Àjíǹde sì máa tèlé e
  79,8,Àwọn ọkàn yóò máa gbọ̀n pẹ̀pẹ̀ ní ọjọ́ yẹn
  79,9,Ojú wọn yó sì wálẹ̀ ní ti ìyẹpẹrẹ
  79,10,"Wọn yóò wí pé: \"Ṣé Wọ́n tún máa dá wa padà sí ìbẹ̀rẹ̀ ìṣẹ̀mí (bíi tayé ni)"
  79,11,Ṣé nígbà tí a ti di eegun t’ó kẹfun tán
  79,12,"Wọ́n wí pé: \"Ìdápadà òfò nìyẹn nígbà náà (fún ẹni t’ó pè é nírọ́)"
  79,13,"Nítorí náà, igbe ẹyọ kan sì ni"
  79,14,Nígbà náà ni wọn yóò bára wọn lórí ilẹ̀ gban̄sasa
  79,15,Ǹjẹ́ ọ̀rọ̀ (Ànábì) Mūsā ti dé ọ̀dọ̀ rẹ