translation[27]{c,v,t}:
  68,16,A máa fi àmì sí i ní góńgórí imú
  68,17,Dájúdájú Àwa dán wọn wò gẹ́gẹ́ bí A ṣe dán àwọn ọlọ́gbà wò nígbà tí wọ́n búra pé dájúdájú àwọn yóò ká gbogbo èso ọgbà náà ní òwúrọ̀ kùtùkùtù
  68,18,"Wọn kò sì ṣe àyàfi pé \"tí Allāhu bá fẹ́"
  68,19,"Àdánwò t’ó ń yí n̄ǹkan po láti ọ̀dọ̀ Olúwa rẹ sì yí ọgbà náà po, nígbà tí wọ́n sùn lọ"
  68,20,Ó sì dà bí oko àgédànù (tí wọ́n ti résun)
  68,21,Wọ́n ń pera wọn ní òwúrọ̀ kùtùkùtù
  68,22,pé ẹ jí lọ sí oko yín tí ẹ bá fẹ́ ká èso
  68,23,"Wọ́n lọ, wọ́n sì ń fi ohùn jẹ́ẹ́jẹ́ bára wọn sọ̀rọ̀"
  68,24,pé ní òní mẹ̀kúnnù kan kò gbọdọ̀ wọnú rẹ̀ wá ba yín
  68,25,Wọ́n jí lọ lórí èrò-ọkàn kan (pé) àwọn lágbára
  68,26,"Nígbà tí wọ́n rí i, wọ́n wí pé: \"Dájúdájú àwa ti ṣìnà"
  68,27,"Rárá o, wọ́n ṣe ìkórè oko léèwọ̀ fún wa ni"
  68,28,"Ẹni t’ó dúró déédé jùlọ nínú wọn sọ pé: \"Ṣé èmi kò sọ fun yín pé ẹ̀yin kò ṣe ṣàfọ̀mọ́ fún Allāhu (pé \"a máa kórè oko wa, ’in ṣā ’Allāhu)"
  68,29,"Wọ́n wí pé: \"Mímọ́ ni fún Olúwa wa, dájúdájú àwa jẹ́ alábòsí"
  68,30,Apá kan wọn kọjú sí apá kan; wọ́n sì ń dára wọn lẹ́bi
  68,31,"Wọ́n wí pé: \"Ègbé wa ò! Dájúdájú àwa jẹ́ olùtayọ-ẹnu àlà"
  68,32,Ó ṣeé ṣe kí Olúwa wa fi èyí t’ó dára ju èyí lọ pààrọ̀ rẹ̀ fún wa. Dájúdájú ọ̀dọ̀ Olúwa wa ni àwa ń rokàn oore sí
  68,33,"Báyẹn ni ìyà náà ṣe rí (fún wọn). Ìyà ọ̀run sì tóbi jùlọ, tí ó bá jẹ́ pé wọ́n mọ̀"
  68,34,Dájúdájú àwọn Ọgbà Ìdẹ̀ra wà fún àwọn olùbẹ̀rù lọ́dọ̀ Olúwa wọn
  68,35,Ṣé A máa ṣe àwọn mùsùlùmí bí (A ṣe máa ṣe) àwọn ẹlẹ́ṣẹ̀ bí
  68,36,Kí l’ó ń ṣe yín tí ẹ fi ń dájọ́ báyìí ná
  68,37,Tàbí tírà kan wà fun yín tí ẹ̀ ń kẹ́kọ̀ọ́ nínú rẹ̀
  68,38,pé dájúdájú ẹ̀yin lẹ ni ohun tí ẹ bá ń ṣà lẹ́ṣà nínú ìdájọ́
  68,39,"Ǹjẹ́ ẹ ni àwọn àdéhùn kan lọ́dọ̀ wa tí ó máa wà títí di Ọjọ́ Àjíǹde pé: \"Dájúdájú tiyín ni ìdájọ́ tí ẹ bá ti mú wá"
  68,40,Bi wọ́n léèrè wò pé èwo nínú wọn l’ó lè fọwọ́ ìyẹn sọ̀yà
  68,41,Tàbí wọ́n ní àwọn òrìṣà kan? Kí wọ́n mú àwọn òrìṣà wọn wá nígbà náà tí wọ́n bá jẹ́ olódodo
  68,42,"Ní ọjọ́ tí A máa ṣí ojúgun sílẹ̀, A sì máa pè wọ́n síbi ìforíkanlẹ̀, wọn kò sì níí lè ṣe é"