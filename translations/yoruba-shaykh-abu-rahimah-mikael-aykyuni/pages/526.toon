quran[26]{c,v,t}:
  53,1,(Allāhu búra pẹ̀lú) ìràwọ̀ nígbà tí ó bá jábọ́
  53,2,"Ẹni yín kò ṣìnà, kò sì sọnù"
  53,3,Àti pé kò níí sọ̀rọ̀ ìfẹ́-inú
  53,4,Kò níí sọ ohun kan tayọ ìmísí tí A fi ránṣẹ́ sí i
  53,5,"Alágbára (ìyẹn, mọlāika Jibrīl) l’ó kọ́ ọ ní ìmọ̀ (al-Ƙur’ān)"
  53,6,"Ó ní àlàáfíà t’ó péye. Nítorí náà, ó dúró wámúwámú"
  53,7,nígbà tí ó wà nínú òfurufú lókè pátápátá
  53,8,"Lẹ́yìn náà, ó sún mọ́ (Ànábì). Ó sì sọ̀kalẹ̀ (tọ̀ ọ́ wá)"
  53,9,"(Àlàfo ààrin àwọn méjèèjì) sì tó ìwọ̀n ọrún ọfà méjì, tàbí kí ó kéré (sí ìyẹn)"
  53,10,Allāhu sì fún ẹrúsìn Rẹ̀ ní ìmísí t’Ó fún un
  53,11,Ọkàn (Ànábì) kò parọ́ ohun t’ó rí
  53,12,Ṣé ẹ óò jà á níyàn nípa ohun t’ó rí ni
  53,13,Àti pé dájúdájú ó rí i nígbà kejì Allāhu (subhānahu wa ta'ālā) ni ó rí bí ó tilẹ̀ jẹ́ pé igun yìí fi kún un pé ọkàn l’ó fi rí Allāhu bíi ọ̀rọ̀ tí ó tọ̀dọ̀ Ọmọ ‘Abbās (rọdiyallāhu 'anhu) wá pé “Ànábì (sollalāhu 'alayhi wa sallam) fi ọkàn rẹ̀ rí Allāhu ni.” Ìyẹn ni pé
  53,14,níbi igi sidirah al-Muntahā
  53,15,nítòsí rẹ̀ ni Ọgbà Ibùgbé (gbére) wà
  53,16,(Rántí) nígbà tí ohun t’ó bo igi Sidirah bò ó mọ́lẹ̀
  53,17,"Ojú (Ànábì) kò yẹ̀, kò sì tayọ ẹnu-àlà"
  53,18,"Dájúdájú ó rí nínú àwọn àmì Olúwa rẹ̀, t’ó tóbi jùlọ"
  53,19,Ẹ sọ fún mi nípa òrìṣà Lāt àti òrìṣà ‘Uzzā
  53,20,"àti Mọnāh, òrìṣà kẹta mìíràn"
  53,21,"Ṣé ọmọkùnrin ni tiyín, ọmọbìnrin sì ni tiRẹ̀"
  53,22,Ìpín àbòsí nìyẹn nígbà náà
  53,23,(Àwọn orúkọ òrìṣà wọ̀nyẹn) kò sì jẹ́ kiní kan bí kò ṣe àwọn orúkọ kan tí ẹ̀yin àti àwọn bàbá yín fi sọ (àwọn òrìṣà yín fúnra yín). Allāhu kò sì sọ ẹ̀rí ọ̀rọ̀ kan kalẹ̀ nípa rẹ̀. Wọn kò sì tẹ̀lé kiní kan bí kò ṣe àròsọ àti ohun tí ẹ̀mí (wọn) ń fẹ́. Ìmọ̀nà kúkú ti dé bá wọn láti ọ̀dọ̀ Olúwa wọn
  53,24,Tàbí ti ènìyàn ni n̄ǹkan t’ó bá ń fẹ́
  53,25,Ti Allāhu sì ni ọ̀run àti ayé
  53,26,"Àti pé mélòó mélòó nínú àwọn mọlāika t’ó wà nínú àwọn sánmọ̀, tí ìṣìpẹ̀ wọn kò níí rọ̀ wọ́n lọ́rọ̀ kiní kan àyàfi lẹ́yìn ìgbà tí Allāhu bá yọ̀ǹda fún ẹni tí Ó bá fẹ́, tí Ó sì yọ́nú sí"