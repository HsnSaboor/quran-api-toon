translation[23]{c,v,t}:
  89,1,Allāhu búra pẹ̀lú àfẹ̀mọ́júmọ́
  89,2,Ó tún búra pẹ̀lú àwọn òru mẹ́wàá kan
  89,3,Ó tún búra pẹ̀lú méjì àti ẹyọ
  89,4,Ó tún búra pẹ̀lú òru nígbà tí ó bá lọ (tí ó bá dé)
  89,5,Ǹjẹ́ ìbúra wà nínú ìyẹn fún onílàákàyè
  89,6,Ṣé o ò rí bí Olúwa rẹ ti ṣe ọ̀rọ̀ ará ‘Ād
  89,7,"(ìyẹn àwọn ìran) ’Irọm, àwọn òmìrán"
  89,8,àwọn tí A ò dá irú wọn mọ́ sínú ìlú
  89,9,Àti àwọn Thamūd tí wọ́n gbẹ́ (ilé ìgbé) sínú àpáta nínú àfonífojì
  89,10,àti Fir‘aon eléèkàn (ìyà)
  89,11,(Àwọn wọ̀nyí ni) àwọn t’ó tayọ ẹnu-àlà nínú ìlú
  89,12,Wọ́n sì ṣe ìbàjẹ́ púpọ̀ sínú rẹ̀
  89,13,Olúwa rẹ sì rọ̀jò ìyà lé wọn lórí
  89,14,Dájúdájú Olúwa rẹ wà ní ibùṣọ́ (iṣẹ́ ẹ̀dá)
  89,15,"Nítorí náà, ní ti ènìyàn, nígbà tí Olúwa rẹ̀ bá dán an wò, tí Ó pọ́n ọn lé, tí Ó sì ṣe ìdẹ̀ra fún un, nígbà náà ó máa wí pé: \"Olúwa mi ti pọ́n mi lé"
  89,16,"Ṣùgbọ́n nígbà tí Ó bá dán an wò, tí Ó gán arísìkí rẹ̀ lé e lọ́wọ́, nígbà náà ó máa wí pé: \"Olúwa mi ti yẹpẹrẹ mi"
  89,17,"Rárá, kò rí bẹ́ẹ̀. Àmọ́, ẹ̀yin kò ṣàpọ́nlé ọmọ-òrukàn"
  89,18,Àti pé ẹ̀yin kò gbẹra yín lóǹgbẹ láti fún mẹ̀kúnnù ní oúnjẹ
  89,19,Ẹ tún ń jẹ ogún ní ìjẹkújẹ
  89,20,Àti pé ẹ nífẹ̀ẹ́ sí dúkìá ní ìfẹ́ púpọ̀
  89,21,"Rárá, (kò yẹ kó rí bẹ́ẹ̀). Nígbà tí wọ́n bá mi ilẹ̀ tìtì ní mímì tìtì (t’ó rún wómúwómú, tí kò sí kòtò, tí kò sí gelemọ)"
  89,22,(tí) Olúwa rẹ dé pẹ̀lú àwọn mọlāika ní ọ̀wọ̀ọ̀wọ́ ọ̀wọ̀ọ̀wọ́
  89,23,"ní ọjọ́ yẹn ni wọ́n máa mú iná Jahanamọ wá. Ní ọjọ́ yẹn, ènìyàn yóò rántí (ọ̀rọ̀ ara rẹ̀). Báwo sì ni ìrántí náà ṣe lè wúlò fún un"