translation[17]{c,v,t}:
  23,1,Dájúdájú àwọn onígbàgbọ́ òdodo ti jèrè
  23,2,Àwọn t’ó ń páyà (Allāhu) nínú ìrun wọn
  23,3,àti àwọn t’ó ń ṣẹ́rí kúrò níbi ìsọkúsọ
  23,4,àti àwọn t’ó ń yọ Zakāh
  23,5,àti àwọn t’ó ń ṣọ́ abẹ́ wọn
  23,6,àfi ní ọ̀dọ̀ àwọn ìyàwó wọn àti ẹrúbìnrin wọn. Dájúdájú wọn kì í ṣe ẹni èébú (tí wọ́n bá súnmọ́ wọn)
  23,7,"nítorí náà, ẹnikẹ́ni tí ó bá wá òmíràn (súnmọ́) lẹ́yìn ìyẹn, àwọn wọ̀nyẹn ni àwọn olùtayọ ẹnu-àlà"
  23,8,àti àwọn t’ó ń ṣọ́ àgbàfipamọ́ wọn àti àdéhùn wọn
  23,9,àti àwọn t’ó ń ṣọ́ ìrun wọn
  23,10,àwọn wọ̀nyẹn ni àwọn olùjogún
  23,11,àwọn t’ó máa jogún ọgbà ìdẹ̀ra Firdaos. Olùṣegbére ni wọ́n nínú rẹ̀
  23,12,Dájúdájú A ti ṣe ẹ̀dá ènìyàn láti inú ohun tí A mọ jáde láti inú erùpẹ̀ amọ̀
  23,13,"Lẹ́yìn náà, A ṣe é ní àtọ̀ sínú àyè ààbò (ìyẹn, ilé-ọmọ)"
  23,14,"Lẹ́yìn náà, A sọ àtọ̀ di ẹ̀jẹ̀ dídì. Lẹ́yìn náà, A sọ ẹ̀jẹ̀ dídì di bááṣí ẹran. Lẹ́yìn náà, A sọ bááṣí ẹran di eegun. Lẹ́yìn náà, A fi ẹran bo eegun. Lẹ́yìn náà, A sọ ọ́ di ẹ̀dá mìíràn.1 Nítorí náà, ìbùkún ni fún Allāhu, Ẹni t’Ó dára jùlọ nínú àwọn ẹlẹ́dàá (oníṣẹ́-ọnà)"
  23,15,"Lẹ́yìn náà, lẹ́yìn ìyẹn, dájúdájú ẹ̀yin yó sì di òkú"
  23,16,"Lẹ́yìn náà, dájúdájú ní Ọjọ́ Àjíǹde Wọ́n máa gbe yín dìde"
  23,17,Dájúdájú A dá àwọn sánmọ̀ méje sí òkè yín. Àwa kò sì níí dágunlá sí àwọn ẹ̀dá