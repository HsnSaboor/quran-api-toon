translation[29]{c,v,t}:
  81,1,Nígbà tí Wọ́n bá ká òòrùn kóróbójó dànù
  81,2,àti nígbà tí àwọn ìràwọ̀ bá já bọ́ káàkiri
  81,3,"àti nígbà tí Wọ́n bá mú àwọn àpáta rìn (kúrò ní àyè wọn, tí wọ́n kù wọ́n dànù)"
  81,4,àti nígbà tí wọ́n bá pa àwọn ràkúnmí aboyún tì
  81,5,àti nígbà tí Wọ́n bá ko àwọn ẹranko jọ
  81,6,àti nígbà tí Wọ́n bá mú àwọn agbami odò gbiná
  81,7,"àti nígbà tí Wọ́n bá so àwọn ẹ̀mí pọ̀ mọ́ra wọn, (ẹni rere pẹ̀lú ẹni rere, ẹni ibi pẹ̀lú ẹni ibi)"
  81,8,àti nígbà tí ọmọbìnrin tí wọ́n bò mọ́lẹ̀ láàyè bá bèèrè pé
  81,9,ẹ̀ṣẹ̀ wo ni wọ́n pa òun fún
  81,10,àti nígbà tí Wọ́n bá ṣí àwọn tákàdá (iṣẹ́ ẹ̀dá) sílẹ̀
  81,11,àti nígbà tí Wọ́n bá ká sánmọ̀ kúrò lókè
  81,12,àti nígbà tí wọ́n bá mú iná Jẹhīm jò fòfò
  81,13,àti nígbà tí Wọ́n bá sún Ọgbà Ìdẹ̀ra mọ́ (àwọn onígbàgbọ́ òdodo)
  81,14,(nígbà náà ni) ẹ̀mí (kọ̀ọ̀kan) yóò mọ ohun tí ó mú wá (nínú iṣẹ́ ire àti iṣẹ́ ibi)
  81,15,"Nítorí náà, Èmi (Allāhu) ń búra pẹ̀lú àwọn ìràwọ̀ t’ó ń yọ ní alẹ́, t’ó ń wọ̀ọ̀kùn ní ọ̀sán"
  81,16,"(ìyẹn) àwọn ìràwọ̀ t’ó ń rìn lọ rìn bọ̀, t’ó ń wọ̀ọ̀kùn sí ibùwọ̀ wọn"
  81,17,Mo tún búra pẹ̀lú alẹ́ nígbà tí ó bá lọ
  81,18,Mo tún búra pẹ̀lú òwúrọ̀ nígbà tí ó bá mọ́lẹ̀
  81,19,"Dájúdájú (al-Ƙur’ān) ni ọ̀rọ̀ (tí A fi rán Jibrīl) Òjíṣẹ́, alápọ̀n-ọ́nlé"
  81,20,"alágbára, ẹni pàtàkì ní ọ̀dọ̀ Ẹni t’Ó ni Ìtẹ́-ọlá"
  81,21,"ẹni tí wọ́n ń tẹ̀lé àṣẹ rẹ̀ níbẹ̀ yẹn (nínú sánmọ̀), olùfọkàntán"
  81,22,Àti pé ẹni yín (Ànábì Muhammad s.a.w.) kì í ṣe wèrè
  81,23,Ó kúkú rí i nínú òfurufú kedere
  81,24,Àti pé kì í ṣe ahun (tàbí ẹni-afurasí) lórí ìró ìkọ̀kọ̀ (tí A fi ránṣẹ́ sí i)
  81,25,"Al-Ƙur’ān kì í sì ṣe ọ̀rọ̀ (tí A fi rán) Èṣù, ẹni ẹ̀kọ̀"
  81,26,"Nítorí náà, ibo l’ẹ̀ ń lọ"
  81,27,Kí sì ni al-Ƙur’ān bí kò ṣe ìrántí fún gbogbo ẹ̀dá
  81,28,(Ó wà) fún ẹni tí ó bá fẹ́ nínú yín láti dúró déédé
  81,29,"Ẹ̀yin kò sì níí fẹ́ (láti dúró déédé) àyàfi tí Allāhu bá fẹ́, Olúwa gbogbo ẹ̀dá"