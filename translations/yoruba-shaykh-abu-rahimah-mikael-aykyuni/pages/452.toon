translation[29]{c,v,t}:
  37,154,Kí l’ó ń ṣe yín tí ẹ fi ń dájọ́ báyìí
  37,155,Ṣé ẹ ò níí lo ìrántí ni
  37,156,Tàbí ẹ ní ẹ̀rí t’ó yanjú lọ́wọ́ ni
  37,157,Ẹ mú tírà yín wà nígbà náà tí ẹ bá jẹ́ olódodo
  37,158,Wọ́n tún fi ìbátan sáààrin (Allāhu) àti àlùjànnú! Àwọn àlùjànnú sì ti mọ̀ pé dájúdájú wọ́n kúkú máa mú àwọn wá sínú Iná ni
  37,159,Mímọ́ ni fún Allāhu tayọ ohun tí wọ́n ń fi ròyìn (Rẹ̀)
  37,160,"Àfi àwọn ẹrúsìn Allāhu, àwọn ẹni ẹ̀ṣà"
  37,161,Dájúdájú ẹ̀yin àti n̄ǹkan tí ẹ̀ ń jọ́sìn fún (lẹ́yìn Allāhu)
  37,162,ẹ ò lè fi ṣi ẹnì kan kan lọ́nà
  37,163,àfi ẹni tí ó bá fẹ́ wọ inú iná Jẹhīm
  37,164,Kò sí ẹnì kan nínú àwa (mọlāika) àfi kí ó ní ibùdúró tí wọ́n ti mọ̀
  37,165,"Dájúdájú àwa, a kúkú wà ní ọ̀wọ̀ọ̀wọ́"
  37,166,"Àti pé dájúdájú àwa, àwa kúkú ni olùṣàfọ̀mọ́ (fún Allāhu)"
  37,167,Wọ́n kúkú ń wí pé
  37,168,Tí ó bá jẹ́ pé dájúdájú a bá ní (tírà) ìrántí kan nínú (àwọn tírà) àwọn ẹni àkọ́kọ́
  37,169,"dájúdájú àwa ìbá jẹ́ ẹrúsìn Allāhu, àwọn ẹni ẹ̀ṣà"
  37,170,Ṣùgbọ́n wọ́n ṣàì gbàgbọ́ nínú (Allāhu). Láìpẹ́ wọ́n máa mọ̀
  37,171,"Dájúdájú ọ̀rọ̀ Wa ti ṣíwájú fún àwọn ẹrúsìn Wa, àwọn Òjíṣẹ́"
  37,172,"Dájúdájú àwọn, àwọn l’a kúkú máa ṣàrànṣe fún"
  37,173,"Àti pé dájúdájú àwọn ọmọ ogun Wa, àwọn kúkú ni olùborí"
  37,174,"Nítorí náà, ṣẹ́rí kúrò lọ́dọ̀ wọn fún ìgbà díẹ̀"
  37,175,"Àti pé máa wò wọ́n níran ná, àwọn náà ń bọ̀ wá ríran wò"
  37,176,Ṣé ìyà Wa ni wọ́n ń wá pẹ̀lú ìkánjú
  37,177,"Nígbà tí ó bá sọ̀kalẹ̀ sí agboolé wọn, òwúrọ̀ ọjọ́ náà yó sì burú fún àwọn ẹni-akìlọ̀-fún"
  37,178,Kúrò lọ́dọ̀ wọn títí di ìgbà kan ná
  37,179,"Àti pé máa wò wọ́n níran ná, àwọn náà ń bọ̀ wá ríran wò"
  37,180,"Mímọ́ ni fún Olúwa rẹ, Olúwa agbára, tayọ ohun tí wọ́n ń fi ròyìn (Rẹ̀)"
  37,181,Kí àlàáfíà máa bá àwọn Òjíṣẹ́
  37,182,"Gbogbo ọpẹ́ ń jẹ́ ti Allāhu, Olúwa gbogbo ẹ̀dá"