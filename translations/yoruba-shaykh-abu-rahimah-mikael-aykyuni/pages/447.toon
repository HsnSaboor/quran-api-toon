translation[27]{c,v,t}:
  37,25,Kí ni kò jẹ́ kí ẹ ranra yín lọ́wọ́
  37,26,"Rárá, wọ́n ti juwọ́ jusẹ̀ sílẹ̀ ní òní ni"
  37,27,"Apá kan wọn yóò dojú kọ apá kan, tí wọn yóò máa bira wọn léèrè ìbéèrè"
  37,28,"(Àwọn ènìyàn) wí pé: \"Dájúdájú ẹ̀yin l’ẹ̀ ń gba ọ̀tún wọlé sí wa lára (láti ṣì wá lọ́nà)"
  37,29,"(Àwọn àlùjànnú) wí pé: \"Rárá o (àwa kọ́), ẹ̀yin ni ẹ kò jẹ́ onígbàgbọ́ òdodo"
  37,30,"Àti pé àwa kò ní agbára kan lórí yín, ṣùgbọ́n ẹ̀yin jẹ́ ìjọ olùtayọ-ẹnu àlà"
  37,31,Ọ̀rọ̀ Olúwa wa sì kò lé wa lórí pé dájúdájú àwa yóò tọ́ Iná wò
  37,32,"Nítorí náà, a ṣì yín lọ́nà. Dájúdájú àwa náà sì jẹ́ olùṣìnà"
  37,33,"Dájúdájú ní ọjọ́ yẹn, akẹgbẹ́ ni wọ́n nínú Ìyà"
  37,34,Dájúdájú báyẹn ni Àwa yóò ti ṣe pẹ̀lú àwọn ẹlẹ́ṣẹ̀
  37,35,"Dájúdájú nígbà tí wọ́n bá sọ fún wọn pé \"Kò sí ọlọ́hun tí ìjọ́sìn tọ́ sí àfi Allāhu.\", wọn yóò máa ṣègbéraga"
  37,36,"Wọ́n sì ń wí pé: \"Ṣé a máa fi àwọn òrìṣà wa sílẹ̀ nítorí eléwì wèrè kan"
  37,37,Kò rí bẹ́ẹ̀. Ó mú òdodo wá ni. Ó sì ń jẹ́rìí sí òdodo àwọn Òjíṣẹ́ náà
  37,38,Dájúdájú ẹ máa tọ́ ìyà ẹlẹ́ta-eléro wò
  37,39,A ò níí san yín ní ẹ̀san kan àfi ohun tí ẹ̀ ń ṣe níṣẹ́
  37,40,"Àfi àwọn ẹrúsìn Allāhu, àwọn ẹni ẹ̀ṣà"
  37,41,Ti àwọn wọ̀nyẹn sì ni arísìkí tí wọ́n ti mọ̀
  37,42,àwọn èso. Àwọn sì ni alápọ̀n-ọ́nlé
  37,43,nínú àwọn Ọgbà Ìdẹ̀ra
  37,44,Lórí àwọn ìtẹ́ ni wọn yóò ti kọjú síra wọn
  37,45,Wọn yóò máa gbé ife ọtí mímọ́ káà kiri ọ̀dọ̀ wọn
  37,46,Funfun ni (ọtí náà). Ó ń dùn lẹ́nu àwọn t’ó máa mu ún
  37,47,"Kò sí ìpalára kan fún wọn nínú rẹ̀, wọn kò sì níí hunrírà lórí rẹ̀"
  37,48,"Àwọn obìnrin tí kì í wo ẹlòmíìràn, àwọn ẹlẹ́yinjú ẹgẹ́ yó sì wà lọ́dọ̀ wọn"
  37,49,Wọ́n dà bí tinú ẹyin. ó tún jẹ́ kí á mọ̀ pé wọn kò retí ìkẹ́ kan kan lọ́run ní tiwọn. Tí ó bá jẹ́ pé wọ́n ń retí ìkẹ́ kan ní ọ̀run
  37,50,"Apá kan wọn yóò dojú kọ apá kan, tí wọn yóò máa bira wọn léèrè ìbéèrè"
  37,51,"Òǹsọ̀rọ̀ kan nínú wọn yóò sọ pé: \"Dájúdájú èmi ní ọ̀rẹ́ kan"