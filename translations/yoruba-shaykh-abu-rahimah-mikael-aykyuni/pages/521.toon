translation[24]{c,v,t}:
  51,7,(Allāhu tún búra pẹ̀lú) sánmọ̀ ọlọ́ṣọ̀ọ́
  51,8,Dájúdájú ẹ̀yin wà lórí ọ̀rọ̀ t’ó ń takora wọn (nípa al-Ƙur’ān)
  51,9,Ẹni tí wọ́n ń ṣẹ́ lórí kúrò níbi al-Ƙur’ān ni ẹni tí Wọ́n ti ṣẹ́ lórí kúrò níbẹ̀ (láti inú Laohul-Mahfūṭḥ)
  51,10,Ègbé ni fún àwọn òpùrọ́
  51,11,"àwọn ni wọ́n wà nínú àìmọ̀kan, àwọn onígbàgbé"
  51,12,tí wọ́n ń bèèrè ìgbà tí Ọjọ́ Ẹ̀san máa ṣẹlẹ̀
  51,13,Ní ọjọ́ náà sì ni wọn yóò máa fi Iná jẹ wọ́n níyà
  51,14,Ẹ tọ́ ìyà yín wò. Èyí ni n̄ǹkan tí ẹ ti ń wá pẹ̀lú ìkánjú
  51,15,Dájúdájú àwọn olùbẹ̀rù (Allāhu) yóò wà nínú àwọn Ọgbà Ìdẹ̀ra pẹ̀lú àwọn omi odò (ní ìsàlẹ̀ rẹ̀)
  51,16,Wọn yóò máa gba n̄ǹkan tí Olúwa wọn bá fún wọn. Dájúdájú wọ́n ti jẹ́ olùṣe-rere ṣíwájú ìyẹn
  51,17,Wọ́n máa ń sun oorun díẹ̀ nínú òru
  51,18,Wọ́n máa ń tọrọ àforíjìn ní àfẹ̀mọ́júmọ́
  51,19,"Nínú dúkìá wọn, wọ́n ní ojúṣe tí wọ́n ń ṣe fún alágbe àti ẹni tí A ṣe arísìkí ní èèwọ̀ fún"
  51,20,Àwọn àmì wà ní orí ilẹ̀ fún àwọn alámọ̀dájú
  51,21,Nínú ẹ̀mí ara yín gan-an (àmì ìyanu wà nínú rẹ̀). Ṣé ẹ ò ríran ni
  51,22,Arísìkí yín àti ohun tí À ń ṣe ní àdéhùn fun yín wà nínú sánmọ̀
  51,23,"Nítorí náà, Mó fi Olúwa sánmọ̀ àti ilẹ̀ búra, dájúdájú òdodo ni (ọ̀rọ̀ náà) gẹ́gẹ́ bí ó ṣe jẹ́ òdodo pé ẹ̀ ń fẹnu sọ̀rọ̀"
  51,24,"Ǹjẹ́ ọ̀rọ̀ àwọn àlejò (Ànábì) ’Ibrọ̄hīm, àwọn alápọ̀n-ọ́nlé, ti dé ọ̀dọ̀ rẹ"
  51,25,"(Rántí) nígbà tí wọ́n wọlé tọ̀ ọ́ wá, wọ́n sì sọ pé: \"Àlàáfíà (fún ọ).\" Òun náà sọ pé: \"Àlàáfíà (fun yín), ẹ̀yin àjòjì ènìyàn"
  51,26,"Ó lọ sí ọ̀dọ̀ àwọn ará ilé rẹ̀, ó sì dé pẹ̀lú ọmọ màálù ọlọ́ràá (àyangbẹ)"
  51,27,"Ó gbé e súnmọ́ ọ̀dọ̀ wọn. Ó sì sọ pé: \"Ṣé ẹ ò níí jẹun ni"
  51,28,"Nígbà náà, ó ní ìpáyà wọn nínú ọkàn. Wọ́n sọ pé: \"Má ṣe páyà.\" Wọ́n sì fún un ní ìró ìdùnnú nípa bíbí ọmọkùnrin onímọ̀ kan"
  51,29,"Nígbà náà, ìyàwó rẹ̀ sì bẹ̀rẹ̀ igbe, ó sì gbára rẹ̀ lójú, ó sọ pé: \"Arúgbó, àgàn (mà ni mí)"
  51,30,"Wọ́n sọ pé: \"Báyẹn ni Olúwa rẹ sọ. Dájúdájú Òun ni Ọlọ́gbọ́n, Onímọ̀"