translation[27]{c,v,t}:
  37,127,"Wọ́n sì pè é ní òpùrọ́. Nítorí náà, wọ́n máa mú wọn wá sínú Iná"
  37,128,"Àfi àwọn ẹrúsìn Allāhu, àwọn ẹni ẹ̀ṣà"
  37,129,A fún un ní orúkọ rere láààrin àwọn ẹni ìkẹ́yìn
  37,130,Àlàáfíà kí ó máa bá (Ànábì) ’Ilyās
  37,131,Dájúdájú báyẹn ni Àwa ṣe ń san àwọn olùṣe-rere ní ẹ̀san (rere)
  37,132,"Dájúdájú ó wà nínú àwọn ẹrúsìn Wa, àwọn onígbàgbọ́ òdodo"
  37,133,Dájúdájú (Ànábì) Lūt wà nínú àwọn Òjíṣẹ́
  37,134,(Ẹ rántí) nígbà tí A gba òun àti gbogbo àwọn ará ilé rẹ̀ là
  37,135,Àyàfi arúgbóbìnrin kan tí ó wà nínú àwọn t’ó ṣẹ́ kù lẹ́yìn (láààrin àwọn tí A parẹ́)
  37,136,"Lẹ́yìn náà, A pa àwọn yòókù run"
  37,137,Dájúdájú ẹ̀yin náà kúkú ń gba ọ̀dọ̀ wọn kọjá láàárọ̀-láàárọ̀
  37,138,àti ní alaalẹ́. Ṣé ẹ ò níí ṣe làákàyè ni
  37,139,Dájúdájú (Ànábì) Yūnus kúkú wà nínú àwọn Òjíṣẹ́
  37,140,(Ẹ rántí) nígbà tí ó sá lọ sínú ọkọ̀ ojú-omi t’ó kún kẹ́kẹ́
  37,141,Ó sì bá wọn muje pọ̀. Ó sì wà nínú àwọn tí aje ṣí mọ́ lórí
  37,142,"Nítorí náà, ẹja gbé e mì; ó sì ń dá ara rẹ̀ lẹ́bi"
  37,143,"Nítorí náà, tí kò bá jẹ́ pé ó wà nínú àwọn olùṣàfọ̀mọ́ fún Allāhu"
  37,144,dájúdájú ìbá wà nínú ẹja títí di ọjọ́ tí wọn yóò gbé ẹ̀dá dìde
  37,145,"Nítorí náà, A jù ú sí orí ilẹ́ gban̄sasa létí omi. Ó sì jẹ́ aláìlera"
  37,146,A sì mú igi Yẹƙtīn hù jáde láti ṣíji bò ó
  37,147,A tún rán an níṣẹ́ sí ọ̀kẹ́ márùn-ún (ènìyàn) tàbí kí wọ́n lékún sí i
  37,148,Wọ́n gbàgbọ́ ní òdodo. A sì fún wọn ní ìgbádùn títí di ìgbà díẹ̀
  37,149,"Bi wọ́n léèrè wò pé: \"Ṣé Olúwa rẹ l’ó ni àwọn ọmọbìnrin, tiwọn sì ni ọmọkùnrin"
  37,150,"Tàbí A dá àwọn mọlāika ní obìnrin, tí àwọn sì jẹ́ ẹlẹ́rìí"
  37,151,"Gbọ́, nínú irọ́ wọn ni pé dájúdájú wọ́n ń wí pé"
  37,152,"Allāhu bímọ.\" Dájúdájú òpùrọ́ ni wọ́n"
  37,153,Ṣé (Allāhu) ṣẹ̀ṣà àwọn ọmọbìnrin lórí àwọn ọmọkùnrin ni