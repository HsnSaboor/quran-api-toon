translation[29]{c,v,t}:
  91,1,(Allāhu) búra pẹ̀lú òòrùn àti ìyálẹ̀ta rẹ̀
  91,2,Ó tún búra pẹ̀lú òṣùpá nígbà tí ó bá (yọ) tẹ̀lé (òòrùn)
  91,3,Ó tún búra pẹ̀lú ọ̀sán nígbà tí ó bá mú ìmọ́lẹ̀ bá òkùnkùn òru
  91,4,Ó tún búra pẹ̀lú alẹ́ nígbà tí ó bá bo ọ̀sán mọ́lẹ̀
  91,5,Ó tún búra pẹ̀lú sánmọ̀ àti Ẹni tí Ó mọ ọ́n
  91,6,Ó tún búra pẹ̀lú ilẹ̀ àti Ẹni tí Ó tẹ́ ẹ kalẹ̀
  91,7,Ó tún búra pẹ̀lú ẹ̀mí (ènìyàn) àti Ẹni tí Ó ṣe (oríkèé rẹ̀) dọ́gba
  91,8,Ó sì fi ẹ̀ṣẹ̀ (tí ẹ̀mí lè dá) àti ìbẹ̀rù rẹ̀ mọ̀ ọ́n
  91,9,"Ẹnikẹ́ni tí ó bá ṣàfọ̀mọ́ (ẹ̀mí ara) rẹ̀ (níbi ẹ̀ṣẹ̀), ó mà ti jèrè"
  91,10,"Ẹnikẹ́ni tí ó bá fi (ìwà ẹ̀ṣẹ̀) ba ẹ̀mí (ara) rẹ̀ jẹ́, ó mà ti pàdánù"
  91,11,Ìjọ Thamūd pe òdodo nírọ́ nípa ìtayọ ẹnu-àlà wọn
  91,12,(Rántí) nígbà tí ẹni tí orí rẹ̀ burú jùlọ nínú wọn sáré dìde (láti gún ràkúnmí pa)
  91,13,"Nígbà náà, Òjíṣẹ́ Allāhu sọ fún wọn pé: \"(Ẹ fi) abo ràkúnmí Allāhu àti omi rẹ̀ (sílẹ̀)"
  91,14,"Wọ́n pè é nírọ́. Wọ́n sì gún (ràkúnmí) pa. Nítorí náà, Olúwa wọn pa wọ́n rẹ́ nítorí ẹ̀ṣẹ̀ wọn. Ó sì fi ìparun náà kárí wọn"
  91,15,(Ẹni t’ó gún ràkúnmí pa) kò sì páyà ìkángun ọ̀rọ̀ wọn
  92,1,(Allāhu) búra pẹ̀lú alẹ́ nígbà tí (ilẹ̀) bá ṣú
  92,2,Ó tún búra pẹ̀lú ọ̀sán nígbà tí (ọ̀sán) bá pọ́n
  92,3,Ó tún búra pẹ̀lú Ẹni tí Ó dá akọ àti abo
  92,4,"Dájúdájú iṣẹ́ yín, ọ̀tọ̀ọ̀tọ̀ ni"
  92,5,"Ní ti ẹni tí ó bá tọrẹ, tí ó sì bẹ̀rù (Allāhu)"
  92,6,(tí) ó tún pe ẹ̀san rere ní òdodo
  92,7,A sì máa ṣe iṣẹ́ rere ní ìrọ̀rùn fún un
  92,8,"Ní ti ẹni tí ó bá yahun, tí ó sì rí ara rẹ̀ lẹ́ni t’ó rọrọ̀ tayọ ẹ̀san ọ̀run"
  92,9,(tí) ó tún pe ẹ̀san rere ní irọ́
  92,10,A sì máa ṣe iṣẹ́ aburú ní ìrọ̀rùn fún un
  92,11,Dúkìá rẹ̀ kò sì níí rọ̀ ọ́ lọ́rọ̀ nígbà tí ó bá já bọ́ (sínú Iná)
  92,12,Dájúdájú tiWa ni (láti ṣàlàyé) ìmọ̀nà
  92,13,Àti pé dájúdájú tiWa ni ọ̀run àti ayé
  92,14,"Nítorí náà, Mo ti fi Iná eléjò fòfò kìlọ̀ fun yín"