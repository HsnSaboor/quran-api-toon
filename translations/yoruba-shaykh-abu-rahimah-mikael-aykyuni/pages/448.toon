translation[25]{c,v,t}:
  37,52,"tí ó ń wí pé, “Ṣé dájúdájú ìwọ wà nínú àwọn onígbàgbọ́ nínú Ọjọ́ Àjíǹde"
  37,53,"Ṣé nígbà tí a bá kú tán, tí a ti di erùpẹ̀ àti egungun, ṣé dájúdájú Wọn yóò san wá ní ẹ̀san ni?”"
  37,54,"Ó sọ pé: \"Ṣé ẹ̀yin yóò yọjú wo (ẹni náà tí kò gbàgbọ́ nínú Ọjọ́ àjíǹde)"
  37,55,Ó yọjú wò ó. Ó sì rí i láààrin gbùngbùn nínú iná Jẹhīm
  37,56,"Ó (sì) sọ pé: \"Mó fi Allāhu búra, ìwọ fẹ́ẹ̀ kó ìparun bá mi tán"
  37,57,"Àti pé tí kì í bá ṣe ìdẹ̀ra Olúwa mi ni, èmi náà ìbá wà nínú ẹni tí wọ́n máa mú wá sínú Iná"
  37,58,Àwa kò sá níí kú mọ́ báyìí
  37,59,Àfi ikú wa àkọ́kọ́. Wọn kò sì níí jẹ àwa níyà
  37,60,"Dájúdájú èyí, òhun ni èrèǹjẹ ńlá"
  37,61,"Nítorí irú èyí, kí àwọn olùṣẹ̀sìn máa ṣẹ̀sìn lọ"
  37,62,Ǹjẹ́ ìyẹn l’ó lóore jùlọ ní ibùdésí ni tàbí igi zaƙūm (igi ẹlẹ́gùn-ún)
  37,63,Dájúdájú Àwa ṣe é ní àdánwò fún àwọn alábòsí
  37,64,Dájúdájú òhun ni igi kan tí ó máa hù jáde láti ìdí iná Jẹhīm
  37,65,Èso rẹ̀ dà bí orí àwọn èṣù
  37,66,"Dájúdájú wọn yóò máa jẹ nínú rẹ̀. Nítorí náà, wọn yóò fi kún inú wọn bámúbámú"
  37,67,"Lẹ́yìn náà, dájúdájú wọn yóò mu n̄ǹkan mímu àwọyúnwẹ̀jẹ̀ gbígbóná lé e lórí"
  37,68,"Lẹ́yìn náà, dájúdájú ibùpadàsí wọn ni iná Jẹhīm"
  37,69,Dájúdájú wọ́n bá àwọn bàbá wọn ní olùṣìnà
  37,70,Àwọn náà sì ń yára tẹ̀lé orípa wọn
  37,71,Dájúdájú ọ̀pọ̀lọ́pọ̀ àwọn ẹni àkọ́kọ́ ti ṣìnà ṣíwájú wọn
  37,72,Dájúdájú A ti rán àwọn olùkìlọ̀ sí wọn
  37,73,"Nítorí náà, wo bí àtubọ̀tán àwọn ẹni-akìlọ̀-fún ti rí"
  37,74,"Àfi àwọn ẹrúsìn Allāhu, àwọn ẹni ẹ̀ṣà"
  37,75,Dájúdájú (Ànábì) Nūh pè Wá. A sì dára ní olùjẹ́pè
  37,76,A gba òun àti àwọn ará ilé rẹ̀ là kúrò nínú ìbànújẹ́ ńlá