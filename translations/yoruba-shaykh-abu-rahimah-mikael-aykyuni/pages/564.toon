translation[19]{c,v,t}:
  67,27,"Nígbà tí wọ́n bá rí i t’ó súnmọ́, ojú àwọn t’ó ṣàì gbàgbọ́ yóò korò wá fún ìbànújẹ́. A ó sì sọ fún wọn pé: \"Èyí ni ohun tí ẹ̀ ń pè"
  67,28,"Sọ pé: \" Ẹ sọ fún mi, tí Allāhu bá pa èmi àti àwọn t’ó wà pẹ̀lú mi rẹ́, tàbí tí Ó bá kẹ́ wa (ṣé ẹ lè dí I lọ́wọ́ ni?) Nítorí náà, ta ni ó máa gba àwọn aláìgbàgbọ́ là nínú ìyà ẹlẹ́ta-eléro"
  67,29,"Sọ pé: \"Òun ni Àjọkẹ́-ayé. Àwa gbà Á gbọ́. Òun sì la gbáralé. Láìpẹ́ ẹ máa mọ ta ni ó wà nínú ìṣìnà pọ́nńbélé"
  67,30,"Sọ pé: \" Ẹ sọ fún mi, tí omi yín bá gbẹ wá, ta ni ẹni tí ó máa mú omi ìṣẹ́lẹ̀rú wá ba yín"
  68,1,Nūn. (Allāhu búra pẹ̀lú) gègé ìkọ̀wé àti ohun tí àwọn mọlāika ń kọ sílẹ̀
  68,2,Ìwọ kì í ṣe wèrè nípa ìdẹ̀ra Olúwa rẹ
  68,3,Àti pé dájúdájú ẹ̀san tí kò níí dáwọ́ dúró ti wà fún ọ
  68,4,Dájúdájú ìwọ sì wà lórí ìwà àpọ́nlé
  68,5,"Láìpẹ́ ìwọ yóò rí i, àwọn náà yó sì rí i"
  68,6,èwo nínú yín ni wèrè
  68,7,"Dájúdájú Olúwa rẹ, Ó nímọ̀ jùlọ nípa ẹni t’ó ṣìnà kúrò lójú ọ̀nà Rẹ̀. Ó sì nímọ̀ jùlọ nípa àwọn olùmọ̀nà"
  68,8,"Nítorí náà, má ṣe tẹ̀lé àwọn olùpe-òdodo-nírọ́"
  68,9,"Àti pé wọ́n fẹ́ kí o dẹwọ́, kí àwọn náà sì dẹwọ́"
  68,10,"Má ṣe tẹ̀lé gbogbo ẹni tí ìbúra rẹ̀ pọ̀, ẹni yẹpẹrẹ"
  68,11,"abúni, alárìnká t’ó ń sòfófó kiri"
  68,12,"olùdènà iṣẹ́ rere, alákọyọ, ẹlẹ́ṣẹ̀"
  68,13,"ọ̀dájú. Lẹ́yìn ìyẹn, àsáwọ̀ ni"
  68,14,Nítorí pé ó ní dúkìá àti àwọn ọmọkùnrin
  68,15,"nígbà tí wọ́n bá ń ké àwọn āyah Wa fún un, ó máa wí pé: “Àkọsílẹ̀ àlọ́ àwọn ẹni àkọ́kọ́ (nìwọ̀nyí)”"