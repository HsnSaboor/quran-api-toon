translation[24]{c,v,t}:
  37,1,(Allāhu búra pẹ̀lú) àwọn mọlāika olùtò-lọ́wọ̀ọ̀wọ́ tààrà
  37,2,àti àwọn mọlāika t’ó ń wọ́ ẹ̀ṣújò kiri tààrà
  37,3,àti àwọn mọlāika òǹké-tírà ìrántí
  37,4,"Dájúdájú Ọlọ́hun yín, Ọ̀kan ṣoṣo ni"
  37,5,Olúwa àwọn sánmọ̀ àti ilẹ̀ àti ohunkóhun tí ń bẹ láààrin àwọn méjèèjì. Òun sì ni Olúwa àwọn ibùyọ òòrùn
  37,6,Dájúdájú Àwa fi àwọn ìràwọ̀ ṣe sánmọ̀ ilé ayé ní ọ̀ṣọ́
  37,7,àti ìṣọ́ níbi (aburú) gbogbo èṣù olóríkunkun
  37,8,(Àwọn èṣù) kò sì níí lè tẹ́tí sí ìjọ (mọlāika t’ó wà ní) àyè gíga jùlọ (nínú sánmọ̀). (Àwọn mọlāika) yó sì máa ku (àwọn èṣù) lókò (ẹ̀ta ìràwọ̀) ní gbogbo agbègbè (sánmọ̀)
  37,9,Wọ́n ń lé wọn dànù. Ìyà àìlópin sì wà fún wọn
  37,10,"(Wọn kò níí gbọ́ ọ̀rọ̀ ní kíkún) àyàfi ẹni tí ó bá rí ọ̀rọ̀ àjígbọ́ gbé, nígbà náà (ni mọlāika) yó sì fi ẹ̀ta ìràwọ̀ iná t’ó máa jó o tẹ̀lé e"
  37,11,Bi wọ́n léèrè wò pé ṣé àwọn ni ìṣẹ̀dá wọn lágbára jùlọ ni tàbí àwọn (ènìyàn) tí A dá? Dájúdájú Àwa dá wọn láti ara erùpẹ̀ t’ó lẹ̀ mọ́ra wọn
  37,12,"Rárá (kò jọra wọn); ìwọ ṣèèmọ̀ (nípa al-Ƙur’ān), àwọn sì ń ṣe yẹ̀yẹ́"
  37,13,"Àti pé nígbà tí wọ́n bá ṣe ìrántí fún wọn, wọn kò níí lo ìrántí"
  37,14,"Nígbà tí wọ́n bá tún rí àmì kan, wọn yóò máa ṣe yẹ̀yẹ́"
  37,15,"Wọ́n sì wí pé: \"Èyí kò jẹ́ kiní kan bí kò ṣe idán pọ́nńbélé"
  37,16,"Ṣé nígbà tí a bá kú tán, tí a ti di erùpẹ̀ àti egungun, ṣé dájúdájú Wọn yóò tún gbé wa dìde ni"
  37,17,"Ṣé àti àwọn bàbá wa, àwọn ẹni àkọ́kọ́"
  37,18,"Sọ pé: \"Bẹ́ẹ̀ ni. Ẹ̀yin yó sì di ẹni yẹpẹrẹ"
  37,19,"Nítorí náà, igbe ẹyọ kan mà ni. Nígbà náà ni wọn yóò máa wò sùn"
  37,20,"Wọ́n á wí pé: \"Ègbé wa! Èyí ni Ọjọ́ ẹ̀san"
  37,21,Èyí ni ọjọ́ Ìdájọ́ èyí tí ẹ̀ ń pè nírọ́
  37,22,"Ẹ kó àwọn t’ó ṣàbòsí jọ, àwọn ìyàwó wọn àti ohun tí wọ́n ń jọ́sìn fún"
  37,23,lẹ́yìn Allāhu. Kí ẹ sì júwe wọn sí ojú ọ̀nà iná Jẹhīm
  37,24,"Ẹ dá wọn dúró ná, dájúdájú wọ́n máa bi wọ́n léèrè ìbéèrè"