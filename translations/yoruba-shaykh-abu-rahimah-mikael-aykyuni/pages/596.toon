translation[26]{c,v,t}:
  92,15,Kò sí ẹni tí ó máa wọ inú rẹ̀ àfi olórí burúkú
  92,16,"ẹni tí ó pe òdodo nírọ́, tí ó sì kẹ̀yìn sí i"
  92,17,Wọ́n sì máa gbé (Iná) jìnnà sí olùbẹ̀rù (Allāhu)
  92,18,"ẹni t’ó ń fi dúkìá rẹ̀ tọrẹ, tí ó ń ṣàfọ̀mọ́ (rẹ̀)"
  92,19,Kò sì sí oore ìdẹ̀ra kan tí (ó ní lọ́kàn) láti gbà ní ẹ̀san ní ọ̀dọ̀ ẹnikẹ́ni
  92,20,"bí kò ṣe pé láti fi wá ojú rere Olúwa rẹ̀, Ẹni Gíga jùlọ"
  92,21,Láìpẹ́ ó sì máa yọ́nú (sí ẹ̀san rẹ̀)
  93,1,(Allāhu búra pẹ̀lú) ìyálẹ̀ta
  93,2,Ó tún búra pẹ̀lú alẹ́ nígbà tí (ilẹ̀) bá ṣú
  93,3,"Olúwa rẹ kò pa ọ́ tì, kò sì bínú sí ọ"
  93,4,Dájúdájú ọ̀run lóore fún ọ ju ayé lọ
  93,5,"Dájúdájú láìpẹ́ Olúwa rẹ máa fún ọ ní (oore púpọ̀ ní ọ̀run). Nítorí náà, o sì máa yọ́nú sí i"
  93,6,Ṣé (Allāhu) kò rí ọ ní ọmọ-òrukàn ni? Ó sì fún ọ ní ibùgbé
  93,7,Ó sì rí ọ ní aláìmọ̀nà (ìyẹn ṣíwájú ìsọ̀kalẹ̀ ìmísí). Ó sì fi ọ̀nà mọ̀ ọ́
  93,8,"Ó tún rí ọ ní aláìní, Ó sì rọ̀ ọ́ lọ́rọ̀"
  93,9,"Nítorí náà, ní ti ọmọ-òrukàn, má ṣe jẹ gàba (lé e lórí)"
  93,10,"Ní ti alágbe, má sì ṣe jágbe (mọ́ ọn)"
  93,11,"Ní ti ìdẹ̀ra Olúwa rẹ, sọ ọ́ jáde"
  94,1,Ṣé A ò ṣípayá igbá-àyà rẹ fún ọ bí
  94,2,A sì gbé ẹ̀ṣẹ̀ rẹ kúrò lọ́rùn rẹ
  94,3,èyí tí ó wọ̀ ọ́ lọ́rùn. àmọ́ tí onítọ̀ún padà gba ’Islām ìbáà jẹ́ pé ó gbà á ní òwúrọ̀
  94,4,A sì gbé ìrántí orúkọ rẹ ga fún ọ
  94,5,"Nítorí náà, dájúdájú ìdẹ̀kùn wà lẹ́yìn ìnira"
  94,6,Dájúdájú ìdẹ̀kùn wà lẹ́yìn ìnira sẹ́
  94,7,"Nítorí náà, nígbà tí o bá bùṣe (lórí ọ̀kan), gbìyànjú (òmíràn)"
  94,8,Ọ̀dọ̀ Olúwa rẹ sì ni kí o ṣojú kòkòrò oore sí