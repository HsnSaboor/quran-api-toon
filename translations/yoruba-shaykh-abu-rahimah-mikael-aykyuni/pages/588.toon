translation[28]{c,v,t}:
  83,7,"Bẹ́ẹ̀ ni, dájúdájú ìwé iṣẹ́ àwọn ẹni ibi kúkú wà nínú Sijjīn"
  83,8,Kí sì l’ó mú ọ mọ ohun t’ó ń jẹ́ Sijjīn
  83,9,Ìwé tí wọ́n ti kọ iṣẹ́ aburú ẹ̀dá sínú rẹ̀ (tí wọ́n sì fi pamọ́ sínú ilẹ̀ keje ni Sijjīn)
  83,10,"Ní ọjọ́ yẹn, ègbé ni fún àwọn olùpe-òdodo- nírọ́"
  83,11,àwọn t’ó ń pe Ọjọ́ ẹ̀san nírọ́
  83,12,"Kò sì sí ẹni t’ó ń pè é nírọ́ àfi gbogbo alákọyọ, ẹlẹ́ṣẹ̀"
  83,13,"Nígbà tí wọ́n bá ń ké àwọn āyah Wa fún un, ó máa wí pé: \"Àwọn àkọsílẹ̀ àlọ́ àwọn ẹni àkọ́kọ́ (nìwọ̀nyí)"
  83,14,"Rárá kò rí bẹ́ẹ̀, àmọ́ ohun tí wọ́n ń ṣe níṣẹ́ ibi l’ó jọba lórí ọkàn wọn"
  83,15,"Ní ti òdodo, dájúdájú wọn yóò wà nínú gàgá, wọn kò sì níí rí Olúwa wọn ní ọjọ́ yẹn"
  83,16,"Lẹ́yìn náà, dájúdájú wọn yóò wọ inú iná Jẹhīm"
  83,17,"Lẹ́yìn náà, wọ́n máa sọ (fún wọn) pe: \"Èyí ni ohun tí ẹ̀ ń pè nírọ́"
  83,18,Bẹ́ẹ̀ ni. Dájúdájú ìwé iṣẹ́ àwọn ẹni rere wà nínú ‘illiyyūn
  83,19,Kí sì l’ó mú ọ mọ ohun t’ó ń jẹ́ ‘illiyyūn
  83,20,Ìwé tí wọ́n ti kọ iṣẹ́ rere ẹ̀dá sínú rẹ̀ (tí wọ́n sì fi pamọ́ sí òkè sánmọ̀ ni ‘illiyyūn)
  83,21,Àwọn (mọlāika) tí wọ́n súnmọ́ Allāhu ń jẹ́rìí sí i
  83,22,Dájúdájú àwọn ẹni rere máa wà nínú ìgbádùn
  83,23,Wọn yóò máa wòran lórí àwọn ibùsùn
  83,24,Ìwọ yóò dá ìtutù ojú ìgbádùn mọ̀ nínú ojú wọn
  83,25,Wọn yóò máa fún wọn mu nínú ọtí onídèérí
  83,26,Àlùmísìkí ni (òórùn) ìparí rẹ̀. Kí àwọn alápàáǹtètè ṣàpáǹtètè nínú ìyẹn
  83,27,Tẹsnīm ni wọ́n yóò máa pòpọ̀ (mọ́ ọtí náà)
  83,28,"(Tẹsnīm ni) omi ìṣẹ́lẹ̀rú kan, tí àwọn olùsúnmọ́ (Allāhu) yóò máa mu"
  83,29,"Dájúdájú àwọn t’ó dẹ́ṣẹ̀, wọ́n máa ń fi àwọn t’ó gbàgbọ́ ní òdodo rẹ́rìn-ín"
  83,30,"Nígbà tí wọ́n bá gba ẹ̀gbẹ́ wọn kọjá, (àwọn adẹ́ṣẹ̀) yóò máa ṣẹ́jú síra wọn ní ti yẹ̀yẹ́"
  83,31,"Nígbà tí wọ́n bá sì padà sí ọ̀dọ̀ àwọn ènìyàn wọn, wọ́n á padà tí wọn yóò máa ṣe fáàrí"
  83,32,"Àti pé nígbà tí wọ́n bá rí (àwọn onígbàgbọ́ òdodo) wọ́n á wí pé: \"Dájúdájú àwọn wọ̀nyí ni olùṣìnà"
  83,33,Àwa kò sì rán wọn níṣẹ́ olùṣọ́ sí wọn
  83,34,"Nítorí náà, ní òní àwọn t’ó gbàgbọ́ ní òdodo yóò fi àwọn aláìgbàgbọ́ rẹ́rìn-ín"