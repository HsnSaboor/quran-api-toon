translation[32]{c,v,t}:
  86,1,(Allāhu) búra pẹ̀lú sánmọ̀ àti Tọ̄riƙ
  86,2,Kí sì ni ó mú ọ mọ ohun t’ó ń jẹ́ Tọ̄riƙ
  86,3,Ìràwọ̀ tí ìmọ́lẹ̀ rẹ̀ ń tàn ròrò (ní alẹ́ ni)
  86,4,Kò sí ẹ̀mí kan àfi kí ẹ̀ṣọ́ kan wà fún un (nínú àwọn mọlāika)
  86,5,"Nítorí náà, kí ènìyàn wòye sí ohun tí A fi ṣẹ̀dá rẹ̀"
  86,6,Wọ́n ṣẹ̀dá rẹ̀ láti inú omi t’ó ń tú jáde kọ̀ọ́kọ̀ọ́
  86,7,Ó ń jáde láti ààrin ìbàdí ọkùnrin àti àwọn ẹfọ́nhà igbá-àyà obìnrin
  86,8,Dájúdájú Allāhu ni Alágbára lóri ìdápadà rẹ̀
  86,9,ní ọjọ́ tí wọ́n máa ṣe àyẹ̀wò àwọn (iṣẹ́) àṣepamọ́
  86,10,"Nígbà náà, kò níí sí agbára tàbí alárànṣe kan fún un"
  86,11,Allāhu búra pẹ̀lú sánmọ̀ t’ó ń rọ òjò ní ọdọọdún
  86,12,Ó tún búra pẹ̀lú ilẹ̀ t’ó ń sán kànkàn (fún híhùjáde èso)
  86,13,Dájúdájú al-Ƙur’ān ni ọ̀rọ̀-ìpínyà (láààrin òdodo àti irọ́)
  86,14,Kì í sì ṣe àwàdà
  86,15,Dájúdájú wọ́n ń déte gan-an
  86,16,Èmi náà sì ń déte gan-an
  86,17,"Nítorí náà, lọ́ra fún àwọn aláìgbàgbọ́. Lọ́ wọn lára sẹ́ fún ìgbà díẹ̀"
  87,1,"Ṣàfọ̀mọ́ fún orúkọ Olúwa rẹ, Ẹni gíga jùlọ"
  87,2,Ẹni tí Ó dá ẹ̀dá. Ó sì ṣe (oríkèé-ríkèé rẹ̀) ní dọ́gbadọ́gba
  87,3,Ẹni tí Ó yan kádàrá (fún ẹ̀dá). Ó sì tọ́ ọ sọ́nà
  87,4,Ẹni tí Ó mú koríko tútù (hù) jáde
  87,5,Ó sì sọ ọ́ di gbígbẹ t’ó dúdú
  87,6,Àwa yóò máa ké (al-Ƙur’ān) fún ọ. Ìwọ kò sì níí gbàgbé
  87,7,Àyàfi ohun tí Allāhu bá fẹ́. Dájúdájú Ó mọ gban̄gba àti ohun t’ó pamọ́
  87,8,Àwa yó sì ṣe iṣẹ́ rere ní ìrọ̀rùn fún ọ
  87,9,"Nítorí náà, ṣèrántí ní àyè tí ìrántí ti wúlò"
  87,10,Ẹni tí ó máa páyà (Allāhu) máa lo ìrántí
  87,11,Olórí-burúkú sì máa takété sí i
  87,12,(Òun sì ni) ẹni tí ó máa wọ inú Iná t’ó tóbi
  87,13,"Lẹ́yìn náà, kò níí kú sínú rẹ̀, kò sì níí ṣẹ̀mí (àlàáfíà)"
  87,14,Dájúdájú ẹni tí ó bá ṣàfọ̀mọ́ (ọkàn rẹ̀) ti jèrè
  87,15,"Ó tún rántí orúkọ Olúwa rẹ̀, ó sì kírun"