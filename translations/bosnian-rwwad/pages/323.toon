quran[14]{c,v,t,f}:
  21,11,"A koliko smo samo uništili naselja koja su nepravdu činila i poslije kojih smo druge narode podigli!",""
  21,12,"I čim bi silu Našu osjetili, kud koji bi se iz njih razbježali.",""
  21,13,"“Ne bježite, vratite se uživanjima vašim i domovima vašim, možda će vas neko što upitati.”",""
  21,14,"“Teško nama”, oni bi govorili, “mi smo, zaista, nepravedni bili!”",""
  21,15,"I kukali bi tako sve dok ih ne bismo učinili, kao žito požnjeveno, nepomičnim.",""
  21,16,"Mi nismo stvorili nebo i Zemlju i ono što je između njih da se zabavljamo.",""
  21,17,"Da smo htjeli uzeti neku zabavu, uzeli bismo je od Nas, ali Mi to ne činimo.",""
  21,18,"Međutim, istinom suzbijamo laž, istina je uguši i laži nestane – a teško vama zbog onog što o Njemu iznosite!",""
  21,19,"Njegovo je ono što je na nebesima i na Zemlji! A oni koji su kod Njega ne zaziru da Ga obožavaju i ne zamaraju se.",""
  21,20,"Slave Ga noću i danju, ne malaksavaju.",""
  21,21,"Zar će kumiri, koje oni od zemlje prave, mrtve oživjeti?",""
  21,22,"Da Zemljom i nebesima upravljaju drugi bogovi, a ne Allah, poremetili bi se. Pa neka je uzvišen Allah, Gospodar Arša, od onog što Mu pripisuju!",""
  21,23,"On neće biti pitan za ono što radi, a oni će biti pitani.",""
  21,24,"Zar da pored Njega oni uzimaju bogove?! Reci: “Dajte vaš dokaz! Ovo je opomena za one koji su sa mnom, a i opomena za one koji su bili prije mene.” Međutim, većina njih ne zna Istinu, pa se okreću.",""
