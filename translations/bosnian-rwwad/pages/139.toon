quran[4]{c,v,t,f}:
  6,91,"Oni ne poznaju Allaha kako treba, kad govore: ""Nijednom čovjeku Allah nije ništa objavio!"" Reci: ""A ko je objavio Knjigu koju je donio Musa kao svjetlo i uputu ljudima, koju na listove stavljate i pokazujete, a mnogo i krijete, i poučeni ste onome što ni vi ni preci vaši niste znali?"" Reci: ""Allah!"" Zatim ih ostavi, neka se lažima svojim zabavljaju.",""
  6,92,"A ova Knjiga, koju objavljujemo, blagoslovljena je, ona potvrđuje one prije nje i da upozoriš Mekku – Majku naselja i sve oko nje. A oni koji u onaj svijet vjeruju – vjeruju i u nju i o namazima svojim brinu.",""
  6,93,"Ko je više nepravedan od onoga koji laži o Allahu iznosi ili koji govori: ""Objavljuje mi se'', a ništa mu se ne objavljuje, ili koji kaže: ""I ja ću reći isto onako kao što Allah objavljuje."" A da ti je vidjeti zulumćare u smrtnim mukama, kada meleki budu ispružili ruke svoje prema njima: ""Izvadite svoje duše! Od sada ćete neizdržljivom kaznom biti kažnjeni zato što ste na Allaha ono što nije istina iznosili i što ste se prema ajetima i znakovima Njegovim oholo ponašali.""",""
  6,94,"A doći ćete nam pojedinačno, onakvi kakve smo vas prvi put stvorili, napustivši dobra koja smo vam bili darovali. Mi ne vidimo s vama zagovarače vaše za koje ste smatrali da ih Allahu treba u obožavanju pridružiti, pokidane su veze među vama i ostaviše vas oni za koje ste tako tvrdili.",""
