quran[8]{c,v,t,f}:
  3,38,"Tu Zekerijja zamoli Gospodara svoga: ""Gospodaru moj, podari mi od Sebe čestita potomka, Ti doista molbu čuješ!""",""
  3,39,"I dok se on, stojeći u odaji, molio, meleci ga pozvaše i rekoše: “Allah te raduje Jahjaom, koji će vjerovati u onog koji je Riječ Allahova, prvakom, čednim čovjekom i vjerovjesnikom, potomkom čestitih!”",""
  3,40,"""Gospodaru moj"", reče on, ""odakle ću ja imati sina kada me starost ophrvala, a i žena mi je nerotkinja?"" ""Eto tako"", reče On, ""Allah čini što On hoće.""",""
  3,41,"""Gospodaru moj"", zamoli Zekerijja, ""daj mi neki znak!"" ""Znak će biti"", reče On, ""što tri dana s ljudima nećeš govoriti, osim znakovima! I mnogo spominji Gospodara svoga i hvali Ga krajem dana i rano ujutro.""",""
  3,42,"I kada meleci kazaše: ""O Merjem, tebe je, doista, Allah odabrao i čistom učinio! On te je nad ženama svih svjetova odabrao!""",""
  3,43,"""Merjema, budi skrušena i pokorna Gospodaru svome, i sedždu čini i sa onima koji ruku' obavljaju i ti obavljaj!” <sup>1</sup>","[1] Ovdje su sedžda i ruku' posebno izdvojeni kao sastavni dijelovi namaza."
  3,44,"To su neke od vijesti o onome što čulima nije dokučivo, a koje ti objavljujemo. Ti nisi bio među njima kada su pera svoja pobacali da bi vidjeli koji će se o Merjemi brinuti, a nisi bio među njima ni kada su se prepirali.",""
  3,45,"I kada meleci rekoše: ""Merjema, Allah te obveseljava onim koji je Riječ Njegova, čije je ime Mesih, Isa, sin Merjemin, ugledan i na ovome i na onome svijetu i jedan od Allahu bliskih!",""
