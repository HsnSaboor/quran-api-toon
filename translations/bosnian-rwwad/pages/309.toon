quran[13]{c,v,t,f}:
  19,52,"Mi smo ga s desne strane Tura zovnuli i Sebi ga približili da čuje riječi Naše,",""
  19,53,"i darovali smo mu milošću Našom kao vjerovjesnika brata njegova Haruna.",""
  19,54,"I spomeni u Knjizi Ismaila! On je ispunjavao dato obećanje i bio poslanik, vjerovjesnik,",""
  19,55,"i tražio je od čeljadi svoje da namaz obavljaju i da zekat udjeljuju, i Gospodar njegov je bio njime zadovoljan.",""
  19,56,"I spomeni u Knjizi Idrisa! On je bio istinoljubiv i vjerovjesnik,",""
  19,57,"i Mi smo ga na visoko mjesto digli.",""
  19,58,"To su vjerovjesnici koje je Allah blagodatima obasuo, potomci Ademovi i onih koje smo sa Nuhom nosili, i potomci Ibrahimovi i Israilovi, i onih koje smo uputili i odabrali. Kad bi im se ajeti Svemilosnog učili, oni bi na sedždu padali i plakali.",""
  19,59,"A njih smijeniše zli potomci, koji namaz napustiše i za požudama pođoše – oni će sigurno zlo proći,",""
  19,60,"ali oni koji su se pokajali, i vjerovali, i dobro činili njima se neće nikakva nepravda učiniti, oni će u Džennet ući,",""
  19,61,"u edenske vrtove koje je Svemilosni robovima Svojim kao nešto što je čulima nedokučivo obećao, a obećanje Njegovo će se, doista, ispuniti,",""
  19,62,"u njima prazne besjede neće slušati, već samo: “Mir!”, i u njima će i ujutro i navečer opskrbljeni biti.",""
  19,63,"Dat ćemo da takav Džennet naslijedi onaj od robova Naših koji se bude grijeha klonio.",""
  19,64,"“I ne spuštamo se, izuzev po naredbi Gospodara tvoga, Njegovo je sve što je ispred nas i što je iza nas i ono što je između toga."" Gospodar tvoj ne zaboravlja.",""
