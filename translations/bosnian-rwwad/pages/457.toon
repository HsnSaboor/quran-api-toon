quran[22]{c,v,t,f}:
  38,62,"I govorit će: “Zašto ne vidimo ljude koje smo u zle ubrajali,",""
  38,63,"i koje smo ismijavali? Da nam se nisu iz vida izgubili?”",""
  38,64,"Istina je, sigurno, da će se stanovnici Džehennema među sobom raspravljati.",""
  38,65,"“Ja sam opominjatelj samo”, ti reci, “i nema istinskog božanstva osim Allaha, Jedinog i Moćnog,",""
  38,66,"Gospodara nebesa i Zemlje i onog što je između njih, Silnog, Onog Koji prašta.”",""
  38,67,"Reci: “Ovo je vijest velika,",""
  38,68,"a vi od nje glave okrećete.",""
  38,69,"Ja nisam ništa znao o uzvišenom skupu meleka kada su se raspravljali,",""
  38,70,"meni se objavljuje samo da jasno opominjem.”",""
  38,71,"I kad je melekima Gospodar tvoj rekao: “Stvorit ću čovjeka od ilovače,",""
  38,72,"pa kad mu oblik upotpunim i u njega duha Svog udahnem, vi mu na sedždu padnite!”",""
  38,73,"Meleki su, svi do posljednjeg, zajedno sedždu učinili,",""
  38,74,"osim Iblisa – on se uzoholio i postao nevjernik.",""
  38,75,"“O Iblisu”, rekao je On, “šta te navelo da ne učiniš sedždu onome koga sam Ja Svojim dvjema rukama stvorio? Jesi li se uzoholio ili misliš da si uzvišen?”",""
  38,76,"“Bolji sam od njega”, rekao je on, “mene si stvorio od vatre, a njega od ilovače.”",""
  38,77,"“E, izlazi iz Dženneta!”, reče On. “Proklet da si.",""
  38,78,"Moje će te prokletstvo do Sudnjeg dana pratiti!”",""
  38,79,"“Gospodaru moj”, reče on, “daj mi vremena do Dana kad će oni oživljeni biti!”",""
  38,80,"“Dajem ti”, reče On,",""
  38,81,"“do Dana već određenog.”",""
  38,82,"“E tako mi dostojanstva Tvog”, reče, “sigurno ću ih sve na stranputicu navesti,",""
  38,83,"osim onih među Tvojim robovima koji su u vjerovanju iskreni!”",""
