quran[11]{c,v,t,f}:
  31,1,"Elif Lām Mīm. <sup>1</sup>","[1] Pogledati značenje spomenuto prilikom tumačenja prvog ajeta sure El-Bekare."
  31,2,"Ovo su ajeti mudre Knjige,",""
  31,3,"upute i milosti onima koji budu dobro činili,",""
  31,4,"onima koji namaz obavljaju i zekat daju i koji u onaj svijet čvrsto vjeruju;",""
  31,5,"njima je Gospodar njihov na Pravi put ukazao i oni su želje svoje ostvarili.",""
  31,6,"Ima ljudi koji kupuju sredstva za razonodu, da bi, ne znajući koliki je to grijeh, s Allahovog puta odvodili i da bi ga predmetom za ismijavanje uzimali. Njih čeka sramna kazna.",""
  31,7,"Kad se nekom od njih ajeti Naši kazuju, on oholo glavu okreće, kao da ih nije ni čuo, kao da je gluh – zato mu navijesti patnju nesnosnu.",""
  31,8,"One koji budu vjerovali i dobra djela činili, doista, čekaju bašče uživanja,",""
  31,9,"u njima će vječno boraviti – obećanje je Allahovo istinito, a On je silan i mudar.",""
  31,10,"Nebesa je, vidite ih, bez stubova stvorio, a po Zemlji planine nepomične postavio da vas ne trese i po njoj životinje svih vrsta razasuo. Mi s neba kišu spuštamo i činimo da po njoj niču svakovrsne plemenite biljke.",""
  31,11,"To je Allahovo djelo, a pokažite Mi šta su drugi, mimo Njega, stvorili? Ništa! Mnogobošci su u pravoj zabludi.",""
