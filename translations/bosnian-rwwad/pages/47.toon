quran[7]{c,v,t,f}:
  2,275,"Oni koji se kamatom hrane dići će se iz grobova svojih baš kao oni koje je šejtan dodirom izbezumio. To je zato što su govorili: ""Trgovina je, doista, isto što i kamata!"" A Allah je dozvolio trgovinu, a zabranio kamatu. Onome do koga dopre pouka Gospodara njegova, pa se toga okani, pripada ono što je prije stekao, a njegov je slučaj Allahu prepušten. Oni, pak, koji opet to učine, bit će stanovnici Vatre u kojoj će vječno ostati. <sup>1</sup>","[1] Vječnost koja se spominje označava boravak dugo vremena ili se odnosi na one koji dozvole kamatu, pa time postanu nevjernici."
  2,276,"Allah uništava kamatu, a umnožava sadake. Allah ne voli nijednog nevjernika, grešnika.",""
  2,277,"Doista će oni koji vjeruju, i dobra djela čine, i namaz obavljaju, i zekat daju, imati nagradu u Gospodara svoga. Za njih nema straha i oni ne treba da se žaloste!",""
  2,278,"O vi koji vjerujete, bojte se Allaha i ostavite što je preostalo od kamate, ako ste vjernici.",""
  2,279,"Ako to ne učinite, navješćuje vam se rat od Allaha i Poslanika Njegova! A ako se pokajete, pripadaju vam glavnice imetaka vaših; nećete nepravdu učiniti, niti će vama nepravda biti učinjena.",""
  2,280,"A ako je dužnik u nevolji, onda pričekajte dok mu bude lakše; a bolje vam je da to date kao sadaku, ako znate.",""
  2,281,"I bojte se Dana u kome ćete Allahu vraćeni biti, zatim će svakome što je zaslužio isplaćeno biti. I nikome nepravda neće biti učinjena.",""
