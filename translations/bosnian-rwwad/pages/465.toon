quran[11]{c,v,t,f}:
  39,57,"Ili da ne bi rekao: “Da me je Allah Pravim putem uputio, sigurno bih se Njegove kazne sačuvao!”",""
  39,58,"Ili da ne bi rekao kad doživi patnju: “Da mi se samo vratiti – dobra djela bih činio!”",""
  39,59,"“Nikad! Dolazile su ti pouke Moje, pa si ih poricao i oholio se, i nevjernik si bio.”",""
  39,60,"Na Sudnjem danu vidjet ćeš pocrnjela lica onih koji su o Allahu laži govorili. A zar u Džehennemu neće biti boravište oholih?",""
  39,61,"A Allah će spasiti one koji su Ga se bojali – Njegova naređenja izvršavali, a zabrana se klonili – tako što će uspjeh zadobiti; zlo ih neće doticati i oni neće tugovati.",""
  39,62,"Allah je Stvoritelj svega i On upravlja svim.",""
  39,63,"U Njega su ključevi nebesa i Zemlje! A oni koji u Allahove dokaze ne vjeruju, oni će biti izgubljeni!",""
  39,64,"Reci: “Zar od mene tražite da nekoga drugog, osim Allaha, obožavam, o neznalice!”",""
  39,65,"A tebi, i onima prije tebe objavljeno je: “Ako budeš druge Allahu ravnim smatrao, tvoja djela će sigurno propasti, a ti ćeš izgubljen biti.”",""
  39,66,"Nego, Allaha jedino obožavaj i budi zahvalan!",""
  39,67,"Oni ne veličaju Allaha onako kako Ga treba veličati, a čitava Zemlja će na Sudnjem danu u ruci Njegovoj biti, a nebesa će u desnici Njegovoj smotana ostati. Uzvišen neka je On i vrlo visoko iznad onih koje Njemu smatraju ravnim!",""
