quran[16]{c,v,t,f}:
  36,55,"Stanovnici Dženneta uživat će tog Dana u blagodatima veseli i radosni,",""
  36,56,"oni i žene njihove bit će u hladovini na ukrašenim divanima naslonjeni,",""
  36,57,"u njemu će imati voća, i ono što budu željeli.",""
  36,58,"“Mir vama!”, bit će riječi Gospodara Milostivog.",""
  36,59,"“A vi, o grešnici, danas se odvojite!”",""
  36,60,"O sinovi Ademovi, zar vam nisam naredio: “Ne obožavajte šejtana, on vam je neprijatelj otvoreni,",""
  36,61,"već ibadet činite Meni; to je Put pravi.",""
  36,62,"On je mnoge od vas u zabludu odveo, kako niste pameti imali!?",""
  36,63,"Ovo je Džehennem kojim vam se prijetilo,",""
  36,64,"pržite se sad u njemu zato što niste vjerovali!”",""
  36,65,"Danas ćemo im usta zapečatiti, njihove ruke će Nam govoriti, a noge njihove će o onom što su radili svjedočiti.",""
  36,66,"Da smo htjeli, oči bi njihove poravnali – slijepim ih učinili, pa kad bi na put pošli <sup>1</sup> , kako bi vidjeli?!","[1] U nekim tumačenjima misli se na Sirat ćupriju."
  36,67,"A da smo htjeli, mogli smo ih na mjestu na kome su zgriješili u nešto pretvoriti, pa ne bi mogli nikuda otići niti se vratiti.",""
  36,68,"Onom kome dug život damo, Mi mu izgled nagore izmijenimo. Zar oni ne razumiju?",""
  36,69,"Mi Poslanika nismo pjesništvu učili, to mu ne priliči. Ovo je samo pouka – Kur’an jasni,",""
  36,70,"da upozorava onoga ko živ je i da se Riječ o kazni za nevjernike obistini.",""
