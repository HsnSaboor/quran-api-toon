quran[12]{c,v,t,f}:
  16,43,"Mi smo i prije tebe samo ljude kao poslanike slali i objavljivali im – pitajte sljedbenike Knjige ako ne znate.",""
  16,44,"Jasne dokaze i knjige smo im slali, a tebi objavljujemo Kur’an da bi objasnio ljudima ono što im se objavljuje, i da bi oni razmislili.",""
  16,45,"A zar su sigurni oni koji podmuklo prave zlo – da ih Allah neće u zemlju utjerati, ili da im neće, odakle ne mogu ni pomisliti, kazna doći,",""
  16,46,"ili da ih neće na putovanjima njihovim kazniti – oni neće umaći,",""
  16,47,"ili da ih neće kazniti dok u strahu strepe? Ali, Gospodar vaš je doista blag i milostiv.",""
  16,48,"Zar oni ne vide da sve ono što je Allah stvorio sad desno, sad lijevo, pruža sjene svoje Allahu sedždu čineći i da je sve to pokorno?",""
  16,49,"Allahu sedždu čini sve živo na nebesima i na Zemlji, i meleci, a oni se ne ohole,",""
  16,50,"boje se Gospodara svog, Koji je iznad njih, i čine ono što im se naredi.",""
  16,51,"Allah kaže: “Dvojicu bogova za obožavanje ne uzimajte, samo je jedan Bog, i samo od Mene strahujte!”",""
  16,52,"Sve što je na nebesima i na Zemlji Njegovo je i Njemu treba uvijek poslušan biti. Zar nekog drugog, osim Allaha, da se bojite?",""
  16,53,"Od Allaha je svaka blagodat koju uživate, a čim vas kakva nevolja zadesi, opet od Njega glasno pomoć tražite.",""
  16,54,"I kad vam On poslije nevolju otkloni, neki od vas isti čas Gospodara svog s drugim izjednače,",""
