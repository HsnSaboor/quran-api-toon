quran[11]{c,v,t,f}:
  2,38,"Mi rekosmo: ""Silazite iz njega svi! Od Mene će vam Uputa dolaziti, a oni koji Uputu Moju budu slijedili, ničega se neće bojati, niti će za bilo čim tugovati.""",""
  2,39,"A oni koji ne budu vjerovali i dokaze i ajete Naše budu poricali, bit će stanovnici Vatre; u njoj će vječno ostati.",""
  2,40,"O sinovi Israilovi, sjetite se blagodati Mojih koje sam vam podario i ispunite zavjet koji ste Mi dali, pa ću i Ja ispuniti Svoj zavjet koji sam vam dao! I samo od Mene strahujte!",""
  2,41,"Vjerujte u ono što sam objavio potvrđujući da je istinito ono što vi imate i ne budite prvi koji u to ne vjeruju! Ne prodajite riječi Moje za nešto što sasvim malo vrijedi i samo se Mene bojte!""",""
  2,42,"I ne miješajte Istinu s neistinom, a i ne tajite Istinu, a vi je znate!",""
  2,43,"Namaz obavljajte, zekat dajite i idite na ruku‘ <sup>1</sup> zajedno s onima koji na ruku‘ idu!","[1] Ovdje se spominje ruku', tj. pregibanje kao sastavni dio namaza, ali se misli na cijeli namaz."
  2,44,"Zar od drugih tražite da dobro čine dok pri tome sebe zaboravljate, a vi Knjigu čitate? Zar se opametiti nećete!?",""
  2,45,"Tražite sebi pomoć u strpljenju i namazu. To je, doista, teško, osim poniznima,",""
  2,46,"onima koji su uvjereni da će se sresti sa Gospodarom svojim i da će se Njemu vratiti.",""
  2,47,"O sinovi Israilovi! Sjetite se blagodati Mojih koje sam vam podario i što sam vas nad drugim svjetovima bio odlikovao.",""
  2,48,"I bojte se Dana kada niko ni za koga ništa neće moći učiniti, kada se ničiji zagovor neće prihvaćati, kada se ni od koga otkup neće primati i kada nikome niko neće u pomoć priteći. <sup>1</sup>","[1] Ovim ajetom određene skupine dokazuju nepostojanje zauzimanja za velike grešnike, međutim, to nije tačno, jer postoje drugi dokazi koji to zauzimanje potvrđuju."
