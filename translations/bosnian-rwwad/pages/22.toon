quran[4]{c,v,t,f}:
  2,142,"Reći će neki ljudi kratke pameti: ""Šta ih je odvratilo od kible njihove, prema kojoj su se okretali?"" Reci: ""Allahu pripadaju i istok i zapad; On upućuje na Pravi put onoga koga On hoće.""",""
  2,143,"Tako smo vas učinili najboljom zajednicom sredine, kako biste svjedočili o drugim ljudima i kako bi Poslanik o vama svjedočio. I Mi smo promijenili kiblu prema kojoj si se okretao samo da bismo znali one koji slijede Poslanika naspram onih koji ne vjeruju <sup>1</sup>, jer to je, doista, teško bilo svima, izuzev onima koje je Allah uputio na Pravi put. Allah neće dozvoliti da propadne vjerovanje vaše – a doista je Allah prema ljudima milosrdan i milostiv.","[1] Allahove riječi: ""...da bismo znali one koji slijede Poslanika naspram onih koji ne vjeruju..."", odnose se na ispoljavanje Allahovog znanja među ljudima, tj. da bismo ukazali na one koji su zadovoljni Allahovim zakonom i koji su mu pokorni, pa slijede Poslanika, i na one koji će otpasti od vjere i slijediti prohtjeve, pa se ne pokoravaju Allahovom zakonu."
  2,144,"Mi vidimo kako okrećeš lice svoje prema nebu i Mi ćemo te sigurno okrenuti prema kibli koju ti želiš; pa, okreni lice svoje prema Časnoj džamiji! I gdje god bili, lice svoje okrenite prema njoj. Doista, oni kojima je data Knjiga znaju da je to istina od Gospodara njihova. A Allah nije nemaran prema onome šta oni rade.",""
  2,145,"I kada bi ti onima kojima je data Knjiga sve dokaze donio, oni opet neće prihvatiti tvoju kiblu, kao što ni ti nećeš prihvatiti njihovu kiblu, niti će iko od njih prihvatiti kiblu drugoga. A ako bi se ti za njihovim željama poveo nakon što ti je došlo znanje, tada bi sigurno među zulumćarima bio.",""
