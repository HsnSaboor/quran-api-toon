translation[19]{c,v,t}:
  15,52,"Hani bunlar onun karşısına girib «Selâm» demişlerdi. O da: «Biz, demişdi, sizden endîşe edicileriz»"
  15,53,"Dediler ki: «Korkma, hakıykat biz sana çok bilgin bir oğul müjde ediyoruz»"
  15,54,"«Bana, dedi, ihtiyarlık çökmüşken (nasıl olub da) müjde verdiniz? Bu tebşiri neye istinaden yapıyorsunuz»"
  15,55,"Dediler: «Seni hak olarak muştuluyoruz. O halde ümîdini kesenlerden olma»"
  15,56,"(İbrâhîm): «Rabbinin rahmetinden sapıklardan başka kim ümidini keser»? dedi"
  15,57,"«Ey gönderilenler (elçiler), dedi, daha işiniz (me´muriyetiniz) ne»"
  15,58,"Dediler: «Gerçek biz günahkarlar güruhuna gönderildik»"
  15,59,"«Şu kadar ki Lût ailesi bunların dışındadır. Biz onları, hepsini behemehal kurtarıcılarız»"
  15,60,«Karısı başka. Biz onun mutlakaa geride kalan kimselerden olması (lüzum) unu takdîr etdik»
  15,61,Vaktâkî elçi (melek) ler Lût ailesine geldi
  15,62,"(Lût) dedi ki: «Herhalde siz tanınmamış bir zümresiniz»"
  15,63,"Onlar da: «Hayır, dediler, biz sana onların, hakkında şek etmekde oldukları şey´i (azabı) getirdik»"
  15,64,«Sana Hak (kın emri) ile geldik. Biz şübhesiz doğru söyleyenleriz»
  15,65,"«O halde gecenin bir kısmında aileni yürüt, sen de arkalarından git. Sizden kimse ardına (dönüb) bakmasın. Emr olunacağınız yere geçib gidin»"
  15,66,"Ona şu (kat´î) emri vahyetdik: «Sabaha çıkarlarken onların arkası behemehal kesilmiş olacakdır»"
  15,67,Şehir halkı sevine sevine (müsâfirlerin yanına) geldi
  15,68,"(Lût) dedi ki: «Hakıykat bunlar benim müsâfirlerimdir. Binâenaleyh beni rüsvay etmeyin»"
  15,69,«Allahdan korkun. Beni tasalandırmayın»
  15,70,"«Biz seni, dediler, elâleme karışmakdan, (bizim bu gibi işlerimize müdâhale etmekden) men etmedik mi»"