quran[23]{c,v,t,f}:
  56,77,"Həqiqətən, o, çox dəyərli Qurandır,",""
  56,78,"qorunub saxlanılan kitabdadır (lövhi-məhfuzdadır).",""
  56,79,"Ona yalnız pak olanlar toxunar.",""
  56,80,"O, aləmlərin Rəbbi tərəfindən nazil edilmişdir.",""
  56,81,"(Ey müşriklər!) Siz bu kəlamı yalanmı sayırsınız?!",""
  56,82,"Sizə verilən ruziyə şükür etməyi, onu yalan saymaqlamı edirsiniz?!",""
  56,83,"(Can) boğaza yetişdiyi zaman –",""
  56,84,"həmin an siz (qarşınızda can verən kimsəyə) baxırsınız.",""
  56,85,"Biz ona (elmimiz və ya mələklərimizlə) sizdən daha yaxınıq, lakin siz isə (bunu) görmürsünüz.",""
  56,86,"Madam ki, siz (iddianıza görə) haqq-hesab olunmayacaqsınız",""
  56,87,"əgər doğru danışanlarsınızsa, onda, o canı geri qaytarın.",""
  56,88,"Amma əgər o, (ölən kimsə Allaha) yaxın olanlardandırsa,",""
  56,89,"onda rahatlıq, gözəl ruzi və Nəim Cənnəti vardır.",""
  56,90,"Əgər o, sağ tərəf sahiblərindəndirsə,",""
  56,91,"(ona:) “Sağ tərəf sahiblərindən sənə salam olsun!”– (deyiləcəkdir).",""
  56,92,"Yox əgər o, (haqqı) yalan sayanlardan və (doğru yoldan) azanlardandırsa,",""
  56,93,"(onun) ziyafəti qaynar su olacaq,",""
  56,94,"özü də Cəhənnəmdə yanacaqdır.",""
  56,95,"Həqiqətən, bu (qullara əməllərinin əvəzi verilməsi), açıq-aydın bir haqqdır.",""
  56,96,"(Ey Peyğəmbər!) Elə isə əzəmətli Rəbbinin adı ilə təsbih et!",""
  57,1,"Göylərdə və yerdə olanların hamısı Allahı təsbih edirlər. O, Qüdrətlidir, Hikmət sahibidir.",""
  57,2,"Göylərin və yerin mülkü Ona məxsusdur. Dirildir, öldürür. O, hər şeyə qadirdir.",""
  57,3,"O, Əvvəldir, Axırdır, Zahirdir, Batindir. O, hər şeyi biləndir.",""
