quran[26]{c,v,t,f}:
  92,15,"Nta wuwinjiramwo ubutavayo atari uwimonogoje mu bugarariji;",""
  92,16,"Uwuhakana Umuvugishwamana Muhamadi (nyakugira amahoro n’impuhwe z’Imana Allah), agaheza akagenza umugongo yirengagiza ukwemera Imana Allah n’Intumwa yayo.",""
  92,17,"Hazokwegezwa kure y’uwo muriro, uwugamburukira Imana Allah bikwiye;",""
  92,18,"Uwutanga amatungo yiwe ku bw’Imana Allah, arondera kubandanya yiyeza;",""
  92,19,"Kandi nta n’umwe agirira ineza mu ntumbero yo gusubirizwa mu ndumane;",""
  92,20,"Ariko agira ineza arondera gushimwa n’Imana yiwe Rurema Allah, Nyenicubahiro-ntangere.",""
  92,21,"Kandi nta kibuza ko azoshima impera n’inema zayo mu Bwami bw’ijuru.",""
  93,1,"Jewe Allah, Ndarahiye ku gihe c’umutaga!",""
  93,2,"No kw’ijoro iyo ripfutse ibiremwa bigaturura!",""
  93,3,"Ko Imana yawe Rurema Allah Itaguhevye Muvugishwamana; kandi ko Itanagushavuriye ku guteba kw’ihishurirwa rya Qor’ani.",""
  93,4,"Nta nkeka rero ko ubuzima bwawe bw’inyuma yo gupfa, ari bwiza kurusha ubwo kw’isi.",""
  93,5,"Kandi nta nkeka ko Imana yawe Rurema Allah, Izoguha vyinshi uzoheza ugashima.",""
  93,6,"Muvugishwamana! Mbega, Imana Allah ntiyagusanze uri impfuvyi, Ikakubungabunga!",""
  93,7,"Igusanga utazi ico ari co Igitabu, n’ico ari co ukwemera! Iraheza Irakwigisha ivyo utari uzi, Inagushoboza gukora n'ivyiza bitegetswe!",""
  93,8,"Igusanga ukenye maze Iragukenura, Iguha ukwihangana no kubumbwa n’ivyo ufise!",""
  93,9,"Kubera ivyo rero, ntukaryagumbe impfuvyi ngo uyihahaze.",""
  93,10,"Nayo uwusavye gufashwa canke kwigishwa, ntukamuburabuze, ahubwo muhe unamutunganirize;",""
  93,11,"Nayo inema z’Imana yawe Rurema Allah, ziyage ushima.",""
  94,1,"Muvugishwamana! Mbega, Twebwe Allah, ntitwakwaguriye igikiriza cawe mu kuguha ukwihangana, kugira ushobore kwakira ubutumwa no kubushikiriza!",""
  94,2,"Turaheza Tugukurako umutwaro (w’uko abantu bawe warungitsweko batotumbera inzira)!",""
  94,3,"Umutwaro wari uremereye umugongo wawe;",""
  94,4,"Gutyo, ku kubera imigenzo myiza wahawe, Tukudugiriza icubahiro.",""
  94,5,"Ntuzobuzwe rero n’ibangamirwa ry’abakwanka, gushikiriza ubutumwa. Burya mu vy’ukuri, akaga n’agahengwe biragendana.",""
  94,6,"Burya mu vy’ukuri, akaga n’agahengwe biragendana.",""
  94,7,"Kubera ivyo rero, iyo uhejeje gutunganya ibikenewe mu vy’isi, senga ushimire Imana Allah;",""
  94,8,"Unatakambe cane urondera ibiri ku Mana yawe Rurema Allah.",""
