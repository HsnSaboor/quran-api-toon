quran[42]{c,v,t,f}:
  80,1,"Intumwa (nyakugira amahoro n’impuhwe z’Imana Allah) yaranyinyiriwe mu maso, irirengagiza;",""
  80,2,"Bivuye ku kuza kw’impumyi Abdullaahi mwene Ummu Maktuum yaje iyigana ngo iyibaze<sup>1</sup>.","[1] Ico gihe, Intumwa yariko irararikira abatware b’Abakorayishi kwinjira mu bwislamu."
  80,3,"Ntumwa y’Imana! Ni igiki cogutuma umenya ukuri kw’ikimuzanye, kumbure hari n’aho yokwiyeza!",""
  80,4,"Canke ikibuka, ukwo kwibuka kukayungura.",""
  80,5,"Nayo uwibona ko yikenuye, ntashake kwumvira Imana Allah;",""
  80,6,"Ni we witwararitse kwumviriza!",""
  80,7,"Kandi nta mwikomo kuri wewe mu gihe atokwiyeza.",""
  80,8,"Nayo uwuje akugana n’umwitwarariko nta ngere, akaza anyaragasa;",""
  80,9,"Kandi anatinya ibihano vy'Imana Allah, ashaka ubugororotsi;",""
  80,10,"Ni we utitayeho ngo umwumvirize.",""
  80,11,"Si ukwo namba Ntumwa y’Imana! Mu vy’ukuri iki gisomwa ca Qor’ani, ni urwibutso kuri wewe no ku bandi bose.",""
  80,12,"Uwushaka rero aribuka Imana Allah akurikire Qor’ani ntagatifu;",""
  80,13,"Iri ku mpapuro zubahitse;",""
  80,14,"Zubashwe, zisukuye, zitagira akanenge;",""
  80,15,"Zanditswe n’iminwe y’abanditsi bahishurira Intumwa amajambo y’Imana Allah;",""
  80,16,"Abamalayika batagatifu, beranda.",""
  80,17,"Umuntu w’umugarariji yaravumwe; mbega yafashwe n’iki gituma yimonogoza mu kugarariza!",""
  80,18,"Mbega, ntabona ico Imana Allah Yamuremyemwo!",""
  80,19,"Yamuremye mw’ima ry’intanga, Iraheza Iramutegekaniriza ubuzima bwiwe;",""
  80,20,"Hanyuma Imutomorera inzira y’iciza n’iy’ikibi;",""
  80,21,"Iraheza Iramwica, Iramushingura mu cubahiro;",""
  80,22,"Hanyuma igihe Yabishatse, Izomuzura, Imusubize ubuzima, kugira Imuharurire Inamuhembere ivyo yakoze.",""
  80,23,"Nateshwe ate, arahumba! Ntarakora ivyo Imana yiwe Rurema Yamutegetse mu mabwirizwa.",""
  80,24,"Maze umuntu nabanze yitegereze ukuntu Twaremye imfungurwa zimubeshejeho.",""
  80,25,"Si ivy’imbeshere, Twebwe Allah Twarasukiriye amazi y’imvura kw’isi;",""
  80,26,"Hanyuma Twatura isi imigaga ibiterwa bitanguye kugonda;",""
  80,27,"Maze Tuyinagishako intete;",""
  80,28,"Imizabibu n’ivyatsi vy’ibitungwa;",""
  80,29,"Imizayituni n’itende;",""
  80,30,"Amashamba atotahaye azitanye;",""
  80,31,"Ibiti vy’ivyamwa bitandukanye hamwe n’uburagiriro;",""
  80,32,"Twaremye ivyo vyose, kugira muryoherwe, mwebwe n’ibitungwa vyanyu, muvyikoreko.",""
  80,33,"Igihe rero humvikanye ijwi nziba-matwi ry’inzamba yo kuzuka;",""
  80,34,"Umusi umuntu azohunga mwenewabo kubera intureka;",""
  80,35,"Akanahunga nyina wiwe, na se wiwe;",""
  80,36,"Umugore wiwe, n’ibibondo vyiwe;",""
  80,37,"Umuntu wese, kuri uwo musi azoba arajwe ishinga n’ibimuhanze ku gatwe kiwe.",""
  80,38,"Uwo musi, abemeramana bazosayangana mu maso;",""
  80,39,"Batwengatwenga, akanyamuneza nta ngere kabasya.",""
  80,40,"Uwo musi, hari n’abandi bazoba buzuye inkungugu mu maso, bajumarariwe;",""
  80,41,"Bijiriwe, babuze ayo bacira n’ayo bamira, bagayitse.",""
  80,42,"Abo rero, ni bo bagarariji, abagizi ba nabi.",""
