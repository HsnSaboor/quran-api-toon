quran[30]{c,v,t,f}:
  78,1,"Ababangikanyamana, babazanya ku nkuru nyabaki?",""
  78,2,"Babazanya ku nkuru ihambaye y’umusi w’izuka ry’ibiremwa, ivugwa muri Qor’ani ntagatifu;",""
  78,3,"Ari yo badahurizako bigatuma bayihakana bivuye inyuma.",""
  78,4,"Nibateshwe bate, barahumba! Bitebe bitebuke, bazomenya ukuri kw’iyo nkuru igihe babonye inkurikizi z’igarariza ryabo ku musi w’izuka.",""
  78,5,"Eka, nibateshwe bate, barahumba! Kandi nibageze aho uguhakana! Bitebe bitebuke, bazomenya ukuri kwa Qor’ani n’ukw’izuka rivugwa muri yo.",""
  78,6,"Mbega Twebwe Allah, ntitwagize isi nk’isaso!",""
  78,7,"Tugira n’imisozi nk’imambo ziyigumya!",""
  78,8,"Tubaremamwo imigwi ibiri; igitsina-gabo n’igitsina-gore!",""
  78,9,"Tugira n’itiro ryanyu kuba uburuhuro bw’umubiri n’umutima!",""
  78,10,"Tugira n’ijoro kuba nk’impuzu ipfuka umubiri, iyo umwijima waryo ubanyegeje!",""
  78,11,"Tugira n’umurango kuba umwanya wo kurondera ikibabeshaho!",""
  78,12,"Twubaka n’amajuru indwi akomakomeye mu kirere hejuru yanyu!",""
  78,13,"Tugira n’izuba riba nk’itara ribasusurutsa!",""
  78,14,"Tumanura n’amazi menshi y’imvura ava mu bicu;",""
  78,15,"Kugira Tuyanagishe imbuto zifungurwa n’abantu, n’ivyatsi birishwa n’ibikoko;",""
  78,16,"N’amashamba atotahaye, arimwo ibiti vy’amashami azitanye.",""
  78,17,"Mu vy’ukuri, umusi w’izuka wo gutunganiriza ibiremwa urafise isango ntarengwa;",""
  78,18,"Ni umusi hazovuzwa inzamba igira kabiri, mugaca muzuka mu migwimigwi<sup>1</sup>;","[1] Umugwi wose w’abantu, uzoza uri kumwe n’indongozi yawo mu Ntumwa."
  78,19,"Amajuru na yo akugururwa, akagira imiryango myinshi;",""
  78,20,"Imisozi na yo igakurwaho, ikaba icirungu<sup>2</sup>.","[2] Icirungu, ni kurya kuntu ubona ibuheramaso nk’uko hoba hari amazi, ariko wamara kuhagera ntuhasange nya mazi."
  78,21,"Mu vy’ukuri umuriro wa Jahannamu kuri uwo musi, ni uburerekero bw’abahakanyi;",""
  78,22,"Ku barenga ku mabwirizwa y’Imana Allah, ni bwo buruhukiro bwabo;",""
  78,23,"Bazowubamwo ibihe n’ibihe bidahera.",""
  78,24,"Nta mbeho bazokwumvamwo ngo basame akayaga, eka nta n’ikinyobwa bazohabwa ngo bice inyota;",""
  78,25,"Atari amazi yasebuye akaryimara, urwuya hamwe n’amashira bitemba biva mu mibiri y’abantu bo mu muriro udahera.",""
  78,26,"Iyo, ni yo mpembo ikwiranye n’ivyo bakoze.",""
  78,27,"Mu vy’ukuri, ntibigeze batinya umusi w’iharurirwa ngo bawitegurire;",""
  78,28,"Baraheza barahakana bivuye inyuma Aayah zacu Twebwe Allah, Twarungikanye Intumwa.",""
  78,29,"Ibintu vyose rero, Twarabibungabunze mu kuvyandika mu Gitabu nyezina canditswemwo ivyagezwe n’ishirwa mu ngiro ryavyo “Lawhu Mahfuudhw”.",""
  78,30,"Kubera ivyo rero bagarariji, nimwumvirize indishi y’ivyo mwakoze. Nta n’ico Tuzobongererako atari ibihano ku bindi.",""
