quran[24]{c,v,t,f}:
  37,103,"Bompi rero bamaze kwitegurira kwubahiriza iryo tegeko, maze Ibrahimu akarambika Ismayili hasi yubitse inda kugira amukerere;",""
  37,104,"Ni ho Twahamagara Ibrahimu muri ivyo bihe bigoye Duti: “Ewe Ibrahimu!",""
  37,105,"Ni ukuri, wamaze gushira mu ngiro ico wategetswe mu ndoto. Ni nk’uko nyene rero mu vy’ukuri Twebwe Allah - Twahemvye Ibrahimu kw’ishirwa mu ngiro ry’indoto yiwe - Duhemba abagwaneza mu kubakura mu vyago mu buzima bwo kw’isi no mu bw’inyuma yo gupfa;",""
  37,106,"Mu vy’ukuri ikererwa ry’umwana wawe Ismayili, ni ryo geragezwa rihambaye ryerekana ukuri kw’ukwemera kwawe”.",""
  37,107,"Ni ukwo rero Twarokoye Ismayili, haraheza hakererwa imbagwa y’intama mu kibanza ciwe.",""
  37,108,"Gutyo Duha Ibrahimu kuyagwa neza mu bantu bakurikiye gushika ku musi w’iherezo.",""
  37,109,"Ibrahimu arakagira amahoro, iteka n’itekane bivuye ku Mana Allah.",""
  37,110,"Ni nk’uko nyene rero Twebwe Allah - Twahemvye Ibrahimu ku kwubahiriza ibwirizwa ryacu - Duhemba abagwaneza.",""
  37,111,"Mu vy’ukuri, Ibrahimu ari mu baja bacu b’abemeramana koko.",""
  37,112,"Ibrahimu mu kumuhembera ukwihangana kw’ishirwa mu ngiro ry’ibwirizwa ryacu, Twaranamuhaye agakuru keza ko kuzoronswa umwana yitwa Is-haka, akazoba n’Umuvugishwamana mu Bavugishwamana beranda;",""
  37,113,"Maze Turamuhezagira we hamwe n’umwana wiwe Is-haka. Mu ruvyaro rwabo bompi rero, hahavuye habonekamwo umwumviramana w’umugwaneza koko, hamwe rero n’uwirenganya bimwe biboneka mu kugarariza.",""
  37,114,"Ni ukuri Musa na murumunawe Haruna, Twarabateye iteka ryo kuba Intumwa;",""
  37,115,"Turaheza Turabarokora bompi hamwe n’abantu babo mu vyago bihambaye vyo gusoma nturi;",""
  37,116,"Maze Turabatabara, baranesha Firawuni hamwe n’abunganizi biwe;",""
  37,117,"Twaranabahaye Igitabu ca Tawurati gitomoye;",""
  37,118,"Tubarongora no mu nzira igororotse y’ubwislamu;",""
  37,119,"Gutyo, Tubaha kuyagwa neza mu bantu bakurikiye gushika ku musi w’iherezo.",""
  37,120,"Musa na murumunawe Haruna barakagira amahoro, iteka n’itekane bivuye ku Mana Allah.",""
  37,121,"Ni nk’uko nyene rero Twebwe Allah - Twahemvye Musa na Haruna - Duhemba abagwaneza b’imvugakuri.",""
  37,122,"Mu vy’ukuri Musa na murumunawe Haruna, bari mu baja bacu b’abemeramana koko.",""
  37,123,"Mu vy’ukuri Ilyaasi, ni ukuri ari mu bo Twateye iteka ryo kuba Intumwa;",""
  37,124,"Igihe yabwira abantu biwe yarungitsweko muri Bene Israyeli ati: “Nimutinye ibihano vy’Imana Allah, ntimuhirahire ngo muyibangikanye;",""
  37,125,"Bishoboka gute ko musenga ikigirwamana ata na kimwe gishoboye, mukirengagiza gusenga Umwiza w’abaremyi;",""
  37,126,"Imana yanyu Rurema Allah Yabaremye, Ikaba ari na Yo Mana Yaremye ba so aho hambere yanyu!”.",""
