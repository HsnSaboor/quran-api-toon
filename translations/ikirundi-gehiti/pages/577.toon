quran[28]{c,v,t,f}:
  74,48,"Kuri uwo musi rero, ivugira ry’abavugira abandi<sup>3</sup> nta co rizobamarira namba.","[3] Mu bamalayika, Intumwa n’abandi."
  74,49,"Mbega bafashwe n’iki, ko birengagiza kwibutswa n’iyo Qor’ani!",""
  74,50,"Wogira ngo ni imparage zivudutse zitekewe n’ubwoba;",""
  74,51,"Zihunze intambwe.",""
  74,52,"Ahubwo umwe wese muri bo, agomba ko yohabwa Igitabu ciwe bwite, cemeza ko wewe uri Intumwa y’Imana.",""
  74,53,"Eka nibateshwe bate, barahumba! Si nk’uko bibaza namba, ahubwo ntibatinya ibihano vyo mu buzima bw'inyuma yo gupfa n’iharurirwa, ngo baheze bavyitegurire.",""
  74,54,"Eka, nibateshwe bate, barahumba! Mu vy’ukuri iyo Qor’ani, ni urwibutso rukwiye ku wushaka kwibuka.",""
  74,55,"Uwo wese rero ashaka kunyurwa n’iyo Qor’ani, aranyurwa.",""
  74,56,"Ntibazonyurwa atari uko Imana Allah Ibishatse. Ni Yo Nyenugutinywa Ikagamburukirwa, ni na Yo Nyenimbabazi.",""
  75,1,"Jewe Allah, Ndarahiye ku musi w’izuka ry’ibiremwa n’iharurirwa ryavyo!",""
  75,2,"Ndanarahiye no ku mutima winegura kenshi<sup>1</sup>! Ko ibiremwa bizozuka.","[1] Umutima winegura kenshi ku kudakora ibitegetswe, canke ku gukora ibibujijwe bizira, ni umutima w’umwemeramana."
  75,3,"Mbega, umuntu w’umugarariji yibaza ko Tutazosubira kwegeranya amagufa yiwe inyuma yo gupfa!",""
  75,4,"Vyobuzwa n’iki! Twebwe Allah Tuzosubira kuyegeranya, ahubwo Turashoboye no kuringaniza intoke n’amakanda yazo nk’uko zari ziri imbere yo gupfa.",""
  75,5,"Ahubwo rero, umuntu ahakana yivuye inyuma izuka ry’ibiremwa, ashaka ko yoguma mu vyaha;",""
  75,6,"Maze akabaza atangara n'itebura n'akantu ati: “Mbega izuka ry’ibiremwa rizoshika ryari!”.",""
  75,7,"Igihe umugarariji yakanutse amaso ku bwoba bw’intureka z’uwo musi;",""
  75,8,"Ukwezi kukazima, hakaba ubwirakabiri;",""
  75,9,"Izuba hamwe n’ukwezi bigashirwa hamwe, ntihasubire kuba ijoro n’umurango;",""
  75,10,"Kuri uwo musi, umuntu azovuga ati: “Ubuhungiro bwo gukira ibihano buri hehe!”.",""
  75,11,"Muntu! Eka teshwa ute, urahumba! Si nk’uko uvyipfuza, nta buhungiro, eka nta n’ubukiriro;",""
  75,12,"Kuri uwo musi, amaherezo y’ibiremwa vyose n’ubutururo bwavyo, ni ku Mana yawe Rurema Allah.",""
  75,13,"Umuntu kuri uwo musi, azomenyeshwa ivyo yakoze vyose; ivyiza n’ibibi, n’ivyo yagizemwo uruhara bigakorwa yarapfuye.",""
  75,14,"Ahubwo rero, burya umuntu wenyene ku gatwe kiwe, ni isura ku vyo yakoze n’ivyo atakoze;",""
  75,15,"N’aho yotanga ivyireguzo yisigura ku vyaha yakoze, nta co bizomwungura.",""
  75,16,"Ntumwa y’Imana! Ntugasubiremwo Qor’ani mu gihe co kuyihishurirwa, imbere yuko umumalayika Jibrili aheraheza, wihutira kuyifata neza ku mutwe ku mpungenge z’uko woyibagira.",""
  75,17,"Mu vy’ukuri ni Twebwe Allah, Tujejwe kuyitururuza mu mushaha wawe no kugushoboza kuyisoma ku mutwe.",""
  75,18,"Iyo Intumwa yacu Jibrili iyigusomeye rero, ba ukurikirana igisomwa ata kuyiciramwo.",""
  75,19,"Hanyuma mu vy’ukuri, ni Twebwe Allah Tujejwe kuyigusigurira.",""
