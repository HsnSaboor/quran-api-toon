quran[29]{c,v,t,f}:
  91,1,"Jewe Allah, Ndarahiye ku zuba no ku muco waryo mu gitondo!",""
  91,2,"No ku kwezi iyo gukurikiye izuba rirenze n’iyo riserutse!",""
  91,3,"No ku murango iyo hakeye, umwijima w’ijoro ugaherengetera!",""
  91,4,"No kw’ijoro iyo ripfutse isi hakijima!",""
  91,5,"No kw’ijuru n’ukuntu ryubatse!",""
  91,6,"No kw’isi n’ukuntu ishashe, kugira ibiremwa bishobore kuyibako!",""
  91,7,"No ku mushaha w’ikiremwa ico ari co cose n’ukuntu watunganijwe n’Imana Allah!",""
  91,8,"Igaheza Ikawumenyesha mu kuwutomorera inzira y’inabi n’iy’ineza!",""
  91,9,"Ni ukuri yaratsinze, uwejeje umushaha agakora ivyiza.",""
  91,10,"Kandi ni ukuri yarahomvye ubuzima bwiwe, uwasibije umushaha agakora ivyaha.",""
  91,11,"Bene Thamuudi barahakanye Intumwa y’Imana Swalehe (nyakugira amahoro y’Imana Allah), kubera ukwimonogoza kwabo mu gukora ivyaha;",""
  91,12,"Igihe hiyadukiza inkozi y’ikibi muri bo<sup>1</sup> kugira ice imitsi ingamiya;","[1] Yitwa Kubaru mwene Salifu."
  91,13,"Intumwa y’Imana Swalehe (nyakugira amahoro y’Imana Allah), iraheza ibabwira iti: “Mwoye gukomakoma ingamiya yarungitswe n’Imana Allah, mwiyubare kuyivogera ku musi wayo yagenewe gushoka kunywa”.",""
  91,14,"Maze barayigarariza batako baraca imitsi ya nya ngamiya. Imana yabo Rurema Allah Ica Irabahana, Irabahonya bose ata n’umwe arokotse, kubera ibicumuro vyabo.",""
  91,15,"Kandi Imana Allah, ntitinya inkurikizi z’ibihano Yabahaye.",""
  92,1,"Jewe Allah, Ndarahiye kw’ijoro iyo ripfutse ibintu vyose kw’isi!",""
  92,2,"No ku murango iyo hakeye, hakabona!",""
  92,3,"No kw’irema ry’igitsina-gabo n’igitsina-gore!",""
  92,4,"Bantu! Mu vy’ukuri ibikorwa vyanyu biri kwinshi; muri mwebwe harimwo uwukorera isi, hakabamwo n’uwukorera ubuzima bw’inyuma yo gupfa.",""
  92,5,"Uwo wese rero azotanga atiziganya mu matungo yiwe ku bw’Imana Allah, akanagamburuka;",""
  92,6,"Akanemera ijambo “LAA ILAAHA ILLA LLAAH<sup>1</sup>”, ivyo ryigisha, ivyo risaba n’indishi zaryo;","[1] Nta mana ibwirijwe gusengwa vy’ukuri atari Imana Imwe Rudende Allah."
  92,7,"Uyo rero Twebwe Allah, Tuzomworohereza mu buzima bwo kw’isi, Tunamushoboze gukora ivyiza bimushikana mu Bwami bw’ijuru.",""
  92,8,"Nayo uwuzoba ingumyi mu gutanga, ntanakenere indishi ku Mana Allah;",""
  92,9,"Agahakana n’ijambo “LAA ILAAHA ILLA LLAAH”, ivyo ryigisha, ivyo risaba n’indishi zaryo;",""
  92,10,"Uyo, Twebwe Allah Tuzomworohereza gukora ibimushikana ku magorwa yo mu muriro udahera;",""
  92,11,"Amatungo yiwe, nta n’ico azomumarira igihe yahanantukiye mu muriro udahera.",""
  92,12,"Mu vy’ukuri Twebwe Allah, Tujejwe kwerekana inzira igororotse iganisha mu Bwami bw’ijuru.",""
  92,13,"Kandi mu vy’ukuri, ni Twe Tugaba Tukaganza ubuzima bw’inyuma yo gupfa n’ubwo kw’isi.",""
  92,14,"Ni na co gituma Ndababuriye - bantu - Ndanabatinyisha n’ibihano vyo mu muriro ururumba.",""
