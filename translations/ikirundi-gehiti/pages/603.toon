quran[14]{c,v,t,f}:
  109,1,"Ntumwa y’Imana! Vuga uti: “Emwe bagarariji!",""
  109,2,"Jewe sinzosenga ivyo musenga (ibigirwamana).",""
  109,3,"Na mwe ntimusenga Imana Imwe Rudende nsenga.",""
  109,4,"Eka nanje sinsenga uko mwebwe musenga.",""
  109,5,"Kandi na mwe ntimuzosenga Imana Imwe Rudende Allah<sup>1</sup> nsenga.","[1] Iyi Aayah, yahishuwe ku nkuru ya bamwe mu bagarariji bazwi ku mazina, Imana Allah Yari Izi ko batazopfa bemeye Imana Imwe Rudende Allah."
  109,6,"Mufise idini ryanyu rero, nanje nkagira idini ryanje ntarota mpindura”.",""
  110,1,"Ntumwa y’Imana! Igihe habonetse intsinzi y’Imana Allah ugatsinda ababangikanyamana mu Bakorayishi, ugaheza ugahabuza igisagara ca Makka;",""
  110,2,"Ukabona n’abantu binjira mw’idini ry’Imana Allah ry’ubwislamu ari benshi mu migwimigwi;",""
  110,3,"Aho rero, uraca witegurira kurengutswa n’Imana Allah, uheze uninahaze ushimagize Imana yawe Rurema Allah, wongere uyisabe kenshi ikigongwe. Mu vy’ukuri, Yo Yamye Yumvira cane abigaya.",""
  111,1,"Yarahonye Abu Lahabi, aragahona ku kubera ukubangamira kwiwe Intumwa Muhamadi (nyakugira amahoro n’impuhwe z’Imana Allah).",""
  111,2,"Amatungo yiwe, eka n’abana biwe, nta co bizomumarira ngo bimukingire ibihano vy’Imana Allah.",""
  111,3,"Azokwinjira mu muriro ururumba cane, maze awote;",""
  111,4,"Ari kumwe n’umugore wiwe (Ummu Jamiila), yahora yikorera amahwa akayatega mu nzira Intumwa y’Imana (nyakugira amahoro n’impuhwe z’Imana Allah) icamwo;",""
  111,5,"Uyo mukenyezi, azotabwa mu muriro aboheshejwe mw’izosi ikiziriko gitsivye neza.",""
