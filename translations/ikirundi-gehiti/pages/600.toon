quran[21]{c,v,t,f}:
  100,10,"Hakanerekanwa n’ibiri mu mishaha (ivyiza canke ibibi)!",""
  100,11,"Mu vy’ukuri Imana yabo Rurema, kuri uwo musi, Irazi neza ivyo bakoze, nta na kimwe Iyobewe.",""
  101,1,"Umusi nkuramutima.",""
  101,2,"Mbega, ni igiki umusi nkuramutima?",""
  101,3,"Ni igiki cokumenyesha ico ari co umusi nkuramutima?",""
  101,4,"Ni umusi, abantu bazozuka batagira iyo baja n’iyo bava, bashwiragiye nk’ibinyugunyugu bishwiragijwe;",""
  101,5,"N’imisozi ikaba nk’ubwoya bw’isufi<sup>1</sup> busanzajwe, butumuriwe hejuru n’umuyaga.","[1] Isufi, ni ubwoya bw'intama canke ubw’agakwavu."
  101,6,"Uwo wese rero, ivyiza vyiwe bizoremera ku munzani;",""
  101,7,"Uyo, ni we azoba mu buzima bushimishije mu Bwami bw’ijuru.",""
  101,8,"Nayo uwo ivyiza vyiwe bizohwahuka ku munzani;",""
  101,9,"Uyo rero, uburuhukiro bwiwe ni mu manga ihonya.",""
  101,10,"Mbega none, ni igiki cokumenyesha ico ari co imanga ihonya?",""
  101,11,"Ni umuriro udahera, ururumba.",""
  102,1,"Mwasamajwe n'ukwihaya ku bwinshi bw’amatungo n’ibibondo, muraheza mureka kugamburukira Imana Allah!",""
  102,2,"Mugashishikara gusamazwa n’ivyo, gushika n’aho mushengereye mugahambwa mu mva.",""
  102,3,"Nimuteshwe mute, murahumba! Ivyo ntibikwiye kubasamaza namba! Nimwikebuke, ubu vuba bwango muzomenya ko ubuzima bw’inyuma yo gupfa ari bwo bwiza kuri mwebwe.",""
  102,4,"Eka nimuteshwe mute, murahumba! Nimwikebuke, ubu vuba bwango muzomenya inkurikizi mbi z’ukutumvira Imana Allah.",""
  102,5,"Eka nimuteshwe mute! Iyo mumenya vy’ukuri ibibafitiye akamaro, mworetse kwihaya ku vy’isi, mukihutira nyabuna gukora ivyiza.",""
  102,6,"Ni ukuri muzobona umuriro ururumba.",""
  102,7,"Kandi ni ukuri, muzowubona ukuri kwamye.",""
  102,8,"Hanyuma, ni ukuri kuri uwo musi w’impera, muzobazwa ku nema z’ubwoko bwose ico mwazikoresheje.",""
