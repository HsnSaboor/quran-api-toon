quran[25]{c,v,t,f}:
  78,31,"Mu vy’ukuri, abatinya ibihano vy'Imana Allah mu kwubahiriza amabwirizwa yayo, bazoronka intsinzi y’Ubwami bw’ijuru;",""
  78,32,"Bazoronkamwo imirima itotahaye hamwe n’imizabibu;",""
  78,33,"N’inkumi zigishinze amabere, ziri mu runganwe rumwe;",""
  78,34,"N’ibirahuri vyuzuye inzoga zitaboreza.",""
  78,35,"Muri ubwo Bwami bw’ijuru, ntibazokwigera bumvamwo amajambo y’imburakimazi, eka ntibazonabeshuzanya.",""
  78,36,"Ivyo vyose rero, ni impembo ivuye ku Mana yawe Rurema Allah, impembo ikwiye ibereye;",""
  78,37,"Ni impembo ivuye ku Mana Allah, Mubungabunzi w’amajuru n’isi hamwe n’ibiri hagati yavyo, Nyenimpuhwe ku biremwa. Ntibazoshobora kugira ico bayibajije, kiretse ku vyo Itanzeko uburenganzira;",""
  78,38,"Ku musi Mutimamweranda Jibrili (nyakugira amahoro y’Imana Allah) hamwe n’abandi bamalayika bazotonda ku murongo, nta n’umwe bazovugira, kiretse uwuzohabwa na Nyenimpuhwe Allah uburenganzira bwo kuvugirwa, agaheza akavuga ibitomoye.",""
  78,39,"Uwo ni wo musi w’ukuri, ata makenga ko uzoshika. Uwushaka gukira intureka zawo rero, nakurikire inzira y’ibikorwa vyiza, imushikana ku Mana yiwe Rurema Allah.",""
  78,40,"Mu vy’ukuri Twebwe Allah, Twarabagabishije ku bihano biri hafi gushika. Umusi umuntu azobona ivyakozwe n’amaboko yiwe, vyaba ivyiza canke ibibi, maze umugarariji agashoka avuga ati: “Yoo! Amagorwa arama yemwe! Iyo nari gupfuma nibera ivu, simpeze ngo nzuke”.",""
  79,1,"Jewe Allah, Ndarahiye ku bamalayika bashikurana inguvu inkomoko y'ubuzima ""Roho"" mu mitima y’abagarariji!",""
  79,2,"No ku bamalayika bakuramwo bukebuke mu bwitonzi inkomoko y'ubuzima ""Roho"" mu mitima y’abemeramana!",""
  79,3,"No ku bamalayika baguruka mu kirere banyaruka, bagana mw’ijuru canke bavayo!",""
  79,4,"No ku bamalayika banyaragasa mu gushira mu ngiro amabwirizwa y’Imana Allah!",""
  79,5,"No ku bamalayika batunganya mu bukerebutsi nta ngere, ivyo bategetswe gushira mu ngiro kw’isi!",""
  79,6,"Nta nkeka rero ko muzozurwa mugaharurirwa, umusi isi n’imisozi bizonyiganyiga cane havugijwe inzamba ya mbere yo guhonya ibiremwa;",""
  79,7,"Hace hakurikira ivuzwa rya kabiri ry’inzamba y’izuka.",""
  79,8,"Kuri uwo musi rero, imitima y’abagarariji izohinda agashitsi, yugarijwe n’ubwoba n’akantu.",""
  79,9,"Bazoba bijiriwe mu maso, bajumarariwe;",""
  79,10,"Abahakana bivuye inyuma izuka ry'ibiremwa, bavuga batebura n'akantu bati: “Mbega, ni ivy’ukuri, tuzosubizwa ubuzima inyuma yo gupfa nk’uko twahora kw’isi!",""
  79,11,"Ubu nitwaba amagufa yabunzwe, tuzozuka koko!”.",""
  79,12,"Bazoheza bavuge bihebura bati: “Emwe! Iryo garuka ryacu rero, ni ryaba ari iry'ukuri, rizoba ari iry’agahombo”.",""
  79,13,"Mu vy’ukuri, rizoba ivuzwa rimwe gusa ry’inzamba ya kabiri;",""
  79,14,"Maze bace bisanga ari bazima ku mugongo w’isi.",""
  79,15,"Ntumwa y’Imana! Mbega, warashikiriwe n’inkuru ya Musa (nyakugira amahoro y’Imana Allah)!",""
