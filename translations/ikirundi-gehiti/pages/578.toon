quran[26]{c,v,t,f}:
  75,20,"Babangikanyamana! Teshwa mute, murahumba! Si nk’uko mwibaza ko ata zuka ry’ibiremwa rihari, ahubwo murakunda ivy’isi bisayangana mukarenza urugero;",""
  75,21,"Mukareka gukora ivyiza bizobafasha mu buzima bw’inyuma yo gupfa.",""
  75,22,"Abemeramana kuri uwo musi, bazoba basayangana mu maso, akanyamuneza ku kandi kabasya;",""
  75,23,"Baraba bitegereza Imana yabo Rurema Allah ukuri kwamye.",""
  75,24,"Abanyavyaha na bo kuri uwo musi, bazoba bijiriwe mu maso, babihiwe;",""
  75,25,"Bazi neza ko bashikiwe n’ibihano vy'agacamugongo.",""
  75,26,"Nateshwe ate, arahumba mu gukunda ivy’ isi! Igihe inkomoko y'ubuzima ""Roho"" yageze mu muhogo ari ku mpfiro;",""
  75,27,"Maze uwuri hafi, akabwirwa n’abari ng’aho ati: “Mbega yemwe, ni nde yomukiza!”;",""
  75,28,"Uwuri ku mpfiro na we azoba yamaze kumenya neza na neza ko hageze gusezera isi;",""
  75,29,"Maze intureka zo gusezera isi zigahura n’intureka zo gutangura ubuzima bw’inyuma yo gupfa, imirundi igafatana atera akagere ka nyuma.",""
  75,30,"Kuri uwo musi w'izuka ry'ibiremwa rero, ibiremwa bizoshorerwa ku Mana yawe Rurema Allah<sup>2</sup>.","[2] Ibija mu Bwami bw’ijuru, biterwe iteka ryo kubwinjira; ibija mu muriro udahera na vyo nyene, biteterezwe mu kuwinjira."
  75,31,"Umugarariji, ntiyigeze yemera Intumwa na Qor’ani, eka ntiyigeze anasenga amasengesho-bwirizwa;",""
  75,32,"Ahubwo yarahakanye Qor’ani yivuye inyuma, yirengagiza n’ukwemera Intumwa;",""
  75,33,"Hanyuma agenda agana ku muryango wiwe n’amanyama n’ubwirasi n'akantu.",""
  75,34,"Muhakanyi! Uragahanwa n’Imana Allah! Uragahanwa n’Imana Allah!",""
  75,35,"Hanyuma kandi, uragahanwa n’Imana Allah! Uragahanwa n’Imana Allah!",""
  75,36,"Mbega, umuhakanyi w’izuka ry’ibiremwa, yibaza ko azokwihozwa akarekwa uko ashaka, ntahabwe amabwirizwa ngo aheze abazwe ko yayubahirije!",""
  75,37,"Mbega, ntiyari ima ry’intanga ryakororewe mu gitereko!",""
  75,38,"Hanyuma aba amaraso avuze, ni uko rero Imana Allah Iraheza Iramurema, Iraringaniza indemo yiwe n’ibihimba vyiwe; kimwe cose aho kigenewe, kibereye;",""
  75,39,"Hanyuma Imugiramwo ibitsina bibiri: igitsina-gabo canke igitsina-gore.",""
  75,40,"Mbega Imana Allah Ishoboye gukora ivyo vyose, ntishoboye kuzura abapfuye, Ikabasubiza ubuzima!",""
  76,1,"Mu vy’ukuri, haraciye igihe kirekire ku muntu atarahuhirwamwo inkomoko y’ubuzima ""Roho"", ntiyari bwabe ikintu kivugwa.",""
  76,2,"Mu vy’ukuri Twebwe Allah, Twaremye umuntu mu ntanga zivanze (iz’umugabo n’iz’umugore), kugira Tuzomugerageze mu kwubahiriza amabwirizwa, Turaheza Tumugira uwumva, abona, kugira azobazwe ku co yumvise no ku co yabonye.",""
  76,3,"Mu vy’ukuri, Twaramumenyesheje Turanamutomorera inzira y’ubugororotsi n’iy’ubuhuvyi, iy’ivyiza n’iy’ibibi. Kubera ivyo rero, ashobora guhitamwo kwemera Imana Allah, agashima ivyiza Yamuhaye, canke akagarariza Iyamuremye, agahakana inema zayo.",""
  76,4,"Mu vy’ukuri, Twarateguriye abagarariji amapingu bazoboheshwa ku maguru, hamwe n’iminyororo bazoboheshwa amaboko yabo mw’izosi, Twarabateguriye n’umuriro wama wegenyejwe.",""
  76,5,"Mu vy’ukuri aberanda bagamburukira Imana Allah, bazonywa mu Bwami bw’ijuru inzoga itaboreza ivanzwe na “Kaafuuri<sup>1</sup>”.","[1] Kaafuuri, ni umwambiro uzoha ibinyobwa akanovera n’akamoto keza."
