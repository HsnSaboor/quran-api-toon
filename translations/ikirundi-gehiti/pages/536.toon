quran[26]{c,v,t,f}:
  56,51,"Hanyuma rero ga bantu bahuvye inzira y’ukuri, bagahakana bivuye inyuma isezerano ry’Imana Allah;",""
  56,52,"Ni ukuri, muzorya ku giti Zaqquumu kiri mu nyenga y’umuriro;",""
  56,53,"Maze ku kwicwa n’inzara, muzokiryako ku kwuzuza inda;",""
  56,54,"Muheze mushozeko n’amazi yasebuye akaryimara;",""
  56,55,"Muzoyanywa kenshi atabavuna akanyota, nka kurya kw’ingamiya inywa ntihere inyota ku burwayi;",""
  56,56,"Ivyo bihano bateguriwe rero, ni yo nduhuro yabo ku musi w’iharurirwa n’impera.",""
  56,57,"Bantu! Twebwe Allah, Twabaremye ata co mwari muri, Tubarema mu busa. Ubwo none, ntimwokwemera ko Dushoboye no kubazura inyuma yo gupfa!",""
  56,58,"Mbega ntimuraba ngo mubone intanga musesera mu gitereko c’abagore banyu;",""
  56,59,"Ni mwebwe muheza mukaziremamwo umuntu, canke ni Twebwe Turema!",""
  56,60,"Twebwe Allah, umwe wese muri mwebwe, Twaramugeneye isango ryiwe ryo gupfa, ntitwonanirwa rero;",""
  56,61,"Kubarema ukundi ku musi w’izuka, maze Tukabarema ukuntu mutazi;",""
  56,62,"Ni ukuri, mwaramenye ko Imana Allah Yabaremye iremwa rya mbere ata co mwari muri. Ubwo none, ntimwokwibuka ko Ishoboye no kubarema bushasha!",""
  56,63,"Mbega murabona ivyo muteragira mu kurima!",""
  56,64,"Ni mwebwe mubinagisha bikagondora biva mu kuzimu, canke ni Twebwe Tubinagisha bikamera!",""
  56,65,"Iyo Dushaka rero, Twari kugira ivyo mwateragiye bigacika ubusize, maze mugasigara mwipfumbereje, mukumirwa muravye ivyashikiye ibiterwa vyanyu;",""
  56,66,"Mukavuga muti: “Mu vy’ukuri, turaguye mu gahombo katagira izina;",""
  56,67,"Ahubwo mbere turabuze n’icotubeshaho!”.",""
  56,68,"Mbega, ntimuraba ngo mubone amazi munywa kugira mubeho!",""
  56,69,"Ni mwebwe muyamanura mu bicu maze hakagwa imvura kw’isi, canke ni Twebwe Allah Dutuma imvura igwa ku mpuhwe zacu!",""
  56,70,"Iyo Dushaka rero, Twari kuyagira amazi y’icunyunyu ku buryo mudashobora kuyakoresha mu kunywa no mu kuvomera ibiterwa vyanyu. Ubwo none, ntimwoshimira Imana Allah ku nema yo kuronswa amazi y’akanovera!",""
  56,71,"Mbega ntimuraba ngo mubone umucanwa mucana!",""
  56,72,"Ni mwebwe mwaremye igiti cawo, canke ni Twebwe Allah Twakiremye!",""
  56,73,"Twebwe Allah, Twabagiriye umucanwa kugira ubabere inkebuzo ibibutsa umuriro wa Jahannamu, no kugira ubere kirumara abari ku rugendo.",""
  56,74,"Muvugishwamana! Ninahaza izina ry’Imana yawe Rurema Allah ku mazina yayo no ku matazirano yayo, Nyenicubahirogisumbavyose.",""
  56,75,"Jewe Allah, Ndarahiye ku bituro inyenyeri zirengerako mu kirere!",""
  56,76,"Iyo rero mu vy’ukuri, ni indahiro koko iyo mumenya uburemere bwayo buhambaye;",""
