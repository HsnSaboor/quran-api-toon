quran[18]{c,v,t,f}:
  98,8,"Impembo yabo ku Mana yabo Rurema Allah, ni imirima itotahaye yo mu Bwami bw’ijuru rya “Adeni”, musi y’inyubakwa n’ibiti vyabwo hatemba inzuzi, bazobubamwo ibihe bidahera, mu nema zamaho. Imana Allah Yarabashimiye ku vyo bakoze, na bo nyene barayishimiye ku mpera Yabageneye. Iyo, ni yo mpembo y’uwatinye gucumura ku Mana yiwe Rurema Allah.",""
  99,1,"Igihe isi yanyiganyijwe nya kunyiganyizwa;",""
  99,2,"Maze isi igasohora ibiri muri yo vyose; abapfuye hamwe n’ubutare;",""
  99,3,"Umuntu akicwa n’ubwoba n’akantu abaza ati: “Mbega yemwe! Isi yashikiwe n’iki?”.",""
  99,4,"Uwo musi, isi izoshikiriza inkuru z’ivyayikoreweko vyose; vyaba ivyiza canke ibibi;",""
  99,5,"Kuko Imana yawe Rurema Allah Yayitegetse.",""
  99,6,"Uwo musi, abantu bazozuka bari imigwimigwi, kugira berekwe n’Imana Allah ibikorwa vyabo, Inabibahembere.",""
  99,7,"Uwo wese rero akora iciza n’aho coba kingana n’akanyegeri, azobona indishi yaco mu buzima bw’inyuma yo gupfa.",""
  99,8,"N’uwukora ikibi n’aho coba kingana n’akanyegeri, na co nyene azobona igihano caco mu buzima bw’inyuma yo gupfa.",""
  100,1,"Jewe Allah, Ndarahiye kw’ifarasi zirukanga zihezuka mu gutera umwansi ku rugamba rwo guharanira Imana Allah!",""
  100,2,"N’iziruka ibinono bigacira amasase!",""
  100,3,"N’izitera umwansi mu gitondo!",""
  100,4,"Maze zigasura intumo mu kwiruka!",""
  100,5,"Zigana hagati y’abansi!",""
  100,6,"Mu vy’ukuri, umuntu ni intashima y’inema z’Imana yiwe Rurema Allah.",""
  100,7,"Mu vy’ukuri na we nyene kuri ivyo, ni icabona.",""
  100,8,"Mu vy’ukuri, umuntu mu gukunda amatungo ararengeje.",""
  100,9,"Mbega umuntu ntazi ibizoba bimurindiriye, igihe Imana Allah Yazuye abapfuye bava mu mva zabo kugira baharurirwe;",""
