quran[25]{c,v,t,f}:
  20,13,"Jewe Allah Nagutoye kuba Intumwa, umviriza rero Ndaguhishurire;",""
  20,14,"Mu vy’ukuri ni Jewe Allah, ata yindi mana ibwirijwe gusengwa atari Jewe, nyiyegereze rero mu vyo ukora vyose unansenge utambangikanya, wongere utsimbataze isengesho mu kuninahaza no mu kuntazira;",""
  20,15,"Mu vy’ukuri, isango ry’umuhero w’isi nta nkeka ko vuba bwango rigiye gushika; Narigize ibanga ryanje gusa, aho ata kiremwa kizi igihe nya sango rizogererako, kugira umuntu wese ahemberwe ivyo yakoze kw’isi;",""
  20,16,"Musa! Ntuzobuzwe kwemera isango ry’umuhero w’isi, n’uwutemera ko iryo sango ribaho ngo aryitegurire, agahitamwo gukurikira ivyipfuzo vyiwe, agahona;",""
  20,17,"Mbega Musa! Ico witwaje mu kuryo kwawe, ni igiki?”.",""
  20,18,"Musa yishura ati: “Ni inkoni yanje nishimikiza, nkayikoresha no mu kwahirira ubwatsi intama zanje, ndanayikoresha no mu bindi ngirakamaro”.",""
  20,19,"Imana Allah Ibwira Musa Iti: “Musa! Terera hasi iyo nkoni”;",""
  20,20,"Musa aca aterera hasi ya nkoni maze ihinduka inzoka yigendera. Musa abonye nya nzoka, yabaye nk’uwuyihunga;",""
  20,21,"Imana Allah Ica Imubwira Iti: “Tora iyo nzoka, kandi ntutinye kuyitora, Twebwe Allah Turayihindura isubire kuba inkoni ukuri kwamye;",""
  20,22,"Vyongeye, shira ikiganza cawe mu kwaha, kivayo cererana gisayangana bidaturutse ku ndwara y’ubukarabe; ico kikaba ari ikindi gitangaro;",""
  20,23,"Ivyo vyose Twabigize kugira Tukwereke bimwe mu bitangaro vyacu bihambaye, vyerekana ko uri Intumwa vy’ukuri;",""
  20,24,"Genda rero kwa Firawuni umurarikire kwemera no gusenga Imana Imwe Rudende Allah, mu vy’ukuri yarimonogoje mu bugarariji”.",""
  20,25,"Musa yavuze ati: “Mana yanje Rurema Allah! Nyagurira igikiriza canje mu kwihangana;",""
  20,26,"Wongere Unyorohereze iki gikorwa;",""
  20,27,"Umpe n’ubushobozi bwo gutomora;",""
  20,28,"Kugira abo Undungitseko batahure amajambo yanje;",""
  20,29,"Ndagusavye Ungirire umufasha mu muryango wanje;",""
  20,30,"Haruna murumunanje;",""
  20,31,"Gutyo Umunshigikize mu kuntera intege, amfate mu mugongo;",""
  20,32,"Umugire uwo dufatanije mu butumwa no kubushikiriza;",""
  20,33,"Kugira jewe na we dushishikare kukuninahaza cane;",""
  20,34,"Twongere twibuke kwama tugushimagiza kenshi;",""
  20,35,"Mu vy’ukuri, Wewe Wamye Uri Nyenukubona, ivyo dukora vyose Urabibona”.",""
  20,36,"Imana Allah Yavuze Iti: “Musa! Ni ukuri wamaze kwemererwa ibisabo vyawe;",""
  20,37,"Kandi n’imbere y’ivyo bisabo Tukwemereye, ni ukuri Twaraguhaye izindi nema, igihe wari uruhinja Tukagukiza ububisha bwa Firawuni;",""
