quran[19]{c,v,t,f}:
  67,27,"Igihe abagarariji babonye ibihano vy’Imana vyegereje, bazokwijirirwa mu maso, baheze babwirwe n’abamalayika bacungera umuriro n'agashinyaguro n'akantu, bati: “Ivyo, ni vya bihano mwahora musaba ku gutebura ko mwobihabwa kw’isi”.",""
  67,28,"Ntumwa y’Imana! Vuga ubabwire uti: “Bagarariji! Nimumbwire, hamwe Imana Allah Yonyica hamwe n’abemeramana turi kumwe, canke Ikatubeshaho ku mpuhwe zayo, ni nde azokingira abagarariji ibihano vyayo bibabaza!”.",""
  67,29,"Ntumwa y’Imana! Nibatarikura mu kanwa, uraca ubabwira uti: “Ni Imana Allah Nyenimpuhwe, ni Yo twemeye twubahiriza n’amabwirizwa yayo, ni na Yo twishimikije, tunazeyeko n’uburaro n’uburamuko. Mu gihe kitari kirekire rero, muzomenya neza uwuri mu muzimagiza ugaragara, uri kure y’ukuri”.",""
  67,30,"Ntumwa y’Imana! Vuga ubabwire uti: “Mbega mubona gute, mu gihe mwovyuka musanga amazi yanyu mwikorako yanyitse, ni nde wundi yobaronsa amazi meza y’iriba, atari Nyenimpuhwe Allah!”.",""
  68,1,"Nuun<sup>1</sup>. Jewe Allah, Ndarahiye kw’ikaramu n’ivyo abamalayika n’abantu bayandikisha!","[1] Raba insiguro y’indome zitangura mu ntango y’igisomwa Al-Baqara."
  68,2,"Ko wewe Intumwa Muhamadi, utari umusazi namba kubera inema wahawe n’Imana yawe Rurema Allah mu kukugira Intumwa!",""
  68,3,"Mu vy’ukuri, nta nkeka urafise impembo idahera kubera ko wihanganira ishikirizabutumwa;",""
  68,4,"Kandi nta nkeka ko wewe uri ku ngeso nziza cane zishimangirwa na Qor’ani.",""
  68,5,"Mu gihe kitari kirekire rero uzobona, kandi abagarariji na bo nyene bazobona;",""
  68,6,"Umusazi muri mwebwe uwo ari we.",""
  68,7,"Mu vy’ukuri Imana yawe Rurema Allah, ni Yo Izi neza na neza uwahuvye inzira yayo y’ukuri. Ni na Yo Izi neza na neza abagororotsi.",""
  68,8,"Ntumwa y’Imana! Ntukagamburukire rero na gato abahakanyi, kuko bari mu muzimagiza.",""
  68,9,"Baripfuje cane ko woborohera, maze na bo bagaheza bakakworohera.",""
  68,10,"Ntumwa y’Imana! Ntukumvire uwo wese akunda kurahira kenshi, asuzuguritse;",""
  68,11,"Akunda kwandagaza abantu, gateranya;",""
  68,12,"Ingumyi idatanga ku bw’Imana Allah, ikanabuza abandi gukora iciza, yigenza ku bantu ikanarenga ku mabwirizwa, yuzuye ivyaha;",""
  68,13,"Inshirwarimenetse mu buhakanyi, Turetse n’ivyo vyose, ni n’umuzanano;",""
  68,14,"Mbe none yoba akora ivyo, yitwaza ko afise amatungo n’abana benshi!",""
  68,15,"Bigatuma iyo asomewe Aayah zacu za Qor’ani, azihakana yivuye inyuma, agashoka avuga ati: “Qor'ani, ni imigani n’ibitito vy’ab’aho hambere<sup>2</sup>.","[2] Izi Aayah rero, n’aho zahishuwe zinebagura bamwe mu babangikanyamana; nka Waliid mwene Al-Mughiira, zirihaniza umwislamu uwo ari we wese ko yogira inyifato zigayitse nk’izo."
