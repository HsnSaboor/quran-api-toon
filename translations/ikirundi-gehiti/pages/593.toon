quran[23]{c,v,t,f}:
  89,1,"Jewe Allah, Ndarahiye ku mutwenzi!",""
  89,2,"No ku majoro cumi ya mbere yo mu kwezi kwa 12, Dhul-Hijja!",""
  89,3,"No kuri bibiribibiri na nyahagwe!",""
  89,4,"No kw’ijoro iyo rihise! Ko abahakanyi bazohanwa;",""
  89,5,"Ubwo muri ivyo, ntiharimwo indahiro ikwiye ku wufise ubwenge!",""
  89,6,"Ntumwa y’Imana! Mbega, ntiwabonye ingene Imana yawe Rurema Allah Yagize Bene Aadi igihe c’Intumwa Huudi (nyakugira amahoro y’Imana Allah)!",""
  89,7,"Ubwoko bwa Iramu, beninguvu n’amazu maremare;",""
  89,8,"Nta baremwe nkabo mu bindi bisagara mu ngimba n’inguvu bari bafise.",""
  89,9,"Ntiwabonye n’ukuntu Yagize Bene Thamuudi, babaza amazu mu mabuye mu kabande igihe c’Intumwa Swalehe (nyakugira amahoro y’Imana Allah)!",""
  89,10,"Ntiwabonye kandi ukuntu Yagize Firawuni nyeningabo zatsimbataje ubwami bwiwe muri Misiri!",""
  89,11,"Abo bose, barimonogoje mu bugizi bwa nabi, mu bihugu vy’Imana Allah;",""
  89,12,"Baraheza bakwiragizamwo ubwononyi bwinshi;",""
  89,13,"Maze Imana yawe Rurema Allah, Ica Irabamanurira ibihano bibakwiye.",""
  89,14,"Ntumwa y’Imana! Mu vy’ukuri Imana yawe Rurema Allah, ni Umureretsi w’ivyo bakoze, Iratenyenya ntiyibagira.",""
  89,15,"Nayo umuntu, iyo Imana yiwe Rurema Allah Imugerageje, Ikamutera iteka ry’ubutegetsi canke ry’ubutunzi, araheza akibaza ko biturutse ku butore bwiwe, agaca avuga ati: “Imana yanje Rurema Allah, Yaranteye iteka nta ngere”.",""
  89,16,"Iyo naho Imugerageje, Ikamugerera mu vyo Imuronsa bimubeshaho, araheza akibaza ko biturutse ku gasuzuguro, agaca avuga ati: “Imana yanje Rurema Allah, Yaransuzuguye”.",""
  89,17,"Nateshwe ate, arahumba! Ariko guhabwa iteka guturuka ku kwumvira Imana Allah; gusuzugurwa na kwo, kugaturuka ku kugabitaniriza Imana Allah. Ahubwo rero mwebwe, ntimwitaho impfuvyi ngo muzifashe;",""
  89,18,"Ntimunahimirizanya gufungurira abakene;",""
  89,19,"Mukarya mukuzako n’amatungo y’abandi mu bisigi;",""
  89,20,"Mugakunda n’amatungo urukundo rurenze.",""
  89,21,"Nimuteshwe mute, murahumba! Ntimwategerezwa kuba ukwo. Igihe rero isi yahondwahonzwe;",""
  89,22,"Imana yawe Rurema Allah na Yo, Ikaza gutunganiriza ibiremwa, abamalayika na bo batonze ku murongo;",""
  89,23,"Umuriro wa Jahannamu na wo kuri uwo musi, ugashirwa ahabona; uwo musi, umuntu w’umugarariji azokwikebuka yibuke kwigaya, ariko rero ukwo kwibuka akigaya, nta co kuzomumarira.",""
