quran[29]{c,v,t,f}:
  70,11,"Abakunzi bazobonana banamenyane, maze umunyavyaha yipfuze ko yotuma yigomboza mu bihano vy’uwo musi, abana biwe;",""
  70,12,"N’umukenyezi wiwe, hamwe na mwenewabo;",""
  70,13,"N'abo akomokako, bahora bamurwanako kw’isi;",""
  70,14,"Hamwe rero n’ibiremwa vyose vyo kw’isi; yiyumvira ko ivyo vyose vyomurokora mu bihano.",""
  70,15,"Nateshwe ate, arahumba! Si nk’uko avyipfuza, ntibazomurokora namba. Mu vy’ukuri uburuhukiro bwiwe, ni mu muriro wa Jahannamu ururumba n’inguvu nyinshi;",""
  70,16,"Ushishura urukoba rw’umutwe n’urw’ibindi bihimba vy’umubiri;",""
  70,17,"Uhamagara uwo wese yirengagiza ukuri akiri kw'isi, akanagenza umugongo mu kutumvira Imana Allah n’Intumwa yayo;",""
  70,18,"Yishinga kwegeranya no kuziganya amatungo yiwe; atayatangako ishikanwa-bwirizwa, n’izindi mperezwa.",""
  70,19,"Mu vy’ukuri, kiremwa-muntu yaremanwe igihababu;",""
  70,20,"Iyo akozweko n’ikiza c’ubukene canke indwara n'ibindi, ntiyihangana;",""
  70,21,"N’iyo yorohewe mu buzima, aba ingumyi;",""
  70,22,"Havuyemwo gusa abasenga;",""
  70,23,"Batsimbataza amasengesho yabo ku mwanya wayo bakamizako;",""
  70,24,"N’abafise umugabane uzwi mu matungo yabo, bagaheza bakawutangako ishikanwa-bwirizwa;",""
  70,25,"Bagahereza umukene yubahuka agasega n’uwipfa agasoni, ntasabirize.",""
  70,26,"Havuyemwo n’abemera umusi w’impera, bakawitegurira mu gukora ivyiza bitegetswe;",""
  70,27,"N’abatinya ibihano bivuye ku Mana yabo Rurema Allah, maze bakavyiyubara;",""
  70,28,"Mu vy’ukuri ibihano vy’Imana yabo Rurema Allah, nta wokwijajara akiha amahoro mu kwiyemeza ko azobikira;",""
  70,29,"N’abacungera ubwambure bwabo, ntibasambane;",""
  70,30,"Kiretse gusa ku bakenyezi babo, canke abari mu minwe yabo mu ncoreke. Kuri abo rero, nta mwikomo bazogirirwa, nta kabi kabo.",""
  70,31,"Mugabo abazorengera ku bitari ivyo, bazoba barenze imbibe z’ibirekuwe, bavogereye imbibe z’ibibujijwe;",""
  70,32,"N’abacungera imbitso baragijwe n’Imana Allah n’izo babikijwe n’abantu, bagashitsa n’amasezerano biyemeje;",""
  70,33,"N’ababa ivyabona vy’ukuri mu kutanyegeza canke guhindura ukuri bazi;",""
  70,34,"N’abasenga amasengesho yabo bakayatunganya nk’uko bisabwa.",""
  70,35,"Abo barangwa n’izo ngeso nziza rero, bazoterwa iteka mu Bwami bw’ijuru bwuzuye inema.",""
  70,36,"Mbega, ni igiki gituma abagararije Imana Allah bahurumbira kuza bagukanuriye amaso!",""
  70,37,"Bagukikije iburyo n’ibubamfu bwawe, bari mu migwimigwi, batangazwa n’ubutumwa ubashikiriza!",""
  70,38,"Mbega umwe wese muri bo, yipfuza kwinjizwa mu Bwami bw’ijuru bwuzuye inema; nk’abislamu bicisha bugufi!",""
  70,39,"Nibateshwe bate, barahumba! Si nk’uko bavyipfuza, ntibazopfa babwinjiye. Mu vy’ukuri Twebwe Allah, Twabaremye mu mazi y’intanga bazi.",""
