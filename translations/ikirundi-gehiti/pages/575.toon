quran[18]{c,v,t,f}:
  73,20,"Muvugishwamana! Mu vy’ukuri Imana yawe Rurema Allah, Irazi ko wewe hari igihe uhaguruka mw’ijoro gusenga umwanya wababa ivya gatatu bibiri vyaryo, ikindi gihe ugasenga igice caryo canke ica gatatu caryo; kandi aho hose uba uri kumwe na bamwe mu ngendanyi zawe. Burya Imana Allah, ni Yo Itunganya ibiringo vy’ijoro n’umurango. Imana Allah rero, Irazi ko mutazoshobora kwubahiriza ibiringo vyo gusenga ijoro ryose, kubera ivyo rero, Iraborohereje. Muraheza rero musome mw’isengesho ryo mw’ijoro, ibisomwa vyoroshe muri Qor’ani. Imana Allah, Irazi ko muri mwebwe hazobamwo abarwaye, abafata ingendo baja kurondera icorirenza mu mpano z’Imana Allah, n’abandi rero baja guharanira idini ryayo. Kubera ivyo rero, murasoma mw'isengesho ryo mu gicugu, ibisomwa biboroheye muri Qor'ani, muheze mutsimbataze n'amasengesho-bwirizwa, mwongere mutange n'ishikanwa-bwirizwa, hanyuma mugurane Imana Allah, ingurane nziza mu gutanga imperezwa ku bwayo. Nta na kimwe rero mutanga ku neza yanyu, kiretse ko muzosanga indishi yaco ku Mana Allah, muzosanga ari ineza n’indishi nyinshi kuruta ivyo mwatanze kw’isi. Nimusabe kandi imbabazi ku Mana Allah mu bihe vyose. Mu vy’ukuri Imana Allah, ni Yo Nyenimbabazi-ntangere ku bigaya, Nyenimbabazi ku batoni bayo.",""
  74,1,"Ewe wipfutse impuzu!",""
  74,2,"Haguruka ugabishe abantu ku bihano vy’Imana Allah;",""
  74,3,"Ninahaza wongere ukuze n’Imana yawe Rurema Allah, mu kuyiyegereza mu vyo ukora vyose;",""
  74,4,"Sukura n’impuzu zawe ibihumanya kuko isuku ry’ibiboneka riranga isuku ry’umushaha n’ibitaboneka;",""
  74,5,"Bandanya witandukanye n’ibigirwamana vyose ntukavyegere;",""
  74,6,"Kandi ntugatange uzeye gusubirizwa mu ndumane umurengera;",""
  74,7,"Kubera ugushimwa n’Imana yawe Rurema Allah, niwihanganire ishira mu ngiro ry’amabwirizwa yayo.",""
  74,8,"Nihavuzwa inzamba ya kabiri yo kuzuka;",""
  74,9,"Uwo musi, ni wo uzoba uremereye cane ku bagarariji;",""
  74,10,"Ntuzoborohera na gato kubera ibibazo vy’iharurirwa.",""
  74,11,"Ntumwa y’Imana! Ndekera Jewe Allah, uwo Naremye mu nda ya nyina ari wenyene, ata matungo ata n’abana yavukanye;",""
  74,12,"Ndaheza Ndamuha amatungo menshi amaze kuvuka;",""
  74,13,"N’abana bama hambavu yiwe i Makka;",""
  74,14,"Ndamworohereza no mu buzima bw’isi, Ndamuhesha n’icubahiro;",""
  74,15,"Hanyuma akipfuza ko Nomwongerereza ku vyo afise, kandi yarangararije!",""
  74,16,"Eka, nateshwe ate, arahumba! Mu vy’ukuri, ni umuntu yama yarwanije Aayah n’ivyemezo vyacu;",""
  74,17,"Nzomuha ibihano bikomakomeye cane ata gahengwe<sup>1</sup>.","[1] Uwuvugwa muri izi Aayah, ni umuhakanyi ruhebwa w’i Makka, yitwa Al-Waliid mwene Al-Mughiira. Ibihano yasezeraniwe ng’aho, bitegekanirijwe uwo wese ahakana akarwanya ukuri yivuye inyuma."
