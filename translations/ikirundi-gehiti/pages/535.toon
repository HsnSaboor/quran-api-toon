quran[34]{c,v,t,f}:
  56,17,"Bazoba bakikujwe n’imisore myiza, ikurakuranwa mu kubazimana, iri mu runganwe rumwe, idasaza, itigera ipfa;",""
  56,18,"Ibahereza ibinyobwa mu bikombe n’amabirika, maze bahabwe n’akarahuri k’inzoga zenzwe mu mazi y’imbizi itemba mu Bwami bw’ijuru;",""
  56,19,"Ntibazosoma nya karahuri ngo bameneke umutwe, eka ntibazonaborerwa ngo umutwe uyayuke, batangure kudedemba bavuga ayamuhe;",""
  56,20,"Ibahereza n’ivyamwa bo bonyene bihitiyemwo;",""
  56,21,"Hamwe n’inyama z’inyoni bo bonyene bipfuza;",""
  56,22,"Bazoba bafiseyo n’abakenyezi bo mu Bwami bw’ijuru barangwa n’ubwiza bw’akataraboneka (Hururayini);",""
  56,23,"Ku bwiza bwa nya bakenyezi, wogira ngo ni lulu<sup>2</sup> zikiri aho zaremewe, zitarakorwako n’iminwe y’abantu;","[2] Lulu, ni ubwoko bw’ubutare bwiburungushuye, bucukurwa mw’ibahari, bukaba buboneka mu binyabuzima biba musi yaryo, bukagira amabara atandukanye; nk’ibara ryera, iryirabura, n’ayandi. Ni ubutare buzimvye cane."
  56,24,"Iyo ni yo mpembo yabo ku vyo bari barakoze kw’isi.",""
  56,25,"Muri nya Bwami, ntibazokwumva amajambo y’ikinyoma canke ay’imburakimazi;",""
  56,26,"Kiretse gusa ijambo riroranye ryeza umutima, n’iryo kuramukanya amahoro.",""
  56,27,"Abantu b’iburyo. Ese icokwereka icubahiro cabo n’indishi bagenewe!",""
  56,28,"Bazoba bari ahantu hari igiti ca Sidri kitagira amahwa;",""
  56,29,"N’ibitoki vy’imihanyu igerekeranye;",""
  56,30,"Bari mu gatutu kamaho, katigera karenga;",""
  56,31,"Hari n’amazi atemba, atigera akama;",""
  56,32,"N’ivyamwa vy’ubwoko bwinshi vy’urutavanako;",""
  56,33,"Bitigera bihundura, ata n’ikibabuza kuvyamura borohewe;",""
  56,34,"Bazoba bicaye ku bisaswa bishashe neza ku bitanda.",""
  56,35,"Mu vy’ukuri Twebwe Allah, Tuzoha abagore bo mu Bwami bw’ijuru indemo nshasha itandukanye kure cane n’iyo n’ukuntu bari bararemwe kw’isi;",""
  56,36,"Maze Tubagire amasugi;",""
  56,37,"Yikundwakaza ku bagabo bayo, akaba no mu runganwe rumwe;",""
  56,38,"Tukazobaremera bushasha abantu b’iburyo;",""
  56,39,"Ari na bo bagize umugwi w’abantu benshi b’imbere y’irungikwa ry’Intumwa Muhamadi (nyakugira amahoro n’impuhwe z’Imana Allah);",""
  56,40,"Hamwe rero n’umugwi w’abantu benshi bakurikiye mu nyuma gushika ku musi w’iherezo.",""
  56,41,"Umugwi w’abantu b’ibubamfu. Ese icokwereka amagorwa bagowe n’ibihano bibarindiriye!",""
  56,42,"Bazoba bari mu bihano vy’umwokero w’umuriro wa Jahannamu bahezagurika, bahemburwa n’amazi yasebuye akaryimara, acagagura amara;",""
  56,43,"Bari mu gatutu k’umwotsi wa Jahannamu;",""
  56,44,"Si ahantu harangwa n’akayaga wokwipfuza gushikira; si n’ahantu hubashwe wokwipfuza kuraba ibihabera;",""
  56,45,"Mu vy’ukuri n’imbere y’aho bakiri kw’isi, bararyoherwa n’ibizira mu bihendamaso vyayo, bakirengagiza ukuri bazaniwe n’Intumwa z’Imana Allah;",""
  56,46,"Baranatsimbatara kw’igarariza n’ibangikanyamana, batiyumvira kwigaya;",""
  56,47,"Bahora bavuga mu guhakana izurwa ry’ibiremwa, bati: “Mbega burya, nitwapfa tugacika ivu n’amagufa yaboze mu kuzimu, tuzoheza dusubizwe ubuzima tuzuke koko!",""
  56,48,"Burya, tuzozuka twebwe hamwe n’abavyeyi bacu bapfuye kera bagacika ivu!”.",""
  56,49,"Ntumwa y’Imana! Bakurire inkoni ku gishitsi, maze ubishure uti: “Mu vy’ukuri, abapfuye kera hamwe n’abazopfa mu nyuma muri Bene Adamu;",""
  56,50,"Ni ukuri bose bazozuka, maze begeranirizwe hamwe ku musi nyezina w’izuka”.",""
