quran[27]{c,v,t,f}:
  55,68,"Muri nya mirima yompi, harimwo amoko y’ivyamwa, itende n’imikomamanga.",""
  55,69,"Bantu hamwe n’Amajini! None, ni izihe nema mu nema z’Imana yanyu Rurema Allah, zaba izo mu buzima bwo kw’isi canke izo mu bw’inyuma yo gupfa, mufiseko amakenga bigatuma muzihakana!",""
  55,70,"Muri iyo mirima yose uko ari ine rero, harimwo abakenyezi barangwa n’ingeso nziza, bakayangana mu maso, eka ntiworaba ubwiza buri aho!",""
  55,71,"Bantu hamwe n’Amajini! None, ni izihe nema mu nema z’Imana yanyu Rurema Allah, zaba izo mu buzima bwo kw’isi canke izo mu bw’inyuma yo gupfa, mufiseko amakenga bigatuma muzihakana!",""
  55,72,"Ni abakenyezi bo mu Bwami bw’ijuru barangwa n’ubwiza bw’akataraboneka (Hururayini), bari n’ahantu hiherereye mu mahema.",""
  55,73,"Bantu hamwe n’Amajini! None, ni izihe nema mu nema z’Imana yanyu Rurema Allah, zaba izo mu buzima bwo kw’isi canke izo mu bw’inyuma yo gupfa, mufiseko amakenga bigatuma muzihakana!",""
  55,74,"Nta muntu n’umwe canke Ijini arigera ababira imbere yuko bashingirwa kuri bo.",""
  55,75,"Bantu hamwe n’Amajini! None, ni izihe nema mu nema z’Imana yanyu Rurema Allah, zaba izo mu buzima bwo kw’isi canke izo mu bw’inyuma yo gupfa, mufiseko amakenga bigatuma muzihakana!",""
  55,76,"Bazoba bicaye ku misego ipfutswe n’ibitambara vy’icatsi kibisi, n’ibisaswa bihinguwe neza, ntiworaba!",""
  55,77,"Bantu hamwe n’Amajini! None, ni izihe nema mu nema z’Imana yanyu Rurema Allah, zaba izo mu buzima bwo kw’isi canke izo mu bw’inyuma yo gupfa, mufiseko amakenga bigatuma muzihakana!",""
  55,78,"Harakubahwa rero izina ry’Imana yawe Rurema, Nyenimigisha-ntangere ku biremwa, Nyenicubahiro kirengeye vyose, Nyenubugwaneza.",""
  56,1,"Igihe umuhero w’isi wabaye;",""
  56,2,"Ukuba kwawo, nta n’umwe ashobora kuguhakana;",""
  56,3,"Uzota abansi b’Imana Allah mu muriro, uduze abatoni bayo mu Bwami bw’ijuru.",""
  56,4,"Igihe isi yagigimye nya kugigima;",""
  56,5,"Imisozi na yo ikavungagurika nya kuvungagurika;",""
  56,6,"Igacika intumo itumurwa n’umuyaga mu kirere;",""
  56,7,"Maze na mwe ibiremwa mukagaburwa mu migwi itatu;",""
  56,8,"Umugwi w’abantu b’iburyo. Ese icokwereka icubahiro cabo n’indishi bagenewe!",""
  56,9,"Umugwi w’abantu b’ibubamfu. Ese icokwereka amagorwa bagowe n’ibihano bibarindiriye!",""
  56,10,"Hamwe rero n’umugwi w’abahurumbira gukora ivyiza kw’isi, bazotanga abandi mu vyubahiro vyo mu buzima bw’inyuma yo gupfa;",""
  56,11,"Aba rero, ni bo bazoba batonye hambavu y’Imana Allah;",""
  56,12,"Ikazobinjiza mu Bwami bw’ijuru bwuzuye inema.",""
  56,13,"Hazokwinjira muri Bwo, umugwi munini w’abantu bo mu binjana vya mbere mu barungikiwe Intumwa Muhamadi (nyakugira amahoro n’impuhwe z’Imana Allah) hamwe n’abandi bantu bo kuva ku gihe ca Adamu;",""
  56,14,"Hamwe rero n’umugwi w’abantu bake mu bakurikiye mu nyuma gushika ku musi w’iherezo<sup>1</sup>;","[1] Abo bakaba ari abarungikiwe Intumwa yasozereye izindi, Muhamadi (nyakugira amahoro n’impuhwe z’Imana Allah). Abo na bo, bafatwa ko ari umugwi w’abantu bake ugereranije n’igitigiri c’abandi bantu bose kuva kuri Adamu gushika ku muzo w’iyo Ntumwa."
  56,15,"Bazoba bicaye ku bitanda bisharijwe n’inzahabu;",""
  56,16,"Bavyegamiyeko, bicaye barabana;",""
