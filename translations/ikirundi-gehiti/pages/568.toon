quran[28]{c,v,t,f}:
  69,35,"Uno musi rero, nta mukunzi nkoramutima afise ngo amukingire ibihano;",""
  69,36,"Nta n’ibifungurwa ahabwa, atari amashira n’ibindi bitemba biva mu nyenga y’umuriro;",""
  69,37,"Nta muntu anabifungura, atari abanyavyaha b’abahakanyi ruhebwa.",""
  69,38,"Jewe Allah, Ndarahiye ku bintu mubona n’amaso!",""
  69,39,"No ku vyo mutabona mu binyegejwe ibiremwa!",""
  69,40,"Ko mu vy’ukuri iyo Qor’ani, ari amajambo y’Imana Allah asomwa n’Intumwa yubashwe.",""
  69,41,"Kanatsinda, si n’amajambo y’umwivuzi w'amazina nk'uko mwibwira. Burya mwemera gake!",""
  69,42,"Kandi si n’amajambo y’umurozi atongera. Burya mwibuka gake, ngo mushobore kubitandukanya!",""
  69,43,"Ahubwo iyo Qor’ani, ni amajambo y’Imana Allah yamanuwe n’Umubungabunzi w’ibiremwa vyose ku Ntumwa Muhamadi (nyakugira amahoro n’impuhwe z’Imana Allah).",""
  69,44,"Iyo rero Muhamadi ahirahira ngo arementanye bimwe mu vyo avuga, Tutigeze Tubimuhishurira;",""
  69,45,"Nta nkeka ko Twari kumuhana, Tukanamuca n’ukuboko kw’iburyo;",""
  69,46,"Twari no kumuca umutsi mukuru w’umurindi w’amaraso, agapfa;",""
  69,47,"Kandi nta n’umwe muri mwebwe yoshoboye kumukingira.",""
  69,48,"Mu vy’ukuri iyi Qor’ani ntagatifu, ni n’urwibutso rwibutsa canecane abagamburukiramana bubahiriza amabwirizwa y'Imana Allah.",""
  69,49,"Bantu! Mu vy’ukuri, Turazi ko muri mwebwe harimwo abahakana iyi Qor’ani, ntibayemere.",""
  69,50,"Kandi kutayemera, bizotera abagarariji agahombo n’umubabaro.",""
  69,51,"Mu vy’ukuri iyi Qor’ani, ni kwo kuri nyakwo kudahinyuzwa.",""
  69,52,"Ntumwa y’Imana! Kubera ivyo rero, shishikara uninahaza Imana yawe Rurema Allah, Nyenicubahirogisumbavyose.",""
  70,1,"Yarasavye umusavyi<sup>1</sup> igihano gitegerezwa gushika;","[1] Yitwa An-Nadhru mwene Al-Haarith"
  70,2,"Kizoshikira abagarariji ku musi w’izuka, nta n’umwe ashoboye kugihagarika;",""
  70,3,"Kiva ku Mana Allah, Nyeninzira zicamwo gusa abamalayika mu kirere;",""
  70,4,"Abamalayika hamwe na Mutimamweranda Jibrili, bazoduga muri izo nzira baja ku Mana Allah, ku musi w’izuka, ku ntureka zawo uzoba ungana n’imyaka yo kw’isi ibihumbi mirongo itanu<sup>2</sup>.","[2] Uwo, ni wo musi w'iharurirwa ry'ibiremwa no kubicira urutunganye. Ku mwemeramana, azowubona ari akanya gato, kangana n'umwanya isengesho rimwe rimara."
  70,5,"Ntumwa y’Imana! Ihanganire ata kwidogera itebura ry’abagarariji mu kwihutira gusaba ko bohanwa.",""
  70,6,"Mu vy’ukuri, abagarariji babona ko ibihano vyo kuri uwo musi biri kure cane, bitazonabashikira;",""
  70,7,"Na Twe Allah, Tukabibona ko nyabuna biri hafi cane, kandi bitegerezwa gushika.",""
  70,8,"Umusi ijuru ryabaye nk’ubutare bw’umujumpu bwayongejwe;",""
  70,9,"Imisozi nayo ikaba nk’ubwoya bwashwiragijwe n’umuyaga mu kirere;",""
  70,10,"Umugenzi, ntazobaza mugenziwe uko amerewe.",""
