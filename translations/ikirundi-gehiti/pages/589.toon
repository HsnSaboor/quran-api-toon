quran[27]{c,v,t,f}:
  83,35,"Abemeramana bazoba bicaye ku bitanda vy'iteka bisharije biteye igomwe, baraba Imana yabo Allah hamwe n’ingabirano n’ivyiza bahawe;",""
  83,36,"Bazovuga bati: “Mbega yemwe! Abagarariji boba bahembewe ivyo bari barakoze kw’isi?”.",""
  84,1,"Igihe ijuru ryasadutse rigatabuka ku musi w’umuhero w’isi;",""
  84,2,"Rikumvira Imana yaryo Rurema Allah, kandi ritegerezwa nta kibuza;",""
  84,3,"Igihe n’isi yasanjwe;",""
  84,4,"Igasohora abantu n’ubutare biri muri yo, igasigara igaragara;",""
  84,5,"Ikumvira Imana yayo Rurema Allah, kandi itegerezwa nta kibuza.",""
  84,6,"Ewe muntu! Mu vy’ukuri wewe, ugana ku Mana Allah, ukita ku rutare mu bikorwa, vyaba vyiza canke bibi, kugeza aho uzohura n’Imana yawe Rurema Allah Ikabiguhembera.",""
  84,7,"Uwo wese rero azohabwa igitabu c’ibikorwa vyiwe mu kuboko kwiwe kw’iburyo;",""
  84,8,"Uyo, ni we azoharurirwa ibiharuro vyoroshe;",""
  84,9,"Maze agasubira mu bantu biwe mu Bwami bw’ijuru akanyamuneza kamusya.",""
  84,10,"Nayo uwuzohabwa igitabu c’ibikorwa vyiwe inyuma y’umugongo wiwe;",""
  84,11,"Uyo rero, azoheza yisabire urupfu;",""
  84,12,"Yinjire no mu muriro wama wegenyejwe;",""
  84,13,"Kuko mu vy’ukuri, yahorana akanyamuneza mu muryango wiwe akiri kw’isi, nta co yategekanirije uyu musi.",""
  84,14,"Mu vy’ukuri, yibaza ko atazosubira ku Mana yiwe Allah ngo Imuharurire.",""
  84,15,"Yobuzwa n’iki gusubira ku Mana Allah! Mu vy’ukuri Imana yiwe Rurema Allah, Yamye ari Nyenukubona, Yaramubona we n’ivyo yakora.",""
  84,16,"Jewe Allah, Ndarahiye ku bicu bitukura bugorovye!",""
  84,17,"No kw’ijoro n’ivyo rinyegeje!",""
  84,18,"No ku kwezi iyo gukwijije umuco mu mfato!",""
  84,19,"Bantu! Ni ukuri muzohura n’ibihe bigoye bisumbasumbana<sup>726</sup>.","[726] Umuntu wese aremwa mw’ima ry’intanga, rigahinduka amaraso avuze; nya maraso avuze agahinduka igihimba c’inyama; hanyuma nya gihimba c’inyama kigahuhirwamwo inkomoko y’ubuzima “Roho”. Yamara kuvuka akabaho, hanyuma agapfa, akazozuka, agashorerwa kw’iyegeranirizo ry’ibiremwa, hanyuma agaharurirwa."
  84,20,"Mbega, abantu babuzwa n’iki kwemera Imana Allah n’umusi w’iherezo, kandi basomerwa Aayah za Qor’ani zitomoye!",""
  84,21,"N’iyo basomewe Qor’ani, ntibubamira Imana Allah ngo bemere amabwirizwa yayo.",""
  84,22,"Ahubwo abagararije bahakana Qor’ani bivuye inyuma, izuka n’iharurirwa ry’ibiremwa.",""
  84,23,"Burya Imana Allah, ni Yo Izi neza ivyo bahishije mu mishaha yabo.",""
  84,24,"Ntumwa y’Imana! Bashikirize rero inkuru y'incamugongo yo guhabwa ibihano bibabaza.",""
  84,25,"Ariko abantu bemeye Imana Allah n’Intumwa yayo bakanakora n'ivyiza bitegetswe, barafise impembo idahera bagenewe mu buzima bw’inyuma yo gupfa.",""
