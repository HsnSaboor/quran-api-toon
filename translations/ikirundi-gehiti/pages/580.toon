quran[25]{c,v,t,f}:
  76,26,"Mw’ijoro naho, urubamira Imana Allah (usujudu), uheze usenge mu gicugu uyininahaza umwanya munini.",""
  76,27,"Mu vy’ukuri, abo babangikanyamana bakunda ivy’isi, bakavyitwararika cane, bakareka kwitegurira umusi w’umuhero w’isi uremereye.",""
  76,28,"Mu vy’ukuri, ni Twebwe Allah Twabaremye, Turaheza Dukomeza ibihimba vy’imibiri yabo. Mu gihe rero Twoshaka, Twobarigita, Tukarema abandi nkabo bagamburukira Imana Allah kubarusha.",""
  76,29,"Mu vy’ukuri iki gisomwa, ni urwibutso ku biremwa, uwoshaka ineza kw’isi no mu buzima bw’inyuma yo gupfa rero, yogira ukwemera Imana Allah inzira imushikana ku mbabazi n’ishimwa vy’Imana yiwe Rurema Allah.",""
  76,30,"Kanatsinda, nta co mwoshaka gushikako mu vyo mukora vyose ngo gishoboke, kiretse mu gihe Imana Allah Ibishatse. Mu vy’ukuri Imana Allah, Yamye ari Nyenubumenyikurivyose, Irazi umwe wese muri mwebwe kurusha, Intungane mu vyo Ikora.",""
  76,31,"Ishira mu mpuhwe zayo uwo Ishaka mu baja bayo. Nayo abirenganije mu kurenga ku mabwirizwa yayo, Yarabateguriye ibihano bibabaza cane.",""
  77,1,"Jewe Allah, Ndarahiye ku miyaga y’urukurikirane!",""
  77,2,"No ku miyaga y’igihuhusi!",""
  77,3,"No ku bamalayika bajejwe ikwiragiza ry’ibicu vy’imvura mu kirere!",""
  77,4,"No ku bamalayika bajana ijambo ry’Imana Allah ritandukanya ukuri n’ikinyoma, rigatandukanya ikirekuwe n’ikizira!",""
  77,5,"No ku bamalayika bashikiriza ubutumwa barungikanwe ku Ntumwa z’Imana Allah;",""
  77,6,"Kugira ngo bakureho ivyitwazo ku bagarariji, babagabishe no ku bihano vy’Imana Allah!",""
  77,7,"Mu vy’ukuri ibi vyose mwagabishijweko<sup>1</sup>, nta nkeka ko bizoba ata gisivya.","[1] Mu vyerekeye izuka ry’ibiremwa, iharurirwa ryavyo, no ku vyerekeye impera y’umwe wese ku co yakoze. Ivyo vyose rero, nta nkeka ko bitegerezwa kuba."
  77,8,"Igihe inyenyeri zazimye, ntizisubire kwaka;",""
  77,9,"Igihe n’ijuru ryase imigaga;",""
  77,10,"Igihe n’imisozi yanyitse;",""
  77,11,"Igihe n’Intumwa z’Imana zahawe umwanya wo kwagiriza abo zarungitsweko;",""
  77,12,"Ni ku musi uwuhe zirindirijweko kubagiriza?",""
  77,13,"Ni ku musi w’ubutungane ku biremwa.",""
  77,14,"Mbega, ni igiki cokumenyesha uwo musi w’ubutungane uwo ari wo?",""
  77,15,"Ibihano nya bihano kuri uwo musi, ni ivy’abahakana bivuye inyuma umusi w’umuhero.",""
  77,16,"Mbega, ntitwahoneje abahakanyi b’aho hambere ku kubera igarariza ryabo ry’Intumwa!",""
  77,17,"Hanyuma Tubakurikiza abandi bakurikiye mu nyuma, bakagarariza nkabo!",""
  77,18,"Ni nk’ukwo nyene rero Twebwe Allah, Tuzogira inkozi z’ikibi mu babangikanyamana b’i Makka bahakanye Intumwa y’Imana (nyakugira amahoro n’impuhwe z’Imana Allah).",""
  77,19,"Ibihano nya bihano kuri uwo musi, ni ivy’abahakana bivuye inyuma Imana Imwe Rudende Allah, Intumwa zayo, izuka ry’ibiremwa n’iharurirwa ryavyo.",""
