quran[7]{c,v,t}:
  9,62,"Huma jaħilfulkom b'Alla biex jogħġbukom, iżda Alla flimkien mal-Mibgħut tiegħu jistħoqq aktar li huma jogħġbuh. jekk tassew jemmnu"
  9,63,"Mela ma jafux li min jeħodha kontra Alla u l-Mibgħut tiegħu hemm għalih nar l-Infern, u fih jgħammar għal dejjem. Dan huwa għajb tassew kbir"
  9,64,"Ta' wiċċ b'ieħor jibżgħu li titniżżel dwarhom xi sura li tgħarrafhom b'dak li hemm (tassew) fi qlubhom. Għidfilhom Muħammad): 'Iddieħku (bir-reliġjon ta' Alla kemm tridu, iżda kunu afu li) Alla se joħroġ (fil-beraħ) dak li qegħdin tibżgħu (/i jsir magħruf dwarkom)"
  9,65,"Jekk tistaqsihom. (Muħammad), jgħidulek: ''Aħna konna biss inlabalbu (u ngħidu kliem fieragħ, u ngħaddu ż-żmien) fil-logħob'' Għid(ilhom Muħammad): 'Jaqaw kontu qegħdin tiddieħku b'Alla, bir-Rivelazzjoni tiegħu u bil-Mibgħut tiegħu"
  9,66,"Ma għandkomx skużal Cħadtu t-twemmin wara li emmintu. Jekk naħfru lil-xi ġemgħa minn fostkom (għaliex nidmet), Aħna (xorta waħda) nikkastigaw ġemgħa (oħra minnkom), għaliex huma kienu ħatjin ( 4 baqgħu juru wiċċ b'ieħor sa l-aħħar)"
  9,67,"Dawk l-irġiel u n-nisa li huma ta' wiċċ b'ieħor huma (kollha) ta' qatgħa waħda: huma jamru (li jsir) il-ħażin, ma jħallux it-tajjeb, u għandhom idejhom magħluqin (bix-xeħħa u ma jagħtux karità). Huma nsew lil Alla, u għalhekk (Hu) nesiehom. Tabilħaqq li ta' wiċċ b'ieħor huma l-ħżiena"
  9,68,"Alla wiegħed in-nar ta' l-Infern lil ta' wiċċ b'ieħor, irġiel u nisa, u lil dawk li ma jemmnux, u fih jgħammru għal dejjem. Huwa jkun biżżejjed għalihom. Alla seħithom, u għalihom hemm kastig għal dejjem"