quran[11]{c,v,t}:
  11,98,Huwa għad jimxi quddiem niesu f'Jum il-Qawmien U. jwassalhom san-Nar. Ta' għajb ikun l-imkien li jaslu fih
  11,99,F'din (id-dinja) u f'Jum il-Qawmien għandhom. saħta timxi warajhom. Ta' għajb l-għotja li jingħataw (l ma hijiex għajr is-saħta)
  11,100,"Dawn. huma xi ftit mill-ġrajjiet ta' l-ibliet li: Aħna ngħidulek (Muħammad) dwarhom: hemm (bliet) minnhom li għadhom wieqfa (sal-lum, minkejja li nieshom inqerdu) u (oħrajn) inħasdu (minn wiċċ id-dinja, flimkien ma' nieshom, bil-kastig li laqathom, u ġew fix-xejn)"
  11,101,"Mhux Aħna li nqasna lejhom. iżda kienu huma li naqsu lejhom infushom (bit-twemmin fieragħ tagħhom fl-allat), u l-allat tagħhom, li huma jsejħu minflok lil Alla, ma swewlhom xejn meta ġie l-amar ta' Sidek (li huwa l-kastig, anzi) ma żiduhomx għajr fit-telfien (u l-qerda)"
  11,102,Hekk hija l-qabda (gerrieda) ta' Sidek meta (fl-għadab kbir tiegħu) jaqbad l-ibliet fil-ħażen tagħhom (u jagħmel ħaqq minnhom). Il-qabda tiegħu tabilhaqq ta' wġigħ u qalilal
  11,103,Tabilħaqq li f'dawn (il-ġrajjiet kollha li ssemmew) hemm sinjal (u tagħlima kbira) għal min jibża' mill-kastig (fil- Ħajja) l-Oħra. Dak huwa Jum li n-nies jinġemgħu għalih (biex isir ħaqq minnhom); dak huwa Jum li (kulħadd għad) jixhed għalih
  11,104,"M'Aħniex se nħalluh (dak il-Jum) għal ħin ieħor, jekk mhux għal żmien magħdud"
  11,105,"Fil-Jum meta jasal, ebda ruħ ma titkellem għajr bir-rieda tiegħu. (Fost il-bnedmin miġbura għall-Ġudizzju) ikun hemm minnhom li jkun imnikket, u minnhom li jkun ferħan"
  11,106,"U dawk li jkunu mnikktin ikunu fin-Nar: fih hemm it- tnehid (b'nifs qawwi), u l-ilfiq"
  11,107,"Fih jgħammru għal dejjem; sa ma jdumu s-smewwiet u l- art, ħlief kemm irid Sidek. Sidek tabilħaqq jagħmel li jrid"
  11,108,"U dawk (wisq) ferħanin ikunu fil-Ġenna, u fiha jgħammru għal dejjem, sa ma jdumu s-smewwiet u l-art, ħlief kemm irid Sidek; (din tkun) għotja bla waqfien"