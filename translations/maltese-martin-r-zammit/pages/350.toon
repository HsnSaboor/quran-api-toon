quran[10]{c,v,t}:
  24,1,"(Din hija). sura. li niżżilnieha (lilek. Muħammad), għamilnieha obbligu (għall-Misilmin), u niżżilna fiha sinjali ċari biex forsi tiftakru (fit-twissija)"
  24,2,"Liż-żienja u liż-żieni agħtuhom mitt sawt kull wieħed, u tħennux għalihom fejn tidħol il-liġi ta' Alla, jekk (tassew) temmnu f'Alla u fl-Aħħar Jum, u (araw) li ġemgħa minn dawk li jemmnu jixhdu għall-kastig tagħhom it-tnejn"
  24,3,"Iż-żieni ma jiżżewwiġx għajr żienja, jew waħda li xxierek (allat oħra ma' Alla), u liż-żienja ma jiżżewwiġhiex għajr (bniedem) żieni, jew wieħed li jxierek (allat oħra ma' Alla). Dak (iż-żwieġ ma' nies żienja u pagani) huwa projbit għal dawk li jemmnu (ħlief jekk iż-żieni, jew iż-żienja, jindmu)"
  24,4,"U dawklijixlu (biż-żina) lin-nisa safjin mingħajr ma jġibu erba' xhieda, agħtuhom tmenin sawt, u la tilqgħu qatt aktar ix-xhieda tagħhom. Dawk huma l-ħżiena"
  24,5,"ħlief dawk. li, wara dan, nidmu u sewwew (il-ħsara tal- qlajjiet li qalgħu u tax-xhieda ħażina li taw), għaliex Alla huwa tabilħaqq Kollu Maħfra, Ħanin"
  24,6,"U dawk (l-irġiel) li jixlu lin-nisa tagħhom (b'żina) mingħajr ma jkollhom xhieda oħra għajr tagħhom infushom, kull wieħed minnhom għandu jixhed għal erba' darbiet (u jaħlef) b'Alla li qiegħed jgħid is-sewwa"
  24,7,u l-ħames (ħalfa tkun) li s-saħta ta' Alla fuqu jekk qiegħed jigdeb
  24,8,U (lil dik il-mara) teħlisha mill-kastig ix-xhieda tagħha għal erba' darbiet (u taħlef) b'Alla li (dak li qiegħed jixliha) huwa mill-giddibin
  24,9,ul-ħames (ħalfa tagħha tkun) li l-għadab ta' Alla fuqha jekk (min jixliha) ikun minn dawk li jgħidu s-sewwa
  24,10,"Li mhux għat-tjieba ta' Alla fuqkom, u għall-ħniena tiegħu, u għaliex Alla jdur Kollu Maħfra, u Għaref, (kieku l- kastig jinżel fuqkom għax qed tixlu lil xulxin mingħajr ebda xhud)"