quran[18]{c,v,t,f}:
  73,20,"Dájúdájú Olúwa rẹ mọ̀ pé dájúdájú ìwọ ń dìde kírun fún ohun tó kéré sí ìlàta méjì òru tàbí ìlàjì rẹ̀ tàbí ìlàta rẹ̀. Igun kan nínú àwọn tó wà pẹ̀lú rẹ (náà ń ṣe bẹ́ẹ̀). Allāhu l’Ó ń ṣòdíwọ̀n òru àti ọ̀sán. Ó sì mọ̀ pé ẹ kò lè ṣọ́ ọ.<sup>1</sup> Nítorí náà, Ó ti dá a padà sí fífúyẹ́ fún yín. Nítorí náà, ẹ ké ohun tí ó bá rọrùn (fún yín) nínú al-Ƙur’ān. Ó mọ̀ pé àwọn aláìsàn yóò wà nínú yín. Àwọn mìíràn sì ń rìrìn àjò lórí-ilẹ̀, tí wọ́n ń wá nínú oore Allāhu. Àwọn mìíràn sì ń jagun sí ojú-ọ̀nà Allāhu. Nítorí náà, ẹ ké ohun tí ó bá rọrùn (fún yín) nínú rẹ̀. Ẹ kírun (ọ̀ran-an-yàn). Ẹ yọ Zakāh. Kí ẹ sì yá Allāhu ní dúkìá tó dára. Ohunkóhun tí ẹ bá tì síwájú fún ẹ̀mí ara yín nínú ohun rere, ẹ̀yin yóò bá a lọ́dọ̀ Allāhu ní ohun rere àti ní ohun tí ó tóbi jùlọ ní ẹ̀san. Ẹ tọrọ àforíjìn lọ́dọ̀ Allāhu. Dájúdájú Allāhu ni Aláforíjìn, Àṣàkẹ́-ọ̀run.","[1] Ìṣọ́-òru jẹ́ iṣẹ́ tí ẹ̀dá kò lágbára láti ṣe. Ìṣọ́-òru ni kí ẹ̀dá lérò pé òun kò níí fojú kan oorun láti alẹ́ mọ́júmọ́ lójojúmọ́."
  74,1,"Ìwọ olùdaṣọbora.",""
  74,2,"Dìde kí o ṣèkìlọ̀.",""
  74,3,"Olúwa rẹ sì ni kí o gbé títóbi fún.",""
  74,4,"Aṣọ rẹ ni kí o fọ̀ mọ́.",""
  74,5,"Òrìṣà ni kí o jìnnà sí.",""
  74,6,"Má ṣe tọrẹ nítorí kí o lè rí púpọ̀ gbà.",""
  74,7,"Olúwa rẹ ni kí o ṣe sùúrù fún.",""
  74,8,"Nígbà tí wọ́n bá fọn fèrè oníwo fún àjíǹde,",""
  74,9,"ìyẹn, ní ọjọ́ yẹn, ni ọjọ́ ìnira,",""
  74,10,"tí kò níí rọrùn fún àwọn aláìgbàgbọ́.",""
  74,11,"Fi Mí dá ẹni tí Mo dá ní òun nìkan (ìyẹn nínú ikùn ìyá rẹ̀).",""
  74,12,"Mo sì fún un ní ọ̀pọ̀lọ́pọ̀ dúkìá",""
  74,13,"àti àwọn ọmọkúnrin tó ń bẹ pẹ̀lú rẹ̀.",""
  74,14,"Mo sì fi àyè ìrọ̀rùn gbá a dáadáa.",""
  74,15,"Lẹ́yìn náà, ó tún ń jẹ̀rankàn pé kí N̄g ṣe àlékún.",""
  74,16,"Rárá o! Dájúdájú ó jẹ́ alátakò sí àwọn āyah Wa.",""
  74,17,"Èmi yóò la ìyà pọ́nkèpọ́nkè bọ̀ ọ́ lọ́rùn (nínú Iná)<sup>1</sup>.","[1] Orúkọ àpáta ńlá kan nínú Iná ni Sọ‘ūd. Kèfèrí yóò máa pọ́n òkè náà láààrin àádọ́rin ọdún ní àpọ́njábọ́. Ìdí nìyí tí wọ́n fi pe ìyà náà ní ìyà pọ́nkèpọ́nkè."
