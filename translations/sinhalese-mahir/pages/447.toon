quran[27]{c,v,t,f}:
  37,25,"නුඹලාට කුමක් වී ද? නුඹලා එකිනෙකා උදව් නොකරනුයේ (මන් ද?).",""
  37,26,"එසේ නොව ඔවුහු අද දින යටත් වූවෝ ය.",""
  37,27,"තවද ඔවුන්ගෙන් ඇතැමෙකු ඇතැමෙකු වෙත මුහුණ ලා ඔවුහු එකිනෙකා විමසා ගනිති.",""
  37,28,"නියත වශයෙන් ම නුඹලා දකුණු දෙසින් අප වෙත පැමිණෙමින් සිටියෙහුය යැයි (සිය නායකයින් අනුගමනය කරන) ඔවුහු පවසා සිටියෝ ය.",""
  37,29,"“එසේ නොව නුඹලා දේවත්වය විශ්වාස කරන්නන් නො වූයෙහු” යැයි ඔවුහු (නායකයින්) පවසා සිටියෝ ය.",""
  37,30,"තවද නුඹලා මත කිසිදු බලයක් (යෙදවීමට) අපට නො වීය. එහෙත් නුඹලා සීමාව ඉක්මවා ගිය පිරිසක් වූයෙහු ය.",""
  37,31,"එහෙයින් අපට එරෙහිව අපගේ පරමාධිපතිගේ ප්‍රකාශය නියම වී ඇත. නියත වශයෙන් ම අපි (එය) රස විඳින්නෝ වෙමු.",""
  37,32,"තවද අපි නුඹලා නොමග හැරියෙමු. නියත වශයෙන් ම අප ද නොමග ගියවුන් වූයෙමු.",""
  37,33,"එහෙයින් නියත වශයෙන් ම ඔවුහු එදින දඬුවමෙහි හවුල්කරුවෝ වෙති.",""
  37,34,"නියත වශයෙන් ම අපි වැරදිකරුවන් සමඟ කටයුතු කරන්නේ එලෙස ය.",""
  37,35,"“අල්ලාහ් හැර වෙනත් දෙවිඳෙකු නැතැයි” ඔවුනට පවසනු ලැබූ විට, නියත වශයෙන් ම ඔවුහු උඩඟුකම් පාමින් සිටියෝ ය.",""
  37,36,"තවද “උමතු වූ කවියෙකු වෙනුවෙන් අපි අපගේ දෙවිවරුන් අතහැර දමන්නෝ වෙමු දැ?” යි ඔවුහු පවසා සිටිති.",""
  37,37,"එහෙත් ඔහු (මුහම්මද්) සත්‍යය සමඟ පැමිණියේ ය. තවද ඔහු (පෙර සිටි) ධර්ම දූතයින් තහවුරු කළේ ය.",""
  37,38,"නියත වශයෙන් ම (අශිෂ්ඨ ජනයා වන) නුඹලා එම වේදනීය දඬුවම රස විඳින්නෝම ය.",""
  37,39,"තවද නුඹලා සිදු කරමින් සිටි දෑට මිස නුඹලා ප්‍රතිඵල දෙනු නො ලබනු ඇත.",""
  37,40,"එහෙත් අල්ලාහ්ගේ අවංක වූ ගැත්තන් හැර.",""
  37,41,"හඳුනා ගනු ලබන පෝෂණය ඇත්තෝ ඔවුහු ම ය.",""
  37,42,"පලතුරු ද ඇත. තවද ඔවුහු ගරු කරනු ලබන්නෝ ය.",""
  37,43,"(ඔවුන්) සැප පහසුකම් සහිත උයන්හි ය.",""
  37,44,"යහන් මත එකිනෙකාට මුහුණ ලා සිටිති.",""
  37,45,"(සුරා) උල්පතින් වූ කුසලාන ඔවුන් වටා යවනු ලැබේ.",""
  37,46,"එය සුදු පැහැති ය. පානය කරන්නන්හට ප්‍රණීත ය.",""
  37,47,"එහි උවදුරක් නොමැත. තවද ඔවුහු එයින් මත් නො වෙති.",""
  37,48,"තවද සංවර බැල්මෙන් යුත් ලලනාවෝ ඔවුන් අබියස වෙති.",""
  37,49,"නියත වශයෙන් ම ඔවුන් සඟවා තබනු ලැබූ බිත්තර මෙනි.",""
  37,50,"එමෙන් ම ඔවුන් (ස්වර්ග වැසියන්) එකිනෙකා විමසා ගනිමින් ඔවුන්ගෙන් ඇතැමෙක් ඇතැමෙකු ඉදිරියට එනු ඇත.",""
  37,51,"නියත වශයෙන් ම මට සමීප මිතුරෙකු සිටියේ යැයි ඔවුන් අතරින් ප්‍රකාශකයකු පවසනු ඇත.",""
