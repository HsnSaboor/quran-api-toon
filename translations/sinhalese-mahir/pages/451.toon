quran[27]{c,v,t,f}:
  37,127,"එහෙත් ඔවුහු ඔහු බොරු කළෝ ය. සැබැවින් ම ඔවුහු (විනිශ්චය වෙත) ඉදිරිපත් කරනු ලබන්නෝ වෙති.",""
  37,128,"එහෙත් අල්ලාහ්ගේ අවංක ගැත්තන් හැර.",""
  37,129,"තවද පසු පැමිණි පරපුර අතර ඔහු පැසසුම් ලබන්නට ඉඩ හැරියෙමු.",""
  37,130,"ඉල්යාසීන් වෙත ශාන්තිය අත් වේවා!",""
  37,131,"නියත වශයෙන් ම අපි දැහැමියන්ට ප්‍රතිඵල පිරිනමනුයේ එලෙස ය.",""
  37,132,"නියත වශයෙන් ම ඔහු දේවත්වය විශ්වාස කරන අපගේ ගැත්තන් අතරින් විය.",""
  37,133,"තවද නියත වශයෙන් ම ලූත් ධර්ම දූතයින් අතරිනි.",""
  37,134,"ඔහු හා ඔහුගේ සෙසු සියලු නිවැසියන් මුදවා ගත් අවස්ථාව සිහිපත් කරනු.",""
  37,135,"ඉතිරි වූවන් අතර වූ මැහැල්ලියක් හැර.",""
  37,136,"පසුව අපි සෙස්සන් සහමුලින් ම විනාශ කළෙමු.",""
  37,137,"තවද නියත වශයෙන් ම නුඹලා උදෑසන ද ඔවුන්(ගේ විනාශ කරනු ලැබූ වාසස්ථාන) පසුකර ගමන් ගන්නෙහු ය.",""
  37,138,"රාත්‍රියෙහි ද (ගමන් ගන්නෙහුය). එහෙයින් නුඹලා වටහා නො ගන්නෙහු ද?",""
  37,139,"තවද නියත වශයෙන් ම යූනුස් ධර්ම දූතයින් අතරිනි.",""
  37,140,"පටවන ලද නැව වෙත ඔහු පලා ගිය අවස්ථාව සිහියට නගනු.",""
  37,141,"එවිට (නැවෙහි සිටි අයවළුන්) කුසපත් ඇද්දේ ය. එවිට ඔහු පරාජිතයින් අතරින් විය.",""
  37,142,"පසුව ඔහු දොස් නගනු ලැබූ තත්ත්වයේ මත්සයා ඔහු ගිල දැමී ය.",""
  37,143,"නියත වශයෙන් ම ඔහු සුවිශුද්ධ කරන්නන් අතරින් කෙනෙකු නො වී නම්,",""
  37,144,"ඔහු මළවුන් කෙරෙන් නැගිටුවනු ලබන දිනය දක්වා උගේ කුස තුළ රැඳෙන්නට තිබුණි.",""
  37,145,"එවිට ඔහු රෝගීව සිටිය දී අපි ඔහු පාළු වෙරළකට හෙළුවෙමු.",""
  37,146,"තවද අපි ඒ මත වැල්වලින් යුත් ගසක්හට ගැන්වූයෙමු.",""
  37,147,"තවද අපි ඔහු සිය දහසක් දෙනා වෙත හෝ (ඊට වඩා) අධික වූ අය වෙත ධර්ම දූතයකු ලෙස එව්වෙමු.",""
  37,148,"එවිට ඔවුහු විශ්වාස කළෝ ය. එහෙයින් අපි ඔවුනට ටික කලකට භුක්ති විඳින්නට සැලැස්වූයෙමු.",""
  37,149,"පරමාධිපතිට ගැහැනු දරුවන් සහ ඔවුනට පිරිමි දරුවන් සතු දැ? යි යන්න ගැන (නබිවරය!) ඔවුන්ගෙන් නුඹ කරුණු විමසනු.",""
  37,150,"එසේ නැතහොත් (අප ඉදිරියේ) ඔවුන් සාක්ෂිකරුවන් ලෙස සිටිය දී අපි මලක්වරුන් කාන්තාවන් ලෙස මවා ඇත්තෙමු ද?",""
  37,151,"දැනගනු! නියත වශයෙන් ම ඔවුන් බොරු ගොතමින් පවසනුයේ.",""
  37,152,"අල්ලාහ් ජාතක කළ බවයි. නියත වශයෙන් ම ඔවුහු මුසාවාදීහු ය.",""
  37,153,"ඔහු පුතුන්ට වඩා දූවරුන් තෝරා ගත්තේ ද?",""
