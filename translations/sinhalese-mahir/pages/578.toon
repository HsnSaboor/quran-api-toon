quran[26]{c,v,t,f}:
  75,20,"එහෙත් නුඹලා මෙලොව ප්‍රිය කරන්නෙහු ය.",""
  75,21,"තවද නුඹලා මතු ලොව අත හැර දමන්නෙහු ය.",""
  75,22,"එදින ඇතැම් මුහුණු දීප්තිමත්ව පවතී.",""
  75,23,"තම පරමාධිපති දෙස බලමින් සිටිති.",""
  75,24,"තවද එදින ඇතැම් මුහුණු (අඳුරින් වෙළී) විරූපව පවතී.",""
  75,25,"(කොඳු ඇට පෙළ කඩා දමන) මහත් දඬුවමක් එයට සිදු කරනු ලබනු ඇතැයි සිතති.",""
  75,26,"එසේ නොව (ප්‍රාණය) උගුරු දණ්ඩ දක්වා ළඟා වූ විට;",""
  75,27,"තවද ආරක්ෂා කරන්නා කවුරුන් දැ? යි විමසනු ලැබු විට;",""
  75,28,"නියත වශයෙන් ම තමන් වෙන්ව යෑම එය වේ යැයි ඔහු සිතූ විට;",""
  75,29,"කෙණ්ඩය කෙණ්ඩය සමග ඇමුණුනු විට;",""
  75,30,"එදින මෙහෙය වනු ලබන ස්ථානය නුඹගේ පරමාධිපති වෙත ය.",""
  75,31,"තවද ඔහු සත්‍ය තහවුරු කළේ නැත. තවද ඔහු සලාතය ඉටු කළේ ද නැත.",""
  75,32,"එහෙත් ඔහු බොරු කළේ ය. තවද පිටුපෑවේ ය.",""
  75,33,"පසුව ඔහු තම පවුල වෙත අහංකාරකම් පාමින් ගියේ ය.",""
  75,34,"නුඹට (දඬවම) සමීප විය. වඩාත් සමීප විය.",""
  75,35,"පසු ව ද සමීප විය. වඩාත් සමීප විය.",""
  75,36,"නිකරුණේ ඔහු අත හැර දමනු ලබනු ඇතැයි මිනිසා සිතන්නේ ද?",""
  75,37,"විදිනු ලබන ශුක්‍රාණු බිඳුවක් ලෙස ඔහු නොසිටියේ ද?",""
  75,38,"පසුව ඔහු එල්ලී පවතින ලේ කැටියක් බවට පත් විය. පසුව ඔහුව මවා සැකසුවේ ය.",""
  75,39,"පසු ව එයින් ස්ත්‍රිය හා පිරිමියා යන යුගලය ඇති කළේ ය.",""
  75,40,"(මේ සියලු දේ කළ) ඔහු, මළවුන් නැගිටුවීමට හැකියාව ඇත්තා බවට ඒවා (සාක්ෂියක් ලෙස) පිහිටා නොමැති ද?",""
  76,1,"(මෙසේ යැයි) පවසන්නට තරම් වස්තුවක් ලෙස මිනිසා නො සිටි කාලයක් මිනිසාට නො පැමිණියේ ද?",""
  76,2,"නියත වශයෙන් ම මුසු වූ ශුක්‍රාණු බිඳුවකින් අපි මිනිසා මැව්වෙමු. අපි ඔහු පරීක්ෂණයට ලක් කරන්නෙමු. එහෙයින් අපි ඔහු සවන් දිය හැකි හා බැලිය හැකි කෙනෙකු බවට පත් කළෙමු.",""
  76,3,"එම මාර්ගය වෙත නියත වශයෙන් ම අපි ඔහුට මග පෙන්වූයෙමු. ඔහු කෘතවේදියෙකු ලෙස හෝ ගුණමකුවෙකු ලෙස හෝ සිටිය හැකි ය.",""
  76,4,"නියත වශයෙන් ම අපි දේවත්වය ප්‍රතික්ෂේප කරන්නන්ට දම්වැල් ද ගෙල විලංගු ද ඇවිළෙන ගින්න ද සූදානම් කළෙමු.",""
  76,5,"නියත වශයෙන් ම දැහැමියෝ එහි කපුරු මිශ්‍රැති (කුසලාන මෙන් වූ) භාජනවලින් පානය කරති.",""
