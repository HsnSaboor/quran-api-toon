quran[30]{c,v,t,f}:
  74,18,"නියත වශයෙන් ම ඔහු කල්පනා කොට සැලසුම් යෙදුවේ ය.",""
  74,19,"ඔහු විනාශ කරනු ලැබී ය. ඔහු කෙසේ නම් සැලසුම් කළේ ද?",""
  74,20,"පසුව ද ඔහු විනාශ කරනු ලැබී ය. ඔහු කෙසේ නම් සැලසුම් කළේ ද?",""
  74,21,"පසුව ඔහු අධීක්ෂණය කර බැලී ය.",""
  74,22,"පසුව ඔහු රවා කිපුණේ ය.",""
  74,23,"පසුව ඔහු පිටු පා උඩඟු විය.",""
  74,24,"එවිට මෙය දන්වනු ලැබූ හූනියමක් මිස නැතැයි ඔහු පැවසුවේ ය.",""
  74,25,"මෙය මිනිසාගේ ප්‍රකාශයක් මිස නැතැයි (ඔහු පැවසුවේ ය.)",""
  74,26,"මම ඔහු සකර්(නම් නිරය)ට මතු ඇතුළත් කරමි.",""
  74,27,"සකර් යනු කුමක්දැ? යි නුඹට දැනුම් දුන්නේ කුමක් ද?",""
  74,28,"එය (කිසිවක්) ඉතිරි නොකරයි. තවද අත් හැර නො දමයි.",""
  74,29,"සම දැඩි ලෙස දවාලන්නකි.",""
  74,30,"ඒ මත දහනව දෙනෙකි.",""
  74,31,"නිරයේ සගයින් ලෙස මලක්වරුන් මිස (වෙනත් අය) අපි පත් නො කළෙමු. දේවත්වය ප්‍රතික්ෂේප කළවුනට මොවුන්ගේ සංඛ්‍යාව පරීක්ෂණයක් ලෙසින් මිස අපි පත් නො කළෙමු. එය ධර්ම ග්‍රන්ථ දෙනු ලැබූවන් ස්ථාවරත්වයට පත් වනු පිණිසත් ය. තවද දෙවියන් කෙරෙහි විශ්වාසය තැබූවන්ගේ විශ්වාසය වර්ධනය කරනු පිණිසත් ධර්ම ග්‍රන්ථ දෙනු ලැබූවන් හා දෙවියන් කෙරෙහි විශ්වාසය තැබූවන් සැක නො කරනු පිණිසත් ය. එමෙන් ම ""මෙමඟින් උපමාවක් ලෙසින් අල්ලාහ් අදහස් කරනුයේ කුමක් දැ?""යි තම සිත් තුළ රෝග ඇතිවුන් හා දෙවියන් ගැන ප්‍රතික්ෂේප කළවුන් පවසනු පිණිසත් ය. එලෙස අල්ලාහ් තමන් අභිමත කරන අය නොමග යවයි. තවද තමන් අභිමත කරන අයට මග පෙන්වයි. නුඹගේ පරමාධිපතිගේ සේනාව ගැන ඔහු හැර වෙනත් කිසිවෙක් නො දනී. මෙය මිනිසුනට මෙනෙහි කිරීමක් මිස නැත.",""
  74,32,"එසේ නොව, සඳු මත දිවුරමින්.",""
  74,33,"රාත්‍රිය ගෙවී යන විට එය මත දිවුරමින්.",""
  74,34,"අරුණෝදය උදා වන විට එය මත දිවුරමින්.",""
  74,35,"නියත වශයෙන් ම එය (නිරය) බලවත් කරුණු අතරින් එකකි.",""
  74,36,"මිනිසාට අනතුරු අඟවන්නක් වශයෙනි.",""
  74,37,"එය නුඹලා අතරින් පෙරට යාමට හෝ පසුබැස රැඳෙන්නට කැමති අය වෙනුවෙනි.",""
  74,38,"සෑම ආත්මයක් ම තමන් උපයා ගත් දෑ වෙනුවෙන් ඇපකරුවෙකු ලෙස සිටින්නේ ය.",""
  74,39,"එහෙත් දකුණුපස ජනයා හැර.",""
  74,40,"ඔවුන් ස්වර්ග උයන් මත සිට විමසති.",""
  74,41,"වැරදි කරුවන්ගෙන්;",""
  74,42,"""නුඹලාව සකර් තුළට ගෙන ආවේ කුමක් ද?""",""
  74,43,"""අපි සලාත් ඉටු කරන්නන් අතුරින් නො වූයෙමු"" යැයි ඔවුහු පැවසූහ.",""
  74,44,"තවද අපි දිළිඳුන්ට ආහාර සපයමින් නො සිටියෙමු.",""
  74,45,"""(නිෂ්ඵල කටයුතුවල) ගිලී සිටින්නන් සමඟ අප ද ගිලී සිටියෙමු"".",""
  74,46,"තවද අපි විනිශ්චය දිනය බොරු කරමින් සිටියෙමු.",""
  74,47,"ස්ථීර දෑ (මරණය) අප වෙත පැමිණෙන තෙක්.",""
