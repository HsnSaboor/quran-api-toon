quran[13]{c,v,t,f}:
  27,1,"Та, син. Булар – Курандын жана ачык-айкын (катасы жок) китептин аяттары.",""
  27,2,"Туура жол жана ыймандууларга сүйүнчү кабар.",""
  27,3,"Алар (ыймандуулар) намазды толук окушат, зекетти беришет жана акыретке бекем ишенишет.",""
  27,4,"Ал эми акыретке ишенбеген адамдарга Биз (күнөө) иштерин кооз көргөзүп койдук. Эми алар адашып-тентип жүрө беришет.",""
  27,5,"Алар үчүн азаптын эң жаманы болот жана алар акыретте эң көп зыян тартуучулар!",""
  27,6,"«Жана чынында (сага түшүрүлгөн) Куран – Билүүчү, Даанышман (Аллах) тарабынан берилген».",""
  27,7,"(Оо, Мухаммад эстегин), бир кезде Муса (Мадяндан келе жатып) өз үй-бүлөсүнө: «Мен (алыстан) от көрдүм. Дароо андан кабар же силерге бир аз чок ала келейин, (аны менен) жылынып алаарсыңар» - деди.",""
  27,8,"Ал отко (жакындап) келгенде (кайыптан): «Оттун жанындагы кишиге жана тегерегиндегилерге береке болсун!<sup>1</sup> Ааламдардын Раббиси – Аллах аруу!» - деген добуш угулду.","[1] Аллах Өзүнүн ыйык элчи-пайгамбарчылыгын берүү үчүн Мусанын көзүнө «от» көргөзүп, айланасы берекеттүү, Ыйык Тува өрөөнүнө алып келген."
  27,9,"«Оо, Муса бул Мен –  Кудуреттүү, Даанышман Аллахмын!",""
  27,10,"Таягыңды ташта!» (таягын жерге таштады эле) Анын чоң жылан болуп сойлогонун көрүп артына карабай качып жөнөдү. «Оо, Муса! – (деди кайрадан жанагы добуш) – коркпогун, Менин алдымда пайгамбарлар коркушпайт.",""
  27,11,"Ал эми, зулумдук кылган адамдар (Менден коркушат)ظ (Бирок) кийин күнөөсүн сооп ишке алмаштырса, Мен Кечиримдүү, Ырайымдуумун.",""
  27,12,"(Оо, Муса), колуңду колтугуңа киргиз, ал жамандыгы жок<sup>1</sup> аппак болуп чыгат. (آТаяк менен ак кол) Фараон жана анын коомуна арналган тогуз кереметтин<sup>2</sup> (экөөсү). Чынында алар бузулган коомдор.","[1] «Жамандыгы жок» дегендин мааниси, пес (ала) оорусу менен ооруган дене сыяктуу жийиркеничтүү ак эмес, нурлуу, татынакай, жылтыраган ак дегенди түшүндүрөт.\n[2] Аллах Мусага ушул экөөнөн: таяк менен ак колдон башка дагы жети керемет берген. Бардык кереметтери биригип тогуз болот."
  27,13,"Ал эми, качан аларга Биздин кереметтер келгенде! «Бул анык сыйкыр» дешти.",""
