quran[30]{c,v,t,f}:
  87,16,"Силер (эй, каапырлар!) дүйнө жашоосун (Акыреттен) жогору койосуңар!",""
  87,17,"Бирок, Акырет (жашоосу) жакшы жана түбөлүк!",""
  87,18,"Чынында, бул (айтылгандар) абалкы (ыйык) барактарда да бар эле.",""
  87,19,"Ибрахимдин жана Мусанын барактарында.",""
  88,1,"(Оо, Мухаммад!) сага Ороп алуучунун кабары келдиби?<sup>1</sup>","[1] “Гаашиянын” мааниси “Ороп алуучу”. “Ороп алуучу” – бул Кыямат окуясы. Анткени, Кыямат окуясы башталганда ааламдык кыйроолор жана башка дүрбөлөңдүү алааматтар себептүү бардык жан-жаныбарларды чоң коркунуч ороп калат. Айрыкча каапырлар катуу коркушат. Себеби, алар бул күнгө ишенишпеген эле. Кийинки аяттар ошол күнкү каапырлардын абалы жөнүндө."
  88,2,"Ал Күндө (каапыр) жүздөр коркууда(н кубарып, жер карайт).",""
  88,3,"(Тозоктогу кишендерден) чарчаган, кыйналган абалда...",""
  88,4,"кызыган отко кирет!",""
  88,5,"(Аларга) кайнаган булактан суу ичирилет!",""
  88,6,"Алар үчүн (тозокто) тикенден башка тамак жок!<sup>1</sup>","[1] Бул тикен “зарийь” деп аталат."
  88,7,"(Ал) семиртпейт жана тойдурбайт!",""
  88,8,"Ал күндө (ыймандуу) жүздөр шат-куунак!",""
  88,9,"(Бул дүйнөдөгү адал, сооп) иш-аракеттерине ыраазы!",""
  88,10,"Жогорку бейиште!",""
  88,11,"Анда маанисиз сөздөрдү укпайт.",""
  88,12,"Анда агып тураган булактар,",""
  88,13,"бийик сөрүлөр,",""
  88,14,"(ичишке даярдап) коюлган чөйчөктөр,",""
  88,15,"сап-сап тизилген жаздыктар",""
  88,16,"жана төшөлгөн килемдер бар!",""
  88,17,"Алар (Каапырлар) карашпайбы, төөнүн кандай жаратылганына?!",""
  88,18,"Асмандын кандай көтөрүп коюлганына...,",""
  88,19,"Тоолордун кандай сайып коюлганына...,<sup>1</sup>","[1] Тоолор - жердин казыктары. Тоолордун жердин түбүнө сайылган бөлүгү жер үстү бөлүгүнөн үч-төрт эсеге узун. Алар менен бекемделгени себептүү жер аман-эсен турат."
  88,20,"Жана жердин кандай жайып коюлганына?<sup>1</sup>","[1] Жетинчи кылымдын кишисине “жердин тоголоктугуна карашпайбы?” деген кайрылуу болсо алар муну түшүнмөк да эмес, ишенмек да эмес. Айрыкча ал чөл адамы болсо, андан бетер таң калмак. Андан көрө аларга жердин кандай төшөк сымал жайып, тегиз кылып коюлганы айтылса, Аллахтын кудуретине көбүрөөк ушундан далил табышы мүмкүн эле."
  88,21,"(Оо, Мухаммад) эскерткин! Анткени, сен эскертүүчүсүң!<sup>1</sup>","[1] Демек, пайгамбарлар – эскертүүчүлөр. Алар адамдарга Аллах тааланын өкүмдөрүн жеткирип, эскертип гана коюшат. Алардын аркаларынан “жасадыбы, жасабадыбы?” деп акмалап жүрүшпөйт жана зордук-зомбулук да көргөзүшпөйт."
  88,22,"Сен аларга үстөмдүк кылуучу эмессиң!",""
  88,23,"Бирок, ким жүз бурса жана каапыр болсо,",""
  88,24,"аны Аллах чоң азапка салат!",""
  88,25,"Алар (өлгөндөн соң) Бизге кайтышат.",""
  88,26,"Кийин алар менен Өзүбүз эсептешип алабыз!",""
