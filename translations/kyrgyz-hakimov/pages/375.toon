quran[23]{c,v,t,f}:
  26,184,"Силерди жана абалкы муундарды жараткан Аллахтан корккула!",""
  26,185,"(Каапырлар) айтышты: «Сен (эй, Шуайб) сыйкырланып калгансың го!",""
  26,186,"Сен биз сыяктуу эле адамсың! (Кантип тамак жеп, базарда жүрө турган жөнөкөй адам пайгамбар болсун?!) Биз, сени анык эле жалганчылардын бири деп ойлойбуз.",""
  26,187,"Эгер чынчыл болсоң, биздин башыбызга асмандын бир бөлүгүн түшүрүп жиберчи? (Мына ушинтип шылдыңдашты каапырлар Шуайб пайгамбарды. Үгүт пайда бербей, кайра өзүнө кордук көргөзүлгөн соң)",""
  26,188,"(Шуайб мындай) деди: «Силердин ишиңерди(н жазасын) Раббимдин Өзү гана билет.<sup>1</sup>","[1] Мен болгону Акыйкат сөздү жеткирүүчүмүн. Силердин башыңарга азап түшүрүүнү мен билбеймин, Раббим билет. Ал Өзү каалаган учурда силерге азап түшүрүүгө Кудуреттүү."
  26,189,"Аны (дагы) жалганчыга чыгарышты эле, аларды (капыстан) көлөкөлүү күндүн азабы кармады!<sup>1</sup> Бул улук күндүн азабы болчу.","[1] Ошондо, Аллах Күндү аябай ысык кылган. Каапырлар көлөкө таппай, ысыктан кыйналып калганда, Аллах чоң бир кара булут жиберген. Муну көргөн каапырлар, Аллахтын амалкерлиги экенин ойлоп да коюшпай, анын астына чогулушканда..., булуттун арасынан от чыгып, бардыгын күлгө айланткан!"
  26,190,"Албетте мында үлгү-сабак бар. Бирок, алардын көпчүлүгү ыймандуу болушпады.",""
  26,191,"Чынында сенин Раббиң, Бир Өзү гана Кудуреттүү, Ырайымдуу.",""
  26,192,"«Ал (Куран) ааламдардын Раббиси тарабынан түшкөн».",""
  26,193,"Аны аманаткөй Рух (Жебирейил периште) алып келди,",""
  26,194,"сенин жүрөгүңө, эскертүүчүлөрдөн (пайгамбарлардан) болууң үчүн.",""
  26,195,"(Ал) ачык-айкын араб тилинде (түшкөн).",""
  26,196,"Албетте, ал абалкылардын ыйык китептеринде да эскертилген.",""
  26,197,"Аны Исраил урпактарынын (яхудилердин) ичиндеги уламалар билиши аларга далил болбойбу?<sup>1</sup>","[1] Араб мушриктери үчүн яхуди уламаларынын сөзү далил болгон. Бир нерседе талашып калчу болушса дароо аларга чуркап барышып, «Тооратты карагылачы, паландай маселеде эмне айтылган экен деп турушкан. Ал эми, Куран маселесинде да ынсаптуу еврей аалымдары Тооратта Куран жана Мухаммад саллаллоху алайхи ва саллам жөнүндө айтылганын маалымдашкан. Бирок, кежирленген мушриктер бул далилге да муюбай коюшту."
  26,198,"Эгер Биз аны араб эмес адамдардын кээ бирине түшүрсөк",""
  26,199,"жана аларга (ошол тилде) окуп берсе да ыйман келтиришмек эмес.<sup>1</sup>","[1] Анда: «Эч нерсени түшүнбөй жатабыз. Бул эмне өзү?» дешмек."
  26,200,"Биз ошондой эле (Куранды) күнөөкөр адамдардын жүрөктөрүнө (Куранга болгон жалган менен каапырлыкты) жолдодук.",""
  26,201,"Алар жан ооруткан азапты көрмөйүнчө ага ыйман келтиришпейт.",""
  26,202,"Азап болсо аларга капыстан келет. Алар аны туйбай-сезишпей калышат.",""
  26,203,"Анан алар: «Мөөнөт берилгендерден болоор бекенбиз» деп калышат.",""
  26,204,"Биздин азапты шаштырып жатышабы?",""
  26,205,"Айтчы (оо, Мухаммад!) эгер Биз аларды бир нече жылдар (мөөнөт берип, дүйнө жыргалдарынан) пайдалантырсак,",""
  26,206,"Андан кийин аларга убада кылынган нерсе (азап) келсе,",""
