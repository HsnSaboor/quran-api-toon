quran[14]{c,v,t,f}:
  106,1,"Курайштын ынтымагы үчүн!<sup>1</sup>","[1] Меккеде түшкөн жана төрт аяттан турган бул сүрө, «Фил» сүрөсүнүн уландысы сыяктуу: Кааба менен Абраханын окуясынан соң бүт араб дүйнөсүндө Каабанын тегерегинде жашаган Курайш уруусунун урматы, болуп көрбөгөндөй көкөлөдү. Адамдар Курайшка кол салуунун акыбети жаман болушун көрүштү. Эми Курайш кербендери жай айларында Шамга (Сирияга) кыш мезгилинде Йеменге каттачу болсо, илгеркидей жолтосор-каракчылардан коркпойт. Өзүнүн болочок пайгамбарынын уруусу-Курайш үчүн ынтымак жашоо шартын Аллах таала ушинтип түзүп берди."
  106,2,"Кыш жана жай мезгилиндеги сапарында алардын ынтымак-тынчтыгы үчүн!",""
  106,3,"Эми, алар (ар кандай таш-кудай, жыгач-кудайларын таштап, өздөрүнө ынтымак жашоо тартуулаган) ушул Үйдүн (Каабанын) Раббисине гана ибадат кылышсын!",""
  106,4,"Ал (Рабби) каатчылыкта аларды тамактандырды жана коркунуч(тар)дан аман сактады!",""
  107,1,"(Оо, Мухаммад)? сен динди «жалган» деген кишини көрдүң беле?!",""
  107,2,"Мынаке ал, жетимди(н акысына кыянаттык кылып,) түрткүлөгөн адам!",""
  107,3,"Жана ал жакырды тамактандырууга (элдерди) үгүттөгөн эмес.<sup>1</sup>","[1] Кийинки аяттарда Аллах таала кээ бир адамдар намаз окуса деле... тозокко түшүп калуусун айтат. Ал кандай адамдар экен? Жооп кийинки аятта."
  107,4,"(Кээ бир) намаз окуучуларга азап-тозок болсун!",""
  107,5,"Алар намаздарын унутуп коюшат.<sup>1</sup>","[1] «Намазды унутуп коюу” деп өз убактысынан себепсиз кечиктирүү, парыздарын, шарттарын кемитип окуу сыяктуу күнөөлөргө айтылат."
  107,6,"Алар (намазда жана башка ибадаттарда) рия<sup>1</sup> кылышат.","[1] «Рия» - бул эл көрсүнгө жасалган ибадат. Рия от сыяктуу. Ибадаттын соопторун күйдүрүп жиберет."
  107,7,"Жана (муктаждардан) буюм-шаймандарды кызганышат.",""
  108,1,"(Оо, Мухаммад) чынында Биз сага «Каусарды» бердик.<sup>1</sup>","[1] Үч аяттан турган бул сүрө Меккеде түшкөн. «Каусар» - бул «көп жакшылык» дегенди билдирет. Аллах таала пайгамбарына бул дүйнөдө көп жакшылыктарды берген. Ал эми, Акырет бейишинде болсо, «Каусар» деп аталган дарыя менен ушундай аталыштагы булакты сыйлык катары берет."
  108,2,"Сен эми, (ушул жакшылыктарга шүгүр кылып) Раббиң үчүн намаз оку жана курмандык чал!",""
  108,3,"Албетте, сени айыптаган адамдын өзүнүн арты кесилген!<sup>1</sup>","[1] Пайгамбарыбыздан уул перзент калбаганы маалым. Анын уулу Касым өлгөндө ашкере душмандарынын бири Аас ибн Ваил аны акаарат кылып “арты кесилди” (ишин улантуучусу калбады) дейт. Бирок, Мухаммад саллаллоху алайхи ва салламдын артында, ага эртели-кеч салават-салам айтып, акына дуба кылып турган миллиондогон үммөттөрү калды. Ал эми, ага жана анын динине душмандык кылып, айыптап, жамандап жүргөндөрдүн өзү дагы, аты-жыты дагы жок болду."
