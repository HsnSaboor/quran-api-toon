quran[26]{c,v,t,f}:
  92,15,"Ал отко шору каткан адам гана кирет.",""
  92,16,"Ал (Исламды) жалган деп (чындыктан) жүз бурган.",""
  92,17,"Андан (тозоктон) такыба киши ыраак болот.",""
  92,18,"Ал мал-мүлкүн (Аллах жолунда) берип, (өзүн сараңдыктан) тазалаган киши.",""
  92,19,"Ал адамда эч ким үчүн (ордуна) сыйлык кайтарыла турган жакшылык жок.<sup>1</sup>","[1] “Мага да андан жакшысын кайтараар” деген үмүттө жасала турган эгоисттик жакшылыктар анда тап-такыр жок."
  92,20,"(Ал жасай турган жакшылыктардын бардыгы) эң жогорку Раббисинин ыразычылыгы үчүн гана (жасалат).",""
  92,21,"Жакында (Аллах аны чоң сыйлык менен сыйлайт. Ошондо ал дагы Раббисинен) ыраазы болот.",""
  93,1,"Шашке маалына ант!",""
  93,2,"Тынч – караңгы түнгө ант!",""
  93,3,"(Оо, Мухаммад!) Раббиң сени таштаган жок жана (сага) ачууланган жок.",""
  93,4,"Сен үчүн Акырет (жашоосу) абалкысынан (дүйнө жашоосунан) жакшыраак.",""
  93,5,"Раббиң сага жакында (сыйлыктарын) берет. Анан сен ыраазы болосуң.",""
  93,6,"Ал (Аллах) сени жетим абалда таап, андан кийин башпаанек бербеди беле?<sup>1</sup>","[1] Мухаммад саллаллоху алайхи ва саллам туулганга чейин эле атасы кайтыш болгон. Анан эсин таанып-тааный элек балалык курагында апасы да бул дүйнө менен кош айтышып, тоголок жетим болуп калды. Кийин Аллах таала ага чоң атасы Абдул Мутталибдин үйүнөн, ал өлгөндөн соң абасы Абу Талиптин үйүнөн башпаанек таап берди."
  93,7,"Жана (Аллах) сени адашкан абалда таап,<sup>1</sup> андан кийин Туура Жол көргөздү го!","[1] Аллахтын илими берилгенге чейин пайгамбарыбыз не китеп, не ыйман эмнелигин билбеген абалда эле. Кийин Аллах ага билбегенин билдирди жана эң сонун иш жасаган, эң адеп-ахлактуу адамга айлантты."
  93,8,"Жана (Раббиң) сени кембагал абалда таап, андан кийин бай кылды.",""
  93,9,"Эми, сен жетимге каарыңды төкпө.",""
  93,10,"Жана сураган адамга орой мамиле кылба.<sup>1</sup>","[1] Жетимдерге ырайымдуу болуп, ким бир нерсе сураса, кудуретиң жетсе - бер, жок болсо жакшы, сылык сөз менен кайтар. Бул аяттагы суралган нерсе предметтерге гана чектелбейт. Маселен, кээ бир адамдар жардам, кээ бирөөлөр илим сурайт."
  93,11,"Эми, сен Раббиңдин нээматтары жөнүндө сүйлө.<sup>1</sup>","[1] Аллах тааланын нээмат-жакшылыктары жөнүндө элдерге сүйлөп берүү аларды шүгүр кылууга шыктандырат. Анткени, жакшылык кылганды сүйүү - бул жүрөктөрдүн табияты."
  94,1,"(Оо, Мухаммад!) Биз сенин көкүрөгүңдү кеңейтпедикпи?<sup>1</sup>","[1] “Шарх” сөзү “ачуу”, “кеңейтүү” деген мааниде. Аллах таала пайгамбарынын көкүрөгүн, дил-жүрөгүн динге, дааватка жана улуу кулк-мүнөзгө кең кылды."
  94,2,"Сенден күнөө(лөрү)ңдү алып салдык.",""
  94,3,"Ал сенин желкеңди эзип турган.",""
  94,4,"Жана Биз сенин атагыңды көтөрдүк.<sup>1</sup>","[1] Мусулмандар качан келме, азан, такбир айтып Аллахты эскеришкенде “Мухаммад” деген ысымды да кошо айтып, эскеришет."
  94,5,"Албетте, кыйынчылык менен бирге жеңилдик бар.",""
  94,6,"Албетте, кыйынчылык менен бирге жеңилдик бар.",""
  94,7,"Эми, качан (намаздан) бошосоң (көп дуба кылууга) тырыш",""
  94,8,"жана Раббиңе<sup>1</sup> гана умтул!","[1] Анын алдындагы соопторго."
