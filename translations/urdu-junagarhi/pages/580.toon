quran[25]{c,v,t,f}:
  76,26,"اور رات کے وقت اس کے سامنے سجدے کر اور بہت رات تک اس کی تسبیح کیا کر.<sup>1</sup>","[1] رات کو سجدہ کر سے مراد بعض نے مغرب وعشاء کی نمازیں مراد لی ہیں اور تسبیح کا مطلب جو باتیں اللہ کے لائق نہیں ہیں ان سے اس کی پاکیزگی بیان کر، بعض کے نزدیک اس سے رات کی نفلی نمازیں یعنی تہجد ہے امر ندب واستحباب کے لیے ہے۔"
  76,27,"بیشک یہ لوگ جلدی ملنے والی (دنیا) کو چاہتے ہیں<sup>1</sup> اور اپنے پیچھے ایک بڑے بھاری دن کو چھوڑے دیتے ہیں.<sup>2</sup>","[1] یعنی کفار مکہ اور ان جیسے دوسرے لوگ دنیا کی محبت میں گرفتار ہیں اور ساری توجہ اسی پر ہے۔\n[2] یعنی قیامت کو، اس کی شدتوں اور ہولناکیوں کی وجہ سے اسے بھاری دن کہا اور چھوڑنے کا مطلب ہے کہ اس کے لئے تیاری نہیں کرتے اور اس کی پروا نہیں کرتے۔"
  76,28,"ہم نے انہیں پیدا کیا اور ہم نے ہی ان کے جوڑ اور بندھن مضبوط کیے<sup>1</sup> اور ہم جب چاہیں ان کے عوض ان جیسے اوروں کو بدل ﻻئیں.<sup>2</sup>","[1] یعنی ان کی پیدائش کو مضبوط بنایا، یا ان کے جوڑوں کو، رگوں کو اور پٹھوں کے ذریعے سے، ایک دوسرے کے ساتھ ملا دیا، بلفظ دیگر، ان کا مانجھا کڑا کیا۔\n[2] یعنی ان کو ہلاک کرکے ان کی جگہ کسی اور قوم کو پیدا کردیں یا اس سے مطلب قیامت کے دن دوبارہ پیدائش ہے۔"
  76,29,"یقیناً یہ تو ایک نصیحت ہے پس جو چاہے اپنے رب کی راه لے لے.<sup>1</sup>","[1] یعنی اس قرآن سے ہدایت حاصل کرے۔"
  76,30,"اور تم نہ چاہو گے مگر یہ کہ اللہ تعالیٰ ہی چاہے<sup>1</sup> بیشک اللہ تعالیٰ علم واﻻ باحکمت ہے.<sup>2</sup>","[1] یعنی تم میں سے کوئی اس بات پر قادر نہیں ہے کہ وہ ہدایت کی راہ لگا لے، اپنے لئے کسی نفع کو جاری کر لے، ہاں اگر اللہ چاہے تو ایسا ممکن ہے، اس کی مشیت کے بغیر تم کچھ نہیں کر سکتے۔ البتہ صحیح قصد و نیت پر وہ اجر ضرور عطا فرماتا ہے ”إنَّما الأَعمالُ بالنِّيَّات، وإِنَّمَا لِكُلِّ امرئٍ مَا نَوَى“ اعمال کا دارو مدار، نیتوں پر ہے، ہر آدمی کے لئے وہ ہے جس کی وہ نیت کرے""۔\n[2] چوں کہ وہ علیم وحکیم ہے اس لیے اس کے ہر کام میں حکمت ہوتی ہے بنابریں ہدایت اور گمراہی کے فیصلے بھی یوں ہی نہیں ہو جاتے بلکہ جس کو ہدایت دی جاتی ہے وہ واقعی اس کا مستحق ہوتا ہے اور جس کے حصے میں گمراہی آتی ہے وہ حقیقتا اسی کے لائق ہوتا ہے۔"
  76,31,"جسے چاہے اپنی رحمت میں داخل کرلے، اور ﻇالموں کے لیے اس نے دردناک عذاب تیار کر رکھا ہے.<sup>1</sup>","[1] والظالمین اس لیے منصوب ہے کہ اس سے پہلے یعذب محذوف ہے۔"
  77,1,"دل خوش کن چلتی ہواؤں کی قسم.<sup>1</sup>","[1] اس مفہوم کے اعتبار سے عرفاً کے معنی پے درپے ہوں گے۔ بعض نے مرسلات سے فرشتے یا انبیا مراد لیے ہیں۔ اس صورت میں عرفاً کے معنی وحی الہی‘ یا احکام شریعت ہوں گے۔ یہ مفعول لہ ہوگا لأجل العرف یا منصوب بنزع الخافض- بالعُرفِ"
  77,2,"پھر زور سے جھونکا دینے والیوں کی قسم.<sup>1</sup>","[1] یا فرشتے مراد ہیں، جو بعض دفعہ ہواؤں کے عذاب کے ساتھ بھیجے جاتے ہیں۔"
  77,3,"پھر (ابر کو) ابھار کر پراگنده کرنے والیوں<sup>1</sup> کی قسم.<sup>2</sup>","[1] یا فرشتے مراد ہیں، جو بعض دفعہ ہواؤں کے عذاب کے ساتھ بھیجے جاتے ہیں۔\n[2] یا ان فرشتوں کی قسم، جو بادلوں کو منتشر کرتے ہیں یا فضائے آسمانی میں اپنے پر پھیلاتے ہیں۔ تاہم امام ابن کثیر اور امام طبری نے ان تینوں ہوائیں مراد لینے کو راجح قرار دیا ہے، جیسے کہ ترجمے میں بھی اسی کو اختیار کیا ہے۔"
  77,4,"پھر حق وباطل کو جدا جدا کر دینے والے.<sup>1</sup>","[1] یعنی ان فرشتوں کی قسم جو حق و باطل کے درمیان فرق کرنے والے احکام لے کر اترتے ہیں۔ یا مراد آیات قرآنیہ ہیں، جن سے حق و باطل اور حلال و حرام کی تمیز ہوتی ہے یا رسول مراد ہیں جو وحی الٰہی کے ذریعے سے حق و باطل کے درمیان فرق واضح کرتے ہیں۔"
  77,5,"اور وحی ﻻنے والے فرشتوں کی قسم.<sup>1</sup>","[1] جو اللہ کا کلام پیغمبروں تک پہنچاتے ہیں یا رسول مراد ہیں جو اللہ کی طرف سے نازل کردہ وحی، اپنی امتوں کو پہنچاتے ہیں۔"
  77,6,"جو (وحی) الزام اتارنے یا آگاه کردینے کے لیے ہوتی ہے.<sup>1</sup>","[1] دونوں مفعول لہ ہیں، لأجل العذار والإنذار یعنی فرشتے وحی لے کر آتے ہیں تاکہ لوگوں پر دلیل قائم ہو جائے اور یہ عذر باقی نہ رہے کہ ہمارے پاس تو کوئی اللہ کا پیغام ہی لے کر نہیں آیا یا مقصد ڈرانا ہے ان کو جو انکار یا کفر کرنے والے ہوں گے۔ یا معنی ہیں مومنوں کے لئے خوشخبری، اور کافروں کے لئے ڈراوا۔ امام شوکانی فرماتے ہیں کہ مرسلات، عاصفات، اور ناشرات سے مراد ہوائیں اور فارقات، اور ملقیات سے فرشتے ہیں۔ یہی بات راجح ہے۔"
  77,7,"جس چیز کا تم سے وعده کیا جاتا ہے وہ یقیناً ہونے والی ہے.<sup>1</sup>","[1] قسموں سے مراد، مقسم علیہ کی اہمیت سامعین پر واضح کرنا اور اس کی صداقت کو ظاہر کرنا ہوتا ہے۔ مقسم علیہ (یا جواب قسم) یہ ہے کہ تم سے قیامت کا جو وعدہ کیا جاتا ہے، وہ یقینا واضح ہونے والی ہے، یعنی اس میں شک کرنے کی نہیں بلکہ اس کے لئے تیاری کرنے کی ضرورت ہے۔ یہ قیامت کب واقع ہوگی؟ اگلی سورت میں اس کو واضح کیا جا رہا ہے۔"
  77,8,"پس جب ستارے بے نور کردئے جائیں گے.<sup>1</sup>","[1] طَمْس کے معنی مٹ جانے اور بےنشان ہونے کے ہیں، یعنی جب ستاروں کی روشنی ختم بلکہ ان کا نشان تک مٹ جائے گا۔"
  77,9,"اور جب آسمان توڑ پھوڑ دیا جائے گا.",""
  77,10,"اور جب پہاڑ ٹکڑے ٹکڑے کر کے اڑا دیئے جائیں گے.<sup>1</sup>","[1] یعنی انہیں زمین سے اکھیڑ کر ریزہ ریزہ کر دیا جائے گا اور زمین بالکل صاف اور ہموار کر دی جائے گی۔"
  77,11,"اور جب رسولوں کو وقت مقرره پر ﻻیا جائے گا.<sup>1</sup>","[1] یعنی فصل وقضا کے لیے ان کے بیانات سن کر ان کی قوموں کے بارے میں فیصلہ کیا جائے گا۔"
  77,12,"کس دن کے لیے (ان سب کو) مؤخر کیا گیا ہے؟<sup>1</sup>","[1] یہ استفہام تعظیم اور تعجب کے لئے ہےیعنی کیسے عظیم دن کے لئے، جس کی شدت اور ہولناکی، لوگوں کے لئے سخت تعجب انگیز ہوگی، ان پیغمبروں کے جمع ہونے کا وقت دیا گیا ہے۔"
  77,13,"فیصلے کے دن کے لیے.<sup>1</sup>","[1] یعنی جس دن لوگوں کے درمیان فیصلہ کیا جائے گا کوئی جنت میں اور کوئی دوزخ میں جائے گا۔"
  77,14,"اور تجھے کیا معلوم کہ فیصلے کا دن کیا ہے؟",""
  77,15,"اس دن جھٹلانے والوں کی خرابی ہے.<sup>1</sup>","[1] یعنی ہلاکت ہے بعض کہتے ہیں ""ویل""جہنم کی ایک وادی کا نام ہے، یہ آیت اس سورت میں بار بار دہرائی گئی ہے۔ اس لیے کہ ہر مکذب کا جرم ایک دوسرے سے مختلف نوعیت کا ہوگا اور اسی حساب سے عذاب کی نوعیتیں بھی مختلف ہوں گی، بنابریں اسی ویل کی مختلف قسمیں ہیں جسے مختلف مکذبین کے لیے الگ الگ بیان کیا گیا ہے۔ (فتح القدیر)"
  77,16,"کیا ہم نے اگلوں کو ہلاک نہیں کیا؟",""
  77,17,"پھر ہم ان کے بعد پچھلوں کو ﻻئے.<sup>1</sup>","[1] یعنی کفار مکہ اور ان کے ہم مشرب، جنہوں نے رسول اللہ (صلى الله عليه وسلم) کی تکذیب کی۔"
  77,18,"ہم گنہگاروں کے ساتھ اسی طرح کرتے ہیں.<sup>1</sup>","[1] یعنی سزا دیتے ہیں دنیا میں اور آخرت میں۔"
  77,19,"اس دن جھٹلانے والوں کے لیے ویل (افسوس) ہے.",""
