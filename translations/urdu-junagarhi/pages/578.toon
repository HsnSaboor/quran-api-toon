quran[26]{c,v,t,f}:
  75,20,"نہیں نہیں تم جلدی ملنے والی (دنیا) کی محبت رکھتے ہو.",""
  75,21,"اور آخرت کو چھوڑ بیٹھے ہو.<sup>1</sup>","[1] یعنی یوم قیامت کو جھٹلانا اور حق سے اعراض، اسلئے ہے کہ تم نے دنیا کی زندگی کو ہی سب کچھ سمجھ رکھا ہے اور آخرت تمہیں بالکل فراموش ہے۔"
  75,22,"اس روز بہت سے چہرے تروتازه اور بارونق ہوں گے.",""
  75,23,"اپنے رب کی طرف دیکھتے ہوں گے.<sup>1</sup>","[1] یہ اہل ایمان کے چہرے ہونگے جو اپنے حسن انجام کی وجہ سے مطمئن، مسرور اور منور ہونگے۔ مذید دیدار الٰہی سے بھی لطف اندوز ہونگیں۔ جیسا کہ صحیح حدیث سے ثابت ہے اور اہل سنت کا متفقہ عقیدہ ہے۔"
  75,24,"اور کتنے چہرے اس دن (بد رونق اور) اداس ہوں گے.<sup>1</sup>","[1] یہ کافروں کے چہرے ہونگے سیاہ اور بےرونق۔"
  75,25,"سمجھتے ہوں گے کہ ان کے ساتھ کمر توڑ دینے واﻻ معاملہ<sup>1</sup> کیا جائے گا.","[1] اور وہ یہی ہے کہ جہنم میں ان کو پھینک دیا جائے گا۔"
  75,26,"نہیں نہیں<sup>1</sup> جب روح ہنسلی تک<sup>2</sup> پہنچے گی.","[1] یعنی یہ ممکن نہیں کہ کافر قیامت پر ایمان لے آئیں۔\n[2] تراقی، ترقوہ کی جمع ہے ۔یہ گردن کے قریب، سینے اور کندھے کے درمیان ایک ہڈی ہے، یعنی جب موت آئے گی آہنی پنجہ تمہیں اپنی گرفت میں لے لے گا۔"
  75,27,"اور کہا جائے گا کہ کوئی جھاڑ پھونک<sup>1</sup> کرنے واﻻ ہے؟","[1] یعنی حاضرین میں سے کوئی ہے جو جھاڑ پھونک کے ذریعہ سے تمہیں موت کے پنجے سے چھڑا لے۔ بعض نے اس کا ترجمہ یہ بھی کیا ہے کہ اس کی روح کون لے کر چڑھے گا ملائکہ رحمت یا ملائکہ عذاب؟ اس صورت میں یہ قول فرشتوں کا ہے۔"
  75,28,"اور جان لیا اس نے کہ یہ وقت جدائی ہے.<sup>1</sup>","[1] یعنی وہ شخص یقین کر لے گا جس کی روح ہنسلی تک پہنچ گئی ہے کہ اب، مال، اولاد اور دنیا کی ہرچیز سے جدائی کا مرحلہ آگیا ہے۔"
  75,29,"اور پنڈلی سے پنڈلی لپٹ جائے گی.<sup>1</sup>","[1] اس سے یا تو موت کے وقت پنڈلی کا پنڈلی کے ساتھ مل جانا مراد ہے یا پے درپے تکلیفیں، بہت سے مفسرین نے دوسرے معنی کئے ہیں۔ (فتح القدیر)"
  75,30,"آج تیرے پروردگار کی طرف چلنا ہے.",""
  75,31,"اس نے نہ تو تصدیق کی نہ نماز ادا کی.<sup>1</sup>","[1] یعنی اس انسان نے رسول اور قرآن کی تصدیق کی اور نہ نماز پڑھی یعنی اللہ کی عبادت نہیں کی۔"
  75,32,"بلکہ جھٹلایا اور روگردانی کی.<sup>1</sup>","[1] یعنی رسول کو جھٹلایا اور ایمان و اطاعت سے روگردانی کی۔"
  75,33,"پھر اپنے گھر والوں کے پاس اتراتا ہوا گیا.<sup>1</sup>","[1] یَتَمَطَّیٰ اتراتا اور اکڑاتا ہوا۔"
  75,34,"افسوس ہے تجھ پر حسرت ہے تجھ پر.",""
  75,35,"وائے ہے اور خرابی ہے تیرے لیے.<sup>1</sup>","[1] یہ کلمہ وعید سے کہا جاتا ہے کہ اس کی اصل ہے، اللہ تجھے ایسی چیز سے دو چار کرے جسے تو ناپسند کرے۔"
  75,36,"کیا انسان یہ سمجھتا ہے کہ اسے بیکار چھوڑ دیا جائے گا.<sup>1</sup>","[1] یعنی اس کو کسی چیز کا حکم دیا جائے گا، نہ کسی چیز سے منع کیا جائے گا، نہ اس کا محاسبہ ہوگا۔ یا اس کی قبر میں ہمیشہ کے لئے چھوڑ دیا جائے گا، وہاں سے اسے دوبارہ زندہ نہیں کیا جائے گا۔"
  75,37,"کیا وه ایک گاڑھے پانی کا قطره نہ تھا جو ٹپکایا گیا تھا؟",""
  75,38,"پھر وه لہو کا لوتھڑا ہوگیا پھر اللہ نے اسے پیدا کیا اور درست بنا دیا.<sup>1</sup>","[1] فَسَوَّیٰ، یعنی اسے ٹھیک ٹھاک کیا اور اس کی تکمیل کی اور اس میں روح پھونکی۔"
  75,39,"پھر اس سے جوڑے یعنی نر وماده بنائے.",""
  75,40,"کیا (اللہ تعالیٰ) اس (امر) پر قادر نہیں کہ مردے کو زنده کردے.<sup>1</sup>","[1] یعنی جواللہ انسان کو اس طرح مختلف اطوار سے گزار کر پیدا فرماتا ہے کیا مرنے کے بعد دوبارہ اسے زندہ کرنے پر قادر نہیں ہے؟"
  76,1,"یقیناً گزرا ہے انسان پر ایک وقت زمانے میں<sup>1</sup> جب کہ یہ کوئی قابل ذکر چیز نہ تھا.","[1] ھل بمعنی قد ہے جیسا کہ ترجمے سے واضح ہے ،الانسان سے مراد 'بعض کے نزدیک ابو البشیر یعنی انسان اول حضرت آدم ہیں اور حِیْن (ایک وقت) سے مراد، روح پھونکے جانے سے پہلے کا زمانہ ہے، جو چالیس سال ہے اور اکثر مفسرین کے نزدیک الانسان کا لفظ بطور جنس کے استعمال ہوا ہے اور حِیْن، سے مراد حمل یعنی رحم مادر کی مدت ہے جس میں وہ قابل ذکر چیز نہیں ہوتا۔ اس میں گویا انسان کو متنبہ کیا گیا ہے کہ وہ ایک پیکر حسن و جمال کی صورت میں جب باہر آتا ہے تو رب کے سامنے اکڑتا اور اتراتا ہے، اسے اپنی حیثیت یاد رکھنی چاہیے کہ میں تو وہی ہوں جب میں عالم نیست میں تھا، تو مجھے کون جانتا تھا؟"
  76,2,"بیشک ہم نے انسان کو ملے جلے نطفے سے امتحان کے لیے<sup>1</sup> پیدا کیا اور اس کو سنتا دیکھتا بنایا.","[1] ملے جلے مطلب، مرد اور عورت دونوں کے پانی کا ملنا پھر ان کا مختلف اطوار سے گزرنا ہے۔ پیدا کرنے کا مقصد انسان کی آزمائش ہے۔ «لِيَبْلُوَكُمْ أَيُّكُمْ أَحْسَنُ عَمَلا» (الملک:6)"
  76,3,"ہم نے اسے راه دکھائی اب خواه وه شکر گزار بنے خواه ناشکرا.<sup>1</sup>","[1] یعنی مذکورہ قوتوں اور صلاحیتوں کے علاوہ ہم نے خود بھی انبیاء علیہ السلام، اپنی کتابوں اور داعیان حق کے ذریعے سے صحیح راستے کو بیان اور واضح کردیا ہے اب یہ اس کی مرضی ہے کہ اطاعت الہی کا راستہ اختیار کر کے شکر گزار بندہ بن جائے یا معصیت کا راستہ اختیار کر کے اس کا ناشکرا بن جائے۔ جیسے ایک حدیث میں نبی (صلى الله عليه وسلم) نے فرمایا: «كُلُّ النَّاسِ يَغْدُو فَبَائِعٌ نَفْسَهُ فَمُوبِقُهَا أَوْ مُعْتِقُهَا»، (صحیح مسلم، کتاب الطهارة، باب فضل الوضوء) ”ہر شخص اپنے نفس کی خریدو فروخت کرتا ہے، پس اسے ہلاک کرتا ہے یا اسے آزاد کرالیتا ہے“۔ یعنی اپنے عمل و کسب کے ذریعے سے ہلاک یا آزاد کرالیتا ہے، اگر شر کمائے گا تو اپنے نفس کو ہلاک اور خیر کمائے گا تو نفس کو آزاد کرالے گا۔"
  76,4,"یقیناً ہم نے کافروں کے لیے زنجیریں اور طوق اور شعلوں والی آگ تیار کر رکھی ہے.<sup>1</sup>","[1] یہ اللہ کی دی ہوئی آزادی کے غلط استعمال کا نتیجہ ہے۔"
  76,5,"بیشک نیک لوگ وه جام پئیں گے جس کی آمیزش کافور کی ہے.<sup>1</sup>","[1] اشقیا کے مقابلے میں یہ سعدا کا ذکر ہے، کأس اس جام کو کہتے ہیں جو بھرا ہوا ہو اور چھلک رہا ہو کافور ٹھنڈی اور ایک مخصوص خوشبو کی حامل ہوتی ہے۔ اس کی آمیزش سے شراب کا ذائقہ دو آتشہ اور اس کی خوشبو مشام جان کو معطر کرنے والی ہو جائے گی۔"
