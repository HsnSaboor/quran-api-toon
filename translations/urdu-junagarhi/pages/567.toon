quran[26]{c,v,t,f}:
  69,9,"فرعون اور اس سے پہلے کے لوگ اور جن کی بستیاں الٹ دی گئی<sup>1</sup> ، انہوں نے بھی خطائیں کیں.","[1] اس سے قوم لوط مراد ہے۔"
  69,10,"اور اپنے رب کے رسول کی نافرمانی کی (بالﺂخر) اللہ نے انہیں (بھی) زبردست گرفت میں لے لیا.<sup>1</sup>","[1] رَابِيَة، ربا یربو سے ہے جس کے معنی زائد کے ہیں، یعنی ان کی ایسی گرفت کی جو دوسری قوموں کی گرفت سے زائد یعنی سب میں سخت تر تھی۔گویا اخذۃ رابیۃ کا مفہوم ہوا نہایت سخت گرفت۔"
  69,11,"جب پانی میں طغیانی آگئی<sup>1</sup> تو اس وقت ہم نے تمہیں کشتی میں چڑھا لیا.<sup>2</sup>","[1] یعنی پانی بلندی میں تجاوز کر گیا، یعنی پانی خوب چڑھ گیا۔\n[2] کُم سے مخاطب عہد رسالت کے لوگ ہیں، مطلب ہے کہ تم جن آبا کی پشتوں سے ہو، ہم نے انہیں کشتی میں سوار کرکے بپھرے ہوئے پانی سے بچایا تھا۔ اَلْجَارِیَۃ سے مراد سفینہ نوح (عليه السلام) ہے۔"
  69,12,"تاکہ اسے تمہارے لیے نصیحت اور یادگار بنادیں<sup>1</sup> ، اور (تاکہ) یاد رکھنے والے کان اسے یاد رکھیں.<sup>2</sup>","[1] یعنی یہ فعل کہ کافروں کو پانی میں غرق کردیا اور مومنوں کو کشتی میں سوار کرا کے بچا لیا تمہارے لیے اس کو عبرت و نصیحت بنا دیں تاکہ تم اس سے نصیحت حاصل کرو اور اللہ کی نافرمانی سے بچو۔\n[2] عنی سننے والے اسے سن کر یاد رکھیں اور وہ بھی اس سے عبرت پکڑیں۔"
  69,13,"پس جب کہ صور میں ایک پھونک پھونکی جائے گی.<sup>1</sup>","[1] یہ مکذبین کا انجام بیان کرنے کے بعد اب بتلایا جارہا ہے کہ یہ الحاقہ کس طرح واقع ہوگی اسرافیل کی ایک ہی پھونک سے یہ برپا ہو جائے گی۔"
  69,14,"اور زمین اور پہاڑ اٹھا لیے جائیں<sup>1</sup> گے اور ایک ہی چوٹ میں ریزه ریزه کر دیے جائیں گے.","[1] یعنی اپنی جگہوں سے اٹھا لیے جائیں گے اور قدرت الہی سے اپنی قرار گاہوں سے ان کو اکھیڑ لیا جائے گا۔"
  69,15,"اس دن ہو پڑنے والی (قیامت) ہو پڑے گی.",""
  69,16,"اور آسمان پھٹ جائے گا اور اس دن بالکل بودا ہوجائے گا.<sup>1</sup>","[1] یعنی اس میں کوئی قوت اور استحکام نہیں رہے گا جو چیز پھٹ کر ٹکڑے ٹکڑے ہو جائے۔ اس میں استحکام کس طرح رہ سکتا ہے۔"
  69,17,"اس کے کناروں پر فرشتے ہوں گے<sup>1</sup> ، اور تیرے پروردگار کا عرش اس دن آٹھ (فرشتے) اپنے اوپر اٹھائے ہوئے ہوں گے.<sup>2</sup>","[1] یعنی آسمان تو ٹکرے ٹکرے ہو جائے گا پھر فرشتے کہاں ہونگے فرمایا کہ وہ آسمان کے کناروں پر ہوں گے اس کا ایک مطلب یہ ہے کہ فرشتے آسمان پھٹنے سے پہلے ہی اللہ کے حکم سے زمین پر آجائیں گے تو گویا فرشتے دنیا کے کنارے پرہوں گے ،یا یہ مطلب ہو سکتا ہے کہ آسمان ٹوٹ پھوٹ کا شکار ہو کر مختلف ٹکروں میں ہوگا تو ان ٹکڑوں پر جو زمین کے کناروں میں اور بجائے خود ثابت ہوں گے۔(فتح القدیر)\n[2] یعنی ان مخصوص فرشتوں نے عرش الٰہی کو اپنے سروں پر اٹھایا ہوا ہو گا، یہ بھی ممکن ہے اس عرش سے مراد وہ عرش ہو جو فیصلوں کے لئے زمین پر رکھا جائے گا، جس پر اللہ تعالٰی نزول اجلال فرمائے گا (ابن کثیر)"
  69,18,"اس دن تم سب سامنے پیش کیے<sup>1</sup> جاؤ گے، تمہارا کوئی بھید پوشیده نہ رہے گا.","[1] یہ پیشی اس لیے نہیں ہوگی کہ جن کو اللہ نہیں جانتا ان کو جان لے گا وہ تو سب کو ہی جانتا ہے یہ پیشی خود انسانوں پر حجت قائم کرنے کے لیے ہوگی ورنہ اللہ سے تو کسی کی کوئی چیز پوشیدہ نہیں ہے۔"
  69,19,"سو جسے اس کا نامہٴ اعمال اس کے دائیں ہاتھ میں دیا جائے گا تو وه کہنے لگے گا<sup>1</sup> کہ لو میرا نامہٴ اعمال پڑھو.<sup>2</sup>","[1] جو اس کی سعادت، نجات اور کامیابی کی دلیل ہوگا۔\n[2] یعنی وہ مارے خوشی کے ہر ایک کو کہے گا کہ لو، میرا اعمال نامہ پڑھ لو میرا اعمال نامہ تو مجھے مل گیا، اس لئے کہ اسے پتہ ہوگا کہ اس میں اس کی نیکیاں ہی نیکیاں ہوں گی، کچھ برائیاں ہونگی تو اللہ نے معاف فرما دی ہونگی۔یا ان برائیوں کو بھی حسنات میں تبدیل کیا ہوگا۔جیسا کہ اللہ تعالیٰ اہل ایمان کے ساتھ فضل و کرم کی یہ مختلف صورتیں اختیان فرمائے گا۔"
  69,20,"مجھے تو کامل یقین تھا کہ مجھے اپنا حساب ملنا ہے.<sup>1</sup>","[1] یعنی آخرت کے حساب وکتاب پر میرا کامل یقین تھا۔"
  69,21,"پس وه ایک دل پسند زندگی میں ہوگا.",""
  69,22,"بلند وباﻻ جنت میں.<sup>1</sup>","[1] جنت میں مختلف درجات ہیں ہر درجے کے درمیان بہت فاصلہ ہے جیسے مجاہدین کے بارے میں نبی (صلى الله عليه وسلم) نے فرمایا جنت میں سو درجے ہیں جو اللہ نے مجاہدین کے تیار کیے ہیں ان کے دو درجوں کے درمیان کا فاصلہ زمین و آسمان جتنا ہے۔ (صحيح مسلم كتاب الإمارة ، صحيح بخاري ، كتاب الجهاد)"
  69,23,"جس کے میوے جھکے پڑے ہوں گے.<sup>1</sup>","[1] یعنی بالکل قریب ہونگے کوئی لیٹے لیٹے بھی توڑنا چاہے گا تو ممکن ہوگا۔قطرف قفف کی جمع ہے ،چنیے یا توڑے ہوئے 'مراد پھل ہیں۔ مَا يُقْطَفُ مِنَ الثِّمَارِ"
  69,24,"(ان سے کہا جائے گا) کہ مزے سے کھاؤ، پیو اپنے ان اعمال کے بدلے جو تم نے گزشتہ زمانے میں کیے.<sup>1</sup>","[1] یعنی دنیا میں اعمال صالحہ کئے، یہ جنت ان کا صلہ ہے۔"
  69,25,"لیکن جسے اس (کے اعمال) کی کتاب اس کے بائیں ہاتھ میں دی جائے گی، وه تو کہے گا کہ کاش کہ مجھے میری کتاب دی ہی نہ جاتی.<sup>1</sup>","[1] کیونکہ نامہ اعمال کا بائیں ہاتھ میں ملنا بدبختی کی علامت ہوگا۔"
  69,26,"اور میں جانتا ہی نہ کہ حساب کیا ہے.<sup>1</sup>","[1] یعنی مجھے بتلایا ہی نہ جاتا کیونکہ سارا حساب ان کے خلاف ہوگا۔"
  69,27,"کاش! کہ موت (میرا) کام ہی تمام کر دیتی.<sup>1</sup>","[1] یعنی موت ہی فیصلہ کن ہوتی اور دوبارہ زندہ نہ کیا جاتا تاکہ یہ روز بد نہ دیکھنا پڑتا۔"
  69,28,"میرے مال نے بھی مجھے کچھ نفع نہ دیا.",""
  69,29,"میرا غلبہ بھی مجھ سے جاتا رہا.<sup>1</sup>","[1] یعنی جس طرح مال میرے کام نہ آیا، جاہ و مرتبہ اور سلطنت و حکومت بھی میرے کام نہ آئی۔ آج میں اکیلا ہی سزا بھگت نے پر مجبور ہوں۔"
  69,30,"(حکم ہوگا) اسے پکڑ لو پھر اسے طوق پہنادو.",""
  69,31,"پھر اسے دوزخ میں ڈال دو.<sup>1</sup>","[1] اللہ ملائکہ جہنم کو حکم دے گا۔"
  69,32,"پھر اسے ایسی زنجیر میں جس کی پیمائش ستر ہاتھ کی ہے جکڑ دو.<sup>1</sup>","[1] یہ ذراع (ہاتھ) یہ کتنا ہوگا اس کی وضاحت ممکن نہیں تاہم اس سے اتنا معلوم ہوا کہ زنجیر کی لمبائی ستر ذراع ہوگی۔"
  69,33,"بیشک یہ اللہ عظمت والے پرایمان نہ رکھتا تھا.<sup>1</sup>","[1] یہ مذکورہ سزا کی علت یا مجرم کے جرم کا بیان ہے۔"
  69,34,"اور مسکین کے کھلانے پر رغبت نہ دﻻتا تھا.<sup>1</sup>","[1] یعنی عبادت و اطاعت کے ذریعے سے اللہ کا حق ادا کرتا تھا اور نہ وہ حقوق ادا کرتا تھا جو بندوں کے بندوں پر ہیں۔ گویا اہل ایمان میں یہ جامعیت ہوتی ہے کہ وہ حقوق اللہ اور حقوق العباد دونوں کی ادائیگی کا اہتمام کرتے ہیں۔"
