quran[31]{c,v,t,f}:
  79,16,"جب کہ انہیں ان کے رب نے پاک میدان طویٰ میں پکارا.<sup>1</sup>","[1] یہ اس وقت کا واقعہ ہے جب حضرت موسیٰ (عليه السلام) مدین سے واپس آگ کی تلاش میں کوہ طور پر پہنچ گئے تھے تو وہاں ایک درخت کی اوٹ سے اللہ تعالیٰ نےموسیٰ (عليه السلام) سے کلام فرمایا، جیسا کہ اس کی تفصیل سورۂ طہ کے آغاز میں گزری طُوَى اسی جگہ کا نام ہے، ہم کلامی کا مطلب نبوت ورسالت سےنوازنا ہے۔ یعنی موسیٰ (عليه السلام) آگ لینے گئے اور اللہ تعالیٰ نے انہیں رسالت عطا فرما دی۔"
  79,17,"(کہ) تم فرعون کے پاس جاؤ اس نے سرکشی اختیار کر لی ہے.<sup>1</sup>","[1] یعنی کفر ومعصیت اور تکبر میں حد سےتجاوز کر گیا ہے۔"
  79,18,"اس سے کہو کہ کیا تو اپنی درستگی اور اصلاح چاہتا ہے.<sup>1</sup>","[1] یعنی کیا ایسا راستہ اور طریقہ تو پسندکرتا ہےجس سے تیری اصلاح ہو جائے اور وہ یہ ہے کہ مسلمان اور مطیع ہو جا۔"
  79,19,"اور یہ کہ میں تجھے تیرے رب کی راه دکھاؤں تاکہ تو (اس سے) ڈرنے لگے.<sup>1</sup>","[1] یعنی اس کی توحید اور عبادت کا راستہ، تاکہ تو اس کے عقاب سے ڈرے۔ اس لئے کہ اللہ کا خوف اسی دل میں پیدا ہوتا ہے جو ہدایت پر چلنے والا ہوتا ہے۔"
  79,20,"پس اسے بڑی نشانی دکھائی.<sup>1</sup>","[1] یعنی اپنی صداقت کے وہ دلائل پیش کئے جو اللہ کی طرف سے انہیں عطا کئے گئے تھے۔ بعض کہتے ہیں اس سے مراد وہ معجزات ہیں جو حضرت موسیٰ (عليه السلام) کو دیئے گئے تھے۔ مثلاً ید بیضا اور عصا اور بعض کے نزدیک آیات تسعہ۔"
  79,21,"تو اس نے جھٹلایا اور نافرمانی کی.<sup>1</sup>","[1] لیکن ان دلائل ومعجزات کا اس پر کوئی اثر نہیں ہوا اور تکذیب ونافرمانی کےراستے پر وہ گامزن رہا۔"
  79,22,"پھر پلٹا دوڑ دھوپ کرتے ہوئے.<sup>1</sup>","[1] یعنی اس نے ایمان واطاعت سےاعراض ہی نہیں کیا بلکہ زمین میں فساد پھیلانے اور موسیٰ (عليه السلام) کا مقابلہ کرنے کی سعی کرتا رہا، چنانچہ جادوگروں کو جمع کرکے ان کا مقابلہ حضرت موسیٰ (عليه السلام) سےکرایا، تاکہ موسیٰ (عليه السلام) کو جھوٹا ثابت کیا جا سکے۔"
  79,23,"پھر سب کو جمع کرکے پکارا.<sup>1</sup>","[1] اپنی قوم کو، یا قتال ومحاربہ کے لئے اپنے لشکروں کو، یا جادوگروں کو مقابلے کے لئے جمع کیا اور ہٹ دھرمی کا مظاہرہ کرتے ہوئے اپنی ربوبیت اعلیٰ کا علان کیا۔"
  79,24,"تم سب کا رب میں ہی ہوں.",""
  79,25,"تو (سب سے بلند وباﻻ) اللہ نے بھی اسے آخرت کے اور دنیا کے عذاب میں گرفتار کرلیا.<sup>1</sup>","[1] یعنی اللہ نے اس کی ایسی گرفت فرمائی کہ اسے دنیا میں آئندہ آنے والے متمردین کےلئے نشان عبرت بنا دیا اور قیامت کا عذاب اس کےعلاوہ ہے، جو اسے وہاں ملے گا۔"
  79,26,"بیشک اس میں اس شخص کے لئے عبرت ہے جو ڈرے.<sup>1</sup>","[1] اس میں نبی (صلى الله عليه وسلم) کےلئے تسلی اور کفار مکہ کو تنبیہ ہے کہ اگر انہوں نےگزشتہ لوگوں کے واقعات سے عبرت نہ پکڑی تو ان کا انجام بھی فرعون کی طرح ہو سکتا ہے۔"
  79,27,"کیا تمہارا پیدا کرنا زیاده دشوار ہے یا آسمان کا<sup>1</sup> ؟ اللہ تعالیٰ نے اسے بنایا.","[1] یہ کفار مکہ کو خطاب ہے اور مقصود زجر وتوبیخ ہے کہ جو اللہ اتنے بڑے آسمانوں اور ان کے عجائبات کو پیدا کر سکتا ہے، اس کے لئے تمہارا دوبارہ پیدا کرنا کون سا مشکل ہے۔ کیا تمہیں دوبارہ پیدا کرنا آسمان کے بنانے سے زیادہ مشکل ہے؟"
  79,28,"اس کی بلندی اونچی کی پھر اسے ٹھیک ٹھاک کر دیا.<sup>1</sup>","[1] بعض نے سَمْكٌ کےمعنی چھت بھی کیے ہیں، ٹھیک ٹھاک کرنے کا مطلب، اسےایسی شکل وصورت میں ڈھالنا ہے کہ جس میں کوئی تفاوت، کجی، شگاف اور خلل باقی نہ رہے۔"
  79,29,"اسکی رات کو تاریک بنایا اور اس کے دن کو نکالا.<sup>1</sup>","[1] أَغْطَشَ أَظْلَمَ أَخْرَجَ کا مطلب أَبْرَز َ اور نَهَارَهَا کی جگہ ضُحَاهَا اس لئے کہا کہ چاشت کا وقت سب سےاچھا اور عمدہ ہے۔ مطلب ہے کہ دن کو سورج کے ذریعے سے روشن بنایا۔"
  79,30,"اور اس کے بعد زمین کو (ہموار) بچھا دیا.<sup>1</sup>","[1] یہ حم السجدۃ:9 میں گزر چکا ہے کہ خَلَقَ ( پیدائش ) اور چیز ہے اور دَحَى( ہموار کرنا ) اور چیز ہے۔ زمین کی تخلیق آسمان سے پہلی ہوئی لیکن اس کو ہموار آسمان کی پیدائش کے بعد کیا گیا ہےاور یہاں اسی حقیقت کا بیان ہے۔ اور ہموار کرنے یا پھیلانے کا مطلب ہے کہ زمین کو رہائش کےقابل بنانے کے لئے جن جن چیزوں کی ضرورت ہے اللہ نے ان کا اہتمام فرمایا، مثلاً زمین سے پانی نکالا، اس میں چارہ اور خوراک پیدا کی، پہاڑوں کو میخوں کی طرح مضبوط گاڑ دیا تاکہ زمین نہ ہلے۔ جیسا کہ یہاں بھی آگے یہی بیان ہے۔"
  79,31,"اس میں سے پانی اور چاره نکالا.",""
  79,32,"اور پہاڑوں کو (مضبوط) گاڑ دیا.",""
  79,33,"یہ سب تمہارے اور تمہارے جانوروں کے فائدے کے لئے (ہیں).",""
  79,34,"پس جب وه بڑی آفت (قیامت) آجائے گی.",""
  79,35,"جس دن کہ انسان اپنے کیے ہوئے کاموں کو یاد کرے گا.",""
  79,36,"اور (ہر) دیکھنے والے کے سامنے جہنم ظاہر کی جائے گی.<sup>1</sup>","[1] یعنی کافروں کے سامنے کر دی جائے گی تاکہ وہ دیکھ لیں کہ اب ان کا دائمی ٹھکانہ جہنم ہے۔ بعض کہتے ہیں کہ مومن اور کافر دونوں ہی اسے دیکھیں گے، مومن اسےدیکھ کر اللہ کا شکر کریں گے کہ اس نے ایمان اور اعمال صالحہ کی بدولت انہیں اس سے بچا لیا، اور کافر، جو پہلے ہی خوف ودہشت میں مبتلا ہوں گے، اسے دیکھ کر ان کے غم وحسرت میں اور اضافہ ہو جائے گا۔"
  79,37,"تو جس (شخص) نے سرکشی کی (ہوگی).<sup>1</sup>","[1] یعنی کفر ومعصیت میں حد سے تجاوز کیاہوگا۔"
  79,38,"اور دنیوی زندگی کو ترجیح دی (ہوگی).<sup>1</sup>","[1] یعنی دنیا کو ہی سب کچھ سمجھا ہوگا اور آخرت کے لئے کوئی تیاری نہیں کی ہوگی۔"
  79,39,"اس کا ٹھکانا جہنم ہی ہے.<sup>1</sup>","[1] اس کےعلاوہ اس کا کوئی ٹھکانا نہیں ہوگا۔ جہاں وہ اس سے بچ کر پناہ لے لے۔"
  79,40,"ہاں جو شخص اپنے رب کے سامنے کھڑے ہونے<sup>1</sup> سے ڈرتا رہا ہوگا اور اپنے نفس کو خواہش سے روکا ہوگا.<sup>2</sup>","[1] کہ اگر میں نے گناہ اور اللہ کی نافرمانی کی تو مجھے اللہ سے بچانے والا کوئی نہیں ہوگا، اس لئے وہ گناہوں سے اجتناب کرتا رہا ہو۔\n[2] یعنی نفس کو ان معاصی اور محارم کے ارتکاب سے روکتا رہا ہو جن کی طرف نفس کا میلان ہوتا تھا۔"
  79,41,"تو اس کا ٹھکانا جنت ہی ہے.<sup>1</sup>","[1] جہاں وہ قیام پذیر، بلکہ اللہ کا مہمان ہوگا۔"
  79,42,"لوگ آپ سے قیامت کے واقع ہونے کا وقت دریافت کرتے ہیں.<sup>1</sup>","[1] یعنی قیامت کب واقع اور قائم ہوگی ؟ جس طرح کشتی اپنے آخری مقام پر پہنچ کر لنگر انداز ہوتی ہے اسی طرح قیامت کے وقوع کا صحیح وقت کیا ہے؟"
  79,43,"آپ کو اس کے بیان کرنے سے کیا تعلق؟<sup>1</sup>","[1] یعنی آپ کو اس کی بابت یقینی علم نہیں ہے، اس لئے آپ کا اس کو بیان کرنے سے کیا تعلق؟ اس کا یقینی علم تو صرف اللہ ہی کے پاس ہے۔"
  79,44,"اس کے علم کی انتہا تو اللہ کی جانب ہے.",""
  79,45,"آپ تو صرف اس سے ڈرتے رہنے والوں کو آگاه کرنے والے ہیں.<sup>1</sup>","[1] یعنی آپ کا کام صرف انذار ( ڈرانا ) ہے، نہ کہ غیب کی خبریں دینا، جن میں قیامت کا علم بھی ہے جو اللہ نے کسی کو بھی نہیں دیا۔ مَنْ يَخْشَاهَا اس لئے کہا کہ انذار وتبلیغ سے اصل فائدہ وہی اٹھاتے ہیں جن کے دلوں میں اللہ کا خوف ہوتا ہے، ورنہ انذار وتبلیغ کا حکم تو ہر ایک کے لئےہے۔"
  79,46,"جس روز یہ اسے دیکھ لیں گے تو ایسا معلوم ہوگا کہ صرف دن کا آخری حصہ یا اول حصہ ہی (دنیا میں) رہے ہیں.<sup>1</sup>","[1] عَشِيَّةً، ظہر سے لے کر غروب شمس تک اور ضحیٰ، طلوع شمس سے نصف النہار تک کے لئے بولا جاتا ہے۔ یعنی جب کافر جہنم کا عذاب دیکھیں گے تو دنیا کی عیش وعشرت اور اس کےمزے سب بھول جائیں گے اور انہیں ایسا محسوس ہوگا کہ وہ دنیا میں پورا ایک دن بھی نہیں رہے۔ دن کا پہلا حصہ یا دن کا آخری حصہ ہی صرف دنیا میں رہے ہیں یعنی دنیا کی زندگی، انہیں اتنی قلیل معلوم ہوگی۔"
