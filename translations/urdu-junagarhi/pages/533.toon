quran[27]{c,v,t,f}:
  55,41,"گناه گار صرف حلیہ ہی سے پہچان لیے جائیں گے<sup>1</sup> اور ان کی پیشانیوں کے بال اور قدم پکڑ لیے جائیں گے.<sup>2</sup>","[1] یعنی جس طرح اہل ایمان کی علامت ہوگی کہ ان کے اعضائے وضو چمکتے ہوں گے۔ اسی طرح گناہ گاروں کےچہرے سیاہ، آنکھیں نیلگوں اور وہ دہشت زدہ ہوں گے۔\n[2] فرشتے ان کی پیشانیاں اور ان کے قدموں کے ساتھ ملا کر پکڑیں گے اور جہنم میں ڈال دیں گے، یا کبھی پیشانیوں سے اور کبھی قدموں سے انہیں پکڑیں گے۔"
  55,42,"پس تم اپنے رب کی کس کس نعمت کو جھٹلاؤ گے؟",""
  55,43,"یہ ہے وه جہنم جسے مجرم جھوٹا جانتے تھے.",""
  55,44,"اس کے اور کھولتے ہوئے گرم پانی کے درمیان چکر کھائیں گے.<sup>1</sup>","[1] یعنی کبھی انہی حجیم کا عذاب دیا جائے گا اور کبھی مَاءٌ حَمِيمٌ پینے کا عذاب۔ آنٍ گرم۔ یعنی سخت کھولتا ہوا پانی، جو ان کی انتڑیوں کو کاٹ دے گا۔ أَعَاذَنَا اللهُ مِنْهَا۔"
  55,45,"پس تم اپنے رب کی کس کس نعمت کو جھٹلاؤ گے؟",""
  55,46,"اور اس شخص کے لیے جو اپنے رب کے سامنے کھڑا ہونے سے ڈرا دو جنتیں ہیں.<sup>1</sup>","[1] جیسے حدیث میں آتا ہے۔ ”دو باغ چاندی کے ہیں، جن میں برتن اورجو کچھ ان میں ہے، سب چاندی کے ہوں گے۔ دو باغ سونے کے ہیں اور ان کے برتن اور جو کچھ ان میں ہے، سب سونے کے ہی ہوں گے“۔ (صحيح بخاري، تفسير سور الرحمن) بعض آثار میں ہے کہ سونے کے باغ خواص مومنین مُقَرَّبِينَ اورچاندی کے باغ عام مومنین أَصْحَابُ الْيَمِينِ کے لیے ہوں گے۔ (ابن کثیر)۔"
  55,47,"پس تم اپنے رب کی کس کس نعمت کو جھٹلاؤ گے؟",""
  55,48,"(دونوں جنتیں) بہت سی ٹہنیوں اور شاخوں والی ہیں.<sup>1</sup>","[1] یہ اشارہ ہے اس طرف کہ اس میں سایہ گنجان اورگہرا ہوگا، نیز پھولوں کی کثرت ہوگی، کیونکہ کہتےہیں ہر شاخ اور ٹہنی پھلوں سے لدی ہوگی۔ (ابن کثیر)۔"
  55,49,"پس تم اپنے رب کی کس کس نعمت کو جھٹلاؤ گے؟",""
  55,50,"ان دونوں (جنتوں) میں دو بہتے ہوئے چشمے ہیں.<sup>1</sup>","[1] ایک کا نام تَسْنِيمٌ اور دوسرے کا سَلْسَبِيلٌ ہے۔"
  55,51,"پس تم اپنے رب کی کس کس نعمت کو جھٹلاؤ گے؟",""
  55,52,"ان دونوں جنتوں میں ہر قسم کے میوؤں کی دو قسمیں ہوگی.<sup>1</sup>","[1] یعنی ذائقے اور لذت کے اعتبار سے ہر پھل دو قسم کا ہو گا، یہ مزید فضل خاص کی ایک صورت ہے۔ بعض نے کہا کہ ایک قسم خشک میوے کی اور دوسری تازہ میوے کی ہو گی۔"
  55,53,"پھر تم اپنے رب کی کس کس نعمت کو جھٹلاؤ گے؟",""
  55,54,"جنتی ایسے فرشوں پر تکیہ لگائے ہوئے ہوں گے جن کے استر دبیز ریشم کے ہوں گے<sup>1</sup> ، اور ان دونوں جنتوں کے میوے بالکل قریب ہوں گے.<sup>2</sup>","[1] ابری یعنی اوپر کا کپڑاہمیشہ استر سےبہتر اور خوب صورت ہوتا ہے،یہاں صرف استر کا بیان ہے، جس کا مطلب یہ ہے کہ اوپر (ابری) کا کپڑا اس سے کہیں زیادہ عمدہ ہو گا۔\n[2] اتنے قریب ہوں گے کہ بیٹھے بیٹھے بلکہ لیٹے لیٹے بھی توڑ سکیں گے۔ قُطُوفُهَا دَانِيَةٌ (الحاقة: 23)۔"
  55,55,"پس تم اپنے رب کی کس کس نعمت کو جھٹلاؤ گے؟",""
  55,56,"وہاں (شرمیلی) نیچی نگاه والی حوریں ہیں<sup>1</sup> جنہیں ان سے پہلے کسی جن وانس نے ہاتھ نہیں لگایا.<sup>2</sup>","[1] جن کی نگاہیں اپنے خاوندوں کے علاوہ کسی پر نہیں پڑیں گی اور ان کو اپنے خاوند ہی سب سے زیادہ حسین اور اچھے معلوم ہوں گے۔\n[2] یعنی باکرہ اور نئی نویلی ہوں گی۔ اس سے قبل وہ کسی کے نکاح میں نہیں رہی ہوں گے۔ یہ آیت اور اس سے ماقبل کی بعض آیات سے صاف طور پر معلوم ہوتا ہے کہ جو جن مومن ہوں گے، وہ بھی مومن انسانوں کی طرح جنت میں جائیں گے اور ان کے لیے بھی وہی کچھ ہوگا جو دیگر اہل ایمان کےلیے ہوگا۔"
  55,57,"پس اپنے پالنے والے کی کس کس نعمت کو جھٹلاؤ گے؟",""
  55,58,"وه حوریں مثل یاقوت اور مونگے کے ہوں گی.<sup>1</sup>","[1] یعنی صفائی میں یا قوت اور سفیدی وسرخی میں موتی یا مونگے کی طرح ہوں گی۔ جس طرح صحیح احادیث میں بھی ان کے حسن وجمال کو ان الفاظ میں بیان فرمایا گیا ہے ”يُرَى مُخُّ سُوقِهِنَّ مِنْ وَّرَاءِ الْعَظْمِ وَاللَّحْمِ“ (صحيح بخاري، كتاب بدء الخلق ، باب ما جاء في صفة الجنة، وصحيح مسلم ، كتاب الجنة وصفة نعيمها ، باب أول زمرة تدخل الجنة) ”ان کے حسن وجمال کی وجہ سے ان کی پنڈلی کا گودا گوشت اور ہڈی کے باہر سے نظر آئے گا“۔ ایک دوسری روایت میں فرمایا کہ ”جنتیوں کی بیویاں اتنی حسین وجمیل ہوں گی کہ اگر ان میں سے ایک عورت اہل ارض کی طرف جھانک لےتو آسمان وزمین کے درمیان کا سارا حصہ چمک اٹھے اور خوشبو سے بھرجائے، اور اس کے سر کا دوپٹہ اتنا قیمتی ہوگا کہ وہ دنیا وما فیہا سے بہتر ہے“۔ (صحيح بخاري، كتاب الجهاد باب الحور العين)۔"
  55,59,"پس تم اپنے رب کی کس کس نعمت کو جھٹلاؤ گے؟",""
  55,60,"احسان کا بدلہ احسان کے سوا کیا ہے.<sup>1</sup>","[1] پہلے احسان سے مراد نیکی اوراطاعت اور اطاعت الٰہی اور دوسرے احسان سے اس کا صلہ، یعنی جنت اور اس کی نعمتیں ہیں۔"
  55,61,"پس تم اپنے رب کی کس کس نعمت کو جھٹلاؤ گے؟",""
  55,62,"اور ان کے سوا دو جنتیں اور ہیں.<sup>1</sup>","[1] دُونِهِمَا سے یہ استدلال بھی کیا گیا ہے کہ یہ دو باغ شان اور فضیلت میں پچھلے دوباغوں سے، جن کا ذکر آیت 46 میں گزرا، کم تر ہوں گے۔"
  55,63,"پس تم اپنے پرورش کرنے والے کی کس کس نعمت کو جھٹلاؤ گے؟",""
  55,64,"جو دونوں گہری سبز سیاہی مائل ہیں.<sup>1</sup>","[1] کثرت سیرابی اور سبزے کی فراوانی کی وجہ سے وہ مائل بہ سیاہی ہوں گے۔"
  55,65,"بتاؤ اب اپنے پروردگار کی کس کس نعمت کو جھٹلاؤ گے؟",""
  55,66,"ان میں دو (جوش سے) ابلنے والے چشمے ہیں.<sup>1</sup>","[1] یہ صفت تَجْرِيَانِ سے ہلکی ہے الْجَرْيُ أَقْوَى مِنَ النَّضْخ (ابن كثير)۔"
  55,67,"پھر تم اپنے رب کی کس کس نعمت کو جھٹلاؤ گے؟",""
