quran[15]{c,v,t,f}:
  70,40,"پس مجھے قسم ہے مشرقوں اور مغربوں<sup>1</sup> کے رب کی (کہ) ہم یقیناً قادر ہیں.","[1] ہر روز سورج ایک الگ جگہ سے نکلتا اور الگ مغرب میں غروب ہوتا ہے۔ اس لحاظ سے مشرق بھی بہت ہیں اور مغرب بھی اتنے ہی۔ مزید تفصیل کے لئے سورۂ صافات، 5 دیکھئے۔"
  70,41,"اس پر کہ ان کے عوض ان سے اچھے لوگ لے آئیں<sup>1</sup> اور ہم عاجز نہیں ہیں.<sup>2</sup>","[1] یعنی ان کو ختم کرکے ایک نئی مخلوق آباد کر دینے پر ہم پوری طرح قادر ہیں۔\n[2] جب ایسا ہے تو کیا ہم قیامت والے دن ان کو دوبارہ نہیں اٹھا سکیں گے۔"
  70,42,"پس تو انہیں جھگڑتا کھیلتا چھوڑ دے<sup>1</sup> یہاں تک کہ یہ اپنے اس دن سے جاملیں جس کا ان سے وعده کیا جاتا ہے.","[1] یعنی فضول اور لایعنی بحثوں میں پھنسے اور اپنی دنیا میں مگن رہیں تاہم آپ اپنی تبلیغ کا کام جاری رکھیں ان کا رویہ آپ کو اپنے منصب سے غافل یا بد دل نہ کر دے۔"
  70,43,"جس دن یہ قبروں سے دوڑتے ہوئے نکلیں گے، گویا کہ وه کسی جگہ کی طرف تیز تیز جا رہے ہیں.<sup>1</sup>","[1] اجداث جمع ہے ۔جدث کے معنی ہیں قبر۔ نصب تھانے جہاں بتوں کے نام پر جانور ذبح کیے جاتے ہیں اور بتوں کے معنی میں بھی استعمال ہے۔ بتوں کے پجاری جب سورج طلوع ہوتا تھا تو نہایت تیزی سے اپنے بتوں کی طرف دوڑتے کہ کون پہلے اسے بوسہ دیتا ہے۔ اسی طرح قیامت والے دن اپنی قبروں سے برق رفتاری سے نکلیں گے۔یوفضون یسرعون کے معنی میں ہے۔"
  70,44,"ان کی آنکھیں جھکی ہوئی ہوں گی<sup>1</sup> ، ان پر ذلت چھا رہی ہوگی<sup>2</sup>، یہ ہے وه دن جس کا ان سے وعده کیا جاتا تھا.<sup>3</sup>","[1] جس طرح مجرموں کی آنکھیں جھکی ہوتی ہیں کیونکہ انہیں اپنے کرتوتوں کا علم ہوتا ہے۔\n[2] یعنی سخت ذلت انہیں اپنی لپیٹ میں لے رہی ہوگی اور ان کے چہرے مارے خوف کے سیاہ ہوں گے۔\n[3] یعنی رسولوں کی زبانی اور آسمانی کتابوں کے ذریعے سے۔"
  71,1,"یقیناً ہم نے نوح (علیہ السلام) کو ان کی قوم کی طرف<sup>1</sup> بھیجا کہ اپنی قوم کو ڈرا دو (اور خبردار کردو) اس سے پہلے کہ ان کے پاس دردناک عذاب آجائے.<sup>2</sup>","[1] حضرت نوح (عليه السلام) جلیل القدر پیغمبروں میں سے ہیں، صحیح مسلم وغیرہ کی حدیث شفاعت میں ہے کہ یہ پہلے رسول ہیں، نیز کہا جاتا ہے کہ انہی کی قوم سے شرک کا آغاز ہوا، چنانچہ اللہ تعالٰی نے انہیں اپنی قوم کی ہدایت کے لئے مبعوث فرمایا۔\n[2] قیامت کے دن عذاب یا دنیا میں عذاب آنے سے قبل، جیسے اس قوم پر طوفان آیا۔"
  71,2,"(نوح علیہ السلام نے) کہا اے میری قوم! میں تمہیں صاف صاف ڈرانے واﻻ ہوں.<sup>1</sup>","[1] اللہ کے عذاب سے اگر تم ایمان نہ لائے اسی لیے عذاب سے نجات کا نسخہ تمہیں بتلانے آیا ہوں جو آگے بیان ہو رہا ہے۔"
  71,3,"کہ تم اللہ کی عبادت کرو<sup>1</sup> اور اسی سے ڈرو<sup>2</sup> اور میرا کہا مانو.<sup>3</sup>","[1] اور شرک چھوڑ دو، صرف اسی کی عبادت کرو۔\n[2] اللہ کی نافرمانیوں سے اجتناب کرو، جن سے تم عذاب الٰہی کے مستحق قرار پا سکتے ہو،\n[3] یعنی میں تمہیں جن باتوں کا حکم دوں اس میں میری اطاعت کرو، اس لئے کہ میں تمہاری طرف اللہ کا رسول اور اس کا نمائندہ بن کر آیا ہوں۔"
  71,4,"تو وه تمہارے گناه بخش دے گا اور تمہیں ایک وقت مقرره تک چھوڑ دے گا<sup>1</sup> ۔ یقیناً اللہ کا وعده جب آجاتا ہے تو مؤخر نہیں ہوتا<sup>2</sup>۔ کاش کہ تمہیں سمجھ ہوتی.<sup>3</sup>","[1] اس کے معنی یہ کیے گیے ہیں کہ ایمان لانے کی صورت میں تمہاری موت کی جو مدت مقرر ہے اس کو مؤخر کرکے تمہیں مذید مہلت عمر عطا فرمائے گا اور وہ عذاب تم سے دور کردے گا جو عدم ایمان کی صورت میں تمہارے لیے مقدر تھا۔ چنانچہ اس آیت سے استدلال کرتے ہوئے کہا گیا ہے کہ اطاعت، نیکی اور صلۂ رحمی سے عمر میں حقیقتاً اضافہ ہوتا ہے۔ حدیث میں بھی ہے: « صِلَةُ الرَّحِمِ تَزِيدُ فِي الْعُمُرِ »، «صلۂ رحمی، اضافہ عمر کا باعث ہے»۔ (ابن کثیر) بعض کہتے ہیں، تاخیر کا مطلب برکت ہے، ایمان سے عمر میں برکت ہوگی۔ ایمان نہیں لاؤگے تو اس برکت سے محروم رہوگے۔\n[2] بلکہ لامحالہ واقع ہو کر رہنا ہے اسی لیے تمہاری بہتری اسی میں ہے کہ ایمان واطاعت کا راستہ فورا اپنا لو تاخیر خطرہ ہے کہ وعدہ عذاب الہی کی لپیٹ میں نہ آجاؤ۔\n[3] یعنی اگر تمہیں علم ہوتا تو تم اسے اپنانے میں جلدی کرتے جس کا میں تمہیں حکم دے رہا ہوں یا اگر تم یہ بات جانتے ہوتے کہ اللہ کا عذاب جب آجاتا ہے تو ٹلتا نہیں ہے۔"
  71,5,"(نوح علیہ السلام نے) کہا اے میرے پرورگار! میں نے اپنی قوم کو رات دن تیری طرف بلایا ہے.<sup>1</sup>","[1] یعنی تیرے حکم کی تعمیل میں، بغیر کسی کوتاہی کے رات دن میں نے تیرا پیغام اپنی قوم کو پہنچایا ہے۔"
  71,6,"مگر میرے بلانے سے یہ لوگ اور زیاده بھاگنے لگے.<sup>1</sup>","[1] یعنی میری پکار سے یہ ایمان سے اور زیادہ دور ہوگئے ہیں۔ جب کوئی قوم گمراہی کے آخری کنارے پر پہنچ جائے تو پھر اس کا یہی حال ہوتا ہے، اسے جتنا اللہ کی طرف بلاؤ، وہ اتنا ہی دور بھاگتی ہے۔"
  71,7,"میں نے جب کبھی انہیں تیری بخشش کے لیے بلایا<sup>1</sup> انہوں نے اپنی انگلیاں اپنے کانوں میں ڈال لیں<sup>2</sup> اور اپنے کپڑوں کو اوڑھ لیا<sup>3</sup> اور اڑ گئے<sup>4</sup> اور بڑا تکبر کیا.<sup>5</sup>","[1] یعنی ایمان اور اطاعت کی طرف، جو سبب مغفرت ہے۔\n[2] تاکہ میری آواز سن سکیں۔\n[3] تاکہ میرا چہرہ نہ دیکھ سکیں یا اپنے سروں پر کپڑے ڈال دیے تاکہ میرا کلام نہ سن سکیں، یہ ان کی طرف سے شدت عداوت کا اور وعظ و نصیحت سے بے نیازی کا اظہار ہے۔ بعض کہتے ہیں، اپنے کپڑوں سے ڈھانک لینے کا مقصد یہ تھا کہ پیغمبر ان کو پہچان نہ سکے اور انہیں قبولیت دعوت کے لئے مجبور نہ کرے۔\n[4] یعنی کفر پر مصر رہے، اس سے باز نہ آئے اور توبہ نہیں کی۔\n[5] قبول حق اور امتثال امر سے انہوں نے سخت تکبر کیا۔"
  71,8,"پھر میں نے انہیں بﺂواز بلند بلایا.",""
  71,9,"اور بیشک میں نےان سے علانیہ بھی کہا اور چپکے چپکے بھی.<sup>1</sup>","[1] یعنی مختلف انداز اور طریقوں سے انہیں دعوت دی۔ بعض کہتے ہیں، کہ اجتماعات اور مجلسوں میں بھی انہیں دعوت دی اور گھروں میں فرساً فرداً بھی تیرا پیغام پہنچایا۔"
  71,10,"اور میں نے کہا کہ اپنے رب سے اپنے گناه بخشواؤ<sup>1</sup> (اور معافی مانگو) وه یقیناً بڑا بخشنے واﻻ ہے.<sup>2</sup>","[1] یعنی ایمان اور اطاعت کا راستہ اپنالو، اور اپنے رب سے گزشتہ گناہوں کی معافی مانگ لو۔\n[2] وہ توبہ کرنے والوں کے لئے بڑا رحیم و غفار ہے۔"
