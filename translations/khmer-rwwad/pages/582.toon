quran[30]{c,v,t,f}:
  78,1,"តើពួកគេ(មុស្ហរីគីន)កំពុងតែសួរគ្នាពីរឿងអ្វី?",""
  78,2,"គឺអំពីដំណឹងដ៏សំខាន់",""
  78,3,"ដែលពួកគេខ្វែងគំនិតគ្នាចំពោះវា។",""
  78,4,"មិនដូច្នោះឡើយ ពួកគេគង់តែនឹងដឹង។",""
  78,5,"ក្រោយមក មិនដូច្នោះឡើយ ពួកគេគង់តែនឹងដឹង។",""
  78,6,"តើយើង(អល់ឡោះ)មិនបានបង្កើតផែនដីឱ្យមានសណ្ឋានលាតសន្ធឹង",""
  78,7,"និងភ្នំជាច្រើនជាបង្គោលស្នឹងទេឬ?",""
  78,8,"ហើយយើងបានបង្កើតពួកអ្នកមានគូ(ប្រុស និងស្ត្រី)។",""
  78,9,"ហើយយើងបានឱ្យការដេករបស់ពួកអ្នកជាការសម្រាក។",""
  78,10,"ហើយយើងបានបង្កើតពេលយប់ជាការបិទបាំង។",""
  78,11,"ហើយយើងបានបង្កើតពេលថ្ងៃជាពេលប្រកបរបរ(ចិញ្ចឹមជីវិត)។",""
  78,12,"យើងបានបង្កើតនៅពីលើពួកអ្នកនូវ(មេឃ)ប្រាំពីរជាន់ជាសំណង់ដ៏រឹងមាំ។",""
  78,13,"យើងបានបង្កើតព្រះអាទិត្យឱ្យមានរស្មីចែងចាំង និងមានកម្តៅ។",""
  78,14,"ហើយយើងបានបញ្ចុះទឹកភ្លៀងដ៏ច្រើនសន្ធឹកសន្ធាប់ពីដុំពពក",""
  78,15,"ដើម្បីយើងបញ្ចេញតាមរយៈទឹកភ្លៀងនោះនូវគ្រាប់ធញ្ញជាតិ និងរុក្ខជាតិជាច្រើន",""
  78,16,"ព្រមទាំងចម្ការដំណាំដែលចាក់ស្រេះគ្នាត្រសុំត្រសាយ។",""
  78,17,"ពិតប្រាកដណាស់ ថ្ងៃកាត់សេចក្តី(រវាងភាវៈទាំងឡាយ) គឺជាពេលវេលាកំណត់។",""
  78,18,"គឺថ្ងៃដែលគេផ្លុំត្រែ(លើកទីពីរ)។ ពេលនោះ ពួកអ្នកនឹងមកជាក្រុមៗ។",""
  78,19,"ហើយមេឃត្រូវបានគេបើកចំហដោយវាមានទ្វារជាច្រើន។",""
  78,20,"ហើយភ្នំត្រូវបានគេបំប៉ើង(ចេញពីកន្លែងរបស់វា) ដែលវាប្រៀបដូចជារូបបំភាន់ភ្នែក។",""
  78,21,"ពិតប្រាកដណាស់ នរកជើហាន់ណាំគឺជាកន្លែងត្រៀម",""
  78,22,"ជាកន្លែងវិលត្រលប់សម្រាប់ពួកដែលបំពាន។",""
  78,23,"ពួកគេស្ថិតនៅទីនោះជាអមតៈ។",""
  78,24,"នៅក្នុងឋាននរកនោះ ពួកគេមិនស្គាល់រសជាតិត្រជាក់ ហើយក៏គ្មានគ្រឿងផឹកនោះដែរ",""
  78,25,"លើកលែងតែទឹកដ៏សែនក្តៅ និងខ្ទុះឈាមប៉ុណ្ណោះ",""
  78,26,"ជាការតបស្នងដ៏សក្ដិសមបំផុត(សម្រាប់ពួកគេ)។",""
  78,27,"ជាការពិតណាស់ ពួកគេមិនធ្លាប់រំពឹងថាមានការជំនុំជម្រះឡើយ។",""
  78,28,"ហើយពួកគេថែមទាំងបានបដិសេធសញ្ញាភស្តុតាងទាំងឡាយរបស់យើងទៀតផង។",""
  78,29,"ហើយរាល់អ្វីៗទាំងអស់ យើងបានកត់ត្រាវាទុកនៅក្នុងសៀវភៅកំណត់ត្រា(ឡាវហ៊ុលម៉ះហ្វូស)។",""
  78,30,"ដូចេ្នះ ចូរពួកអ្នក(ឱពួកគ្មានជំនឿ)ភ្លក់ចុះ។ ហើយយើងមិនបន្ថែមអ្វីដល់ពួកអ្នកក្រៅតែពីទណ្ឌកម្មនោះឡើយ។",""
