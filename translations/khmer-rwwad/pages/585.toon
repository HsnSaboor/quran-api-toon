quran[42]{c,v,t}:
  80,1,"គាត់(ព្យាការីមូហាំម៉ាត់)បានធ្វើមុខក្រញូវ ហើយងាកចេញ"
  80,2,"ដោយសារមានជនពិការភ្នែកម្នាក់បានមកជួបគាត់។"
  80,3,"តើអ្វីដែលធ្វើឲ្យអ្នក(ឱអ្នកនាំសារមូហាំម៉ាត់)អាចដឹង(ពីរឿងនោះ)? ជួនកាលគេអាច(មក)សម្អាតខ្លួនរបស់គេ(ពីបាបកម្ម)ក៏ថាបាន។"
  80,4,"ឬក៏គេអាចទទួលបានការដាស់រំលឹក(ពីអ្នក) ហើយការដាស់រំលឹកនោះអាចផ្ដល់ជាប្រយោជន៍ដល់គេ។"
  80,5,"រីឯអ្នកដែលមិនត្រូវការ(ការណែនាំពីអ្នក)"
  80,6,"អ្នកបែរជាយកចិត្តទុកដាក់ចំពោះគេទៅវិញ។"
  80,7,"តើមានអ្វីកើតឡើងចំពោះអ្នក ប្រសិនបើគេមិនសម្អាតខ្លួន(ពីភាពគ្មានជំនឿ)ទេនោះ?"
  80,8,"រីឯអ្នកដែលខំព្យាយាមមកជួបអ្នក"
  80,9,"ហើយរូបគេក៏ខ្លាច(អល់ឡោះ)ផងនោះ"
  80,10,"អ្នកបែរជាព្រងើយកន្តើយចំពោះគេទៅវិញ។"
  80,11,"មិនដូច្នោះឡើយ! ពិតណាស់ វា(ជំពូកនេះ)ជាការដាស់រំលឹកប៉ុណ្ណោះ។"
  80,12,"ដូចនេះ ជនណាដែលចង់ទទួលការដាស់រំលឹក គេនឹងយកវា(គម្ពីរ)ជាការដាស់រំលឹក"
  80,13,"(ដែលវា)ស្ថិតនៅក្នុងគម្ពីរដែលត្រូវបានគេលើកតម្កើង"
  80,14,"ដែលមានឋានៈខ្ពង់ខ្ពស់ និងជ្រះស្អាត។"
  80,15,"វា(គម្ពីរគួរអាន)នៅនឹងដៃម៉ាឡាអ៊ីកាត់។"
  80,16,"ជាអ្នកដែលថ្កុំថ្កើង និងជាអ្នកដែលប្រព្រឹត្តតែអំពើល្អ។"
  80,17,"គេបានដាក់បណ្តាសាលើមនុស្ស(ដែលប្រឆាំង)។ តើមានអ្វីដែលខ្លាំងជាងការប្រឆាំងនឹងទ្រង់ទៀតនោះ!"
  80,18,"តើទ្រង់បានបង្កើតរូបគេពីអ្វី?"
  80,19,"គឺទ្រង់បានបង្កើតរូបគេពីទឹកកាម ហើយទ្រង់បានកំណត់(ដំណាក់កាលរបស់)វា។"
  80,20,"បន្ទាប់មក ទ្រង់បានសម្រួលនូវមាគ៌ា(ល្អ អាក្រក់)ដល់គេ។"
  80,21,"ក្រោយមក ទ្រង់បានឱ្យគេស្លាប់ រួចឱ្យគេស្ថិតក្នុងផ្នូរ។"
  80,22,"បន្ទាប់មក នៅពេលដែលទ្រង់មានចេតនា ទ្រង់នឹងឲ្យគេរស់ឡើងវិញ។"
  80,23,"មិនដូច្នោះឡើយ! គេមិនបានបំពេញនូវអ្វីដែលទ្រង់បានដាក់បទបញ្ជាលើរូបគេឡើយ។"
  80,24,"ដូចេ្នះ ចូរឱ្យមនុស្សលោកមើលទៅកាន់ចំណីអាហាររបស់គេចុះ។"
  80,25,"ពិតប្រាកដណាស់ យើងបានស្រោចស្រពនូវទឹកភ្លៀងយ៉ាងច្រើនសន្ធឹកសន្ធាប់។"
  80,26,"បន្ទាប់មក យើងបានបំបែកដីជាបំណែកៗ។"
  80,27,"ពេលនោះ យើងបានបណ្តុះនៅក្នុងវានូវគ្រាប់ធញ្ញជាតិជាច្រើន"
  80,28,"និងទំពាំងបាយជូរ រុក្ខជាតិបៃតង(សម្រាប់ជាចំណីសត្វ)"
  80,29,"និងដើមអូលីវ ដើមលើ្ម"
  80,30,"ហើយនិងចម្ការជាច្រើនដែលមានដើមឈើធំៗ"
  80,31,"ព្រមទាំងផលានុផល និងស្មៅ"
  80,32,"ដើម្បីជាប្រយោជន៍សម្រាប់ពួកអ្នក និងសត្វពាហនៈរបស់ពួកអ្នក។"
  80,33,"ហើយនៅពេលដែលសម្រែកយ៉ាងខ្លាំង(នៃការផ្លុំត្រែលើកទីពីរ)បានមកដល់"
  80,34,"គឺនៅថ្ងៃដែលបុគ្គលម្នាក់ៗរត់គេចពីបងប្អូនរបស់ខ្លួន"
  80,35,"និងពីម្តាយរបស់ខ្លួន ពីឪពុករបស់ខ្លួន"
  80,36,"ហើយនិងពីភរិយារបស់ខ្លួន និងកូនចៅរបស់ខ្លួន។"
  80,37,"នៅថ្ងៃនោះ បុគ្គលម្នាក់ៗក្នុងចំណោមពួកគេ គឺមានកិច្ចការដែលធ្វើឲ្យរូបគេរវល់(ខ្វល់ខ្វាយរៀងៗខ្លួន)។"
  80,38,"ទឹកមុខ(អ្នកមានជំនឿ)នៅថ្ងៃនោះ គឺភាពត្រចេះត្រចង់"
  80,39,"(ដោយពួកគេ)សើចសប្បាយ និងមានភាពរីករាយ។"
  80,40,"ហើយទឹកមុខ(ពួកគ្មានជំនឿ)នៅថ្ងៃនោះ គឺប្រឡាក់ដោយធូលី។"
  80,41,"ល្អងខ្មៅងងឹតបានគ្របដណ្តប់លើផ្ទៃមុខ(របស់ពួកគេ)។"
  80,42,"ពួកទាំងនោះ គឺជាពួកដែលប្រឆាំង និងពួកដែលបំពាន។"
