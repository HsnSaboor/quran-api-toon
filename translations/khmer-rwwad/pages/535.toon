quran[34]{c,v,t}:
  56,17,"ហើយមានក្មេងៗដែលមានវ័យក្មេងជានិច្ចដើរជុំវិញ(ចាំបម្រើ)ពួកគេ"
  56,18,"ដោយមានពែង កំសៀវ ហើយនិងកែវស្រាមកពីទន្លេដែលហូរ(ក្នុងឋានសួគ៌)។"
  56,19,"វាមិនធ្វើឲ្យពួកគេឈឺក្បាល និងបាត់បង់សតិដោយសារវានោះឡើយ។"
  56,20,"ហើយមានផ្លែឈើជាច្រើនដែលពួកគេអាចជ្រើសរើសបាន"
  56,21,"និងសាច់បក្សីជាច្រើនតាមដែលពួកគេត្រូវការ"
  56,22,"ព្រមទាំងស្រ្តីសួគ៌"
  56,23,"ដែលប្រៀបដូចជាគជ់ខ្យងដែលត្រូវបានថែរក្សា(ទុកយ៉ាងល្អ)"
  56,24,"ជាការតបស្នងចំពោះអ្វីដែលពួកគេធ្លាប់បានប្រព្រឹត្ត។"
  56,25,"ពួកគេមិនឮនូវពាក្យសម្តីដែលអាក្រក់ និងពាក្យសម្តីដែលនាំឱ្យមានបាបកម្មនៅក្នុងវានោះឡើយ។"
  56,26,"មានតែពាក្យឲ្យសាឡាមគ្នាប៉ុណ្ណោះ។"
  56,27,"ហើយក្រុមខាងស្តាំ។ ខ្ពង់ខ្ពស់យ៉ាងណាទៅក្រុមខាងស្តាំនោះ!"
  56,28,"(ពួកគេ)នៅក្រោមដើមពុទ្រាដែលពុំមានបន្លា"
  56,29,"ក្រោមដើមចេកដែលមានផ្លែត្រួតលើគ្នា"
  56,30,"នៅក្រោមម្លប់ជាប់ជានិច្ច"
  56,31,"ហើយមានទឹកហូរជាប់រហូត"
  56,32,"និងមានផ្លែឈើជាច្រើន"
  56,33,"ដែលមិនចេះអស់ និងមិនអាចរារាំង(ពីពួកគេ)នោះដែរ"
  56,34,"ហើយនិងពូកដែលត្រូវបានគេលើក(ដាក់លើគ្រែ)។"
  56,35,"ពិតប្រាកដណាស់ យើងបានបង្កើតពួកនាង(ស្រ្តីសួគ៌)នូវការបង្កើតមួយ(ខុសពីការបង្កើតធម្មតា)"
  56,36,"ដោយយើងបានឱ្យពួកនាងនៅក្រមុំព្រហ្មចារីយ៍ជានិច្ច"
  56,37,"ដែលស្រលាញ់តែស្វាមីរបស់ខ្លួនប៉ុណ្ណោះ និងមានអាយុស្មើៗគ្នា"
  56,38,"សម្រាប់ក្រុមខាងស្តាំ។"
  56,39,"ពួកគេជាក្រុមជាច្រើននៃប្រជាជាតិជំនាន់មុនៗ។"
  56,40,"និងក្រុមជាច្រើននៃប្រជាជាតិជំនាន់ក្រោយផងដែរ។"
  56,41,"រីឯក្រុមខាងឆ្វេង។ អាក្រក់យ៉ាងណាទៅក្រុមខាងឆ្វេងនោះ!"
  56,42,"(ពួកគេ)ស្ថិតនៅក្រោមខ្យល់ដ៏សែនក្តៅបំផុត និងក្រោមទឹកដ៏សែនក្តៅបំផុត។"
  56,43,"និងនៅក្រោមម្លប់នៃផ្សែងដ៏ខ្មៅងងឹត"
  56,44,"ដែលវាមិនត្រជាក់ ហើយក៏មិនសុខស្រួលនោះដែរ។"
  56,45,"ប្រាកដណាស់ កាលពីមុននេះ ពួកគេធ្លាប់ជាពួកដែលសោយសុខ(ក្នុងលោកិយ)។"
  56,46,"ហើយពួកគេធ្លាប់ស្ថិតនៅលើការប្រព្រឹត្តអំពើបាបដ៏ធំធេង។"
  56,47,"ហើយពួកគេធ្លាប់បាននិយាយថា៖ នៅពេលដែលពួកយើងស្លាប់ ហើយបានក្លាយជាដី និងឆ្អឹងហើយនោះ ពួកយើងនឹងត្រូវបានគេបង្កើតឱ្យរស់ឡើងវិញឬ?"
  56,48,"ចុះជីដូនជីតារបស់ពួកយើងជំនាន់មុនៗនោះ?"
  56,49,"ចូរអ្នក(ឱអ្នកនាំសារមូហាំម៉ាត់)ពោលថា៖ ពិតប្រាកដណាស់ ទាំងអ្នកជំនាន់មុន និងអ្នកជំនាន់ក្រោយ"
  56,50,"ពិតជានឹងត្រូវបានគេប្រមូលផ្តុំទៅកាន់ទីណាត់មួយនាថ្ងៃដែលត្រូវបានកំណត់។"
