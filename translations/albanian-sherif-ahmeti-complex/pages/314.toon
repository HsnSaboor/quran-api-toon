quran[14]{c,v,t}:
  20,38,Atëherë kur nënën tënde e frymëzuam me atë që nuk kuptohet ndryshe pos me inspirim (me frymëzim - shpallje)
  20,39,"(Ne i thamë) \"Vëre atë (fëmijë, Musain) në arkë, e mandej hidhe në lumë e lumi e hedhë në breg, atë e merr armiku Im dhe i tij. E nga ana Ime mbolla (në zemra të njerëzve) dashuri ndaj teje, e që të edukoheshe nën mbikëqyrjen Time"
  20,40,"Kur motra jote ecte (të përcillte) e thoshte: \"A doni t´ju tregoj atë që do të kujdeset për të?\" E Ne të kthyem te nëna jote, që të gëzohej ajo e të mos mbetej e pikëlluar. Ti e pate mbytur një njeri, e Ne të shpëtuam nga mërzia dhe të sprovuan me sprova"
  20,41,Dhe Unë të zgjodha ty për shpalljen Time
  20,42,"Shko me argumentet e Mia, ti dhe vëllai yt, e mos e hiqni prej kujdesit të përmendurit ndaj Meje"
  20,43,"Shkoni që të dy te faraoni, se ai vërtet e ka tepruar"
  20,44,"Atij i thuani fjalë të buta, ndoshta ai mendohet a frikësohet"
  20,45,"Ata të dy thanë: \"Zoti ynë, ne kemi frikë se do të na ndëshkojë menjëherë ose do t´i kalojë kufijtë kundër nesh"
  20,46,"Ai (All-llahu) tha: \"Mos u frikësoni, se Unë (me ndihmën Time) jam me ju, dëgjoj (ç´do t´ju thotë) dhe shoh (ç´do të bëjë me ju)"
  20,47,"I shkoni e i thuani atij: \"Ne jemi që të dy të dërguar të Zotit tënd, lëshoi beni israilët të vijnë me ne, e mos i mundo! Ne të kemi ardhur me argumente nga Zoti yt, e shpëtimi është për atë që ndjek rrugën e drejtë"
  20,48,Ne na është thënë se dënimi është për atë që gënjen (të dërguarit) dhe ia kthen shpinën besimit
  20,49,"Ai (faraoni) tha: \"E kush është Zoti i juve dyve, o Musa"
  20,50,"(Musai) Tha: \"Zoti ynë është Ai që çdo sendi i dha formën e vet, pastaj e udhëzoi atë"
  20,51,"Ai tha: \"Si është gjendja e popujve të mëparshëm"