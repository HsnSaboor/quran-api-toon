quran[11]{c,v,t}:
  12,53,"Unë nuk e shfajësoj veten time, pse epshi është shumë nxitës për të keqen, përveç atë që ka mëshiruar Zoti im, se Zoti im është që falë e mëshiron shumë"
  12,54,"Mbreti tha: \"Ma sillni mua atë, thjeshtë ta veçoj për veten time!\" (Ia sollën Jusufin) E pasi që bisedoi me të tha: \"Tash ti ke te na pozitë dhe je i besueshëm"
  12,55,"Ai (Jusufi) tha: \"Më cakto mua përgjegjës të depove të vendit, unë jam besnik i dijshëm"
  12,56,"Dhe kështu Ne Jusufit i dhamë pozitë në vend (në Egjipt) zinte vend aty ku dëshironte. Ne e pajisim me të mirat tona atë që duam, e Ne nuk ua humbim shpërblimin punëmirëve"
  12,57,"Po shpërblimi i botës tjetër, gjithsesi është shumë më i mirë për ata që besuan dhe ata që u frikësuan dhe u ruajtën"
  12,58,"Dhe (pas një kohe) vijnë vëllezërit e Jusufit e hynë tek ai, e ai i njohtu, ndërsa ata nuk e njihnin"
  12,59,"E pasi i furnizoi me të gjithë artikujt e nevojshëm (me barë drithi për të cilin kishin ardhur, etj), u tha: \"Më sillni një vëlla tuajin që e keni nga baba, a nuk e vëreni se unë vërtet u plotësoj barrën (peshojën) dhe se unë jam mikpritësi më i mirë"
  12,60,"E nëse nuk ma sillni atë (vëllain), Ju nuk do të merrni tek unë barë drithi (për ushqim), e as mos iu afroni (vendit tim)"
  12,61,"Ata thanë: \"Ne do të përpiqemi për të (për ta marrë) te babai i tij dhe gjithsesi ne do ta bëjmë atë"
  12,62,"Ai (Jusufi) djelmoshave të tij shërbëtorë u tha: \"Vëndojeni mallin e tyre (barrën që e kishin sjellë për të blerë drith) në barrët e tyre, ashtu që kur të kthehen te familja e tyre (t´i hapin barrët) ta njohin, e ndoshta do të kthehen sërish te ne"
  12,63,"E kur u kthyen te babai i tyre thanë \"O baba ynë, po na ndalohet barra (drithi), lejoni të vijë me ne vëllai ynë (Binjamini) që të marrim ushqim, e ne do ta ruajmë atë (nga çdo e keqe)"