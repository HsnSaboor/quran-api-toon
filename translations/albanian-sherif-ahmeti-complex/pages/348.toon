quran[15]{c,v,t}:
  23,90,"Por jo, Ne ua sollëm atyre të vërtetën, e megjithatë, ata jetojnë me gënjeshtra (duke adhuruar idhuj)"
  23,91,"All-llahu nuk ka marrë për Vete kurrfarë fëmijë (as nga engjëjt, e as nga njerëzit), nuk ka me Të ndonjë zot tjetër, pse (sikur të kishte zot tjetër), atëherë secili zot do të veçohej me atë që ka krijuar, dhe do të dominonin njëri mbi tjetrin! I lartë, i"
  23,92,"Ai e di të fshehtën e të dukshmen, Ai është larg atyre që ata ia shoqërojnë"
  23,93,"Thuaj: \"Zoti im, po qe se patjetër do të më tregosh atë (dënim) që ua premtove atyre"
  23,94,"Zoti im, mos më fut pra, mua tek ai popull zullumqar"
  23,95,"Në të vërtetë, Ne kemi fuqi të ta tregojmë ty atë që ua kemi premtuar atyre"
  23,96,Ti të keqen kthe me më të mirën. Ne e dimë më së miri atë që shpifin ata
  23,97,"Dhe thuaj: \"O Zot i im, unë mbrohem me Ty prej cytjeve të djajve"
  23,98,Dhe mbështetem te Ti që ata të mos më afrohen
  23,99,"E kur ndonjërit prej tyre i vjen vdekja, ai thotë: \"O Zoti im, më kthe"
  23,100,"që të bëj vepra të mira e ta kompensoj atë që lëshova!\" Kurrsesi, (kthim nuk ka) e kjo është vetëm fjalë që e thotë ai, e ata kanë para tyre një perde (distancë periodike) deri në ditën kur ringjallen"
  23,101,"E kur i fryhet surit (herën e dytë), atëherë, në atë ditë nuk do të ketë lidhje familjare mes tyre e as që do të pyesë kush për njëri-tjetrin"
  23,102,"E kujt i peshojnë më rëndë peshojat (veprat e mira), ata janë të shpëtuarit"
  23,103,"Ndërsa, atyre që u peshojnë lehtë peshojat (veprat e mira), ata janë që humbën vetveten dhe janë në xhehennem përgjithmonë"
  23,104,Zjarri do t´ua djegë atyre fytyrat dhe do të duken shumë të shëmtuar brenda tij