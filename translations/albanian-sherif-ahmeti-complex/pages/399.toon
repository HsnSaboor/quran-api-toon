quran[7]{c,v,t}:
  29,24,"Po përgjigjja e popullit të tij nuk ishte tjetër vetëm të thonë: \"Mbyteni atë (Ibrahimin) ose digjnie!\" Mirëpo, All-llahu e shpëtoi atë prej zjarrit. Për një popull që beson, këtu vërtet ka fakte bindëse"
  29,25,"Ai (Ibrahimi) tha: \"Ju përqafuat, veç All-llahut, idhuj vetëm sa për bashkëjetesë mes jush në jetën e kësaj bote, e në ditën e kijametit (ndryshon gjendja) ju do të refuzoni njëri-tjetrin; fundi juaj është zjarri, për ju nuk do të ketë ndihmëtarë"
  29,26,"Atij (Ibrahimit) i besoi Luti, e ai (Ibrahimi) tha: \"Unë shpërngulem atje ku më udhëzoi Zoti im, Ai është i gjithfuqishmi, i urti"
  29,27,"Dhe Ne ia dhuruam atij Is´hakun dhe Jakubin, e në pasardhësit e tij shpallëm pejgamberllëkun dhe librin e shenjtë (librat e shpallur), atij i dhamë shpërblimin në këtë botë, kurse në botën tjetër do të jetë ndër të mirët e përsosur"
  29,28,"(Dërguam) Edhe Lutin, i cili popullit të vet i tha: \"Ju bëni aq punë të shëmtuar sa askush para jush nga tërë bota nuk e ka bërë"
  29,29,"Ju jeni që kontaktoni me meshkujt, që sulmoni njerëzit në rrugë, që në vendtubimet tuaja bëni punë të ndyta. Përgjigjja e popullit të tij nuk ishte tjetër vetëm të thonë: \"Nëse e thua të vërtetën, na sill dënimin nga All-llahu"
  29,30,"Ai tha: \"O Zoti im, më ndihmo kundër popullit të prishur"