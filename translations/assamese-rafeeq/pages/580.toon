quran[25]{c,v,t,f}:
  76,26,"আৰু ৰাতিৰ একাংশত তেওঁৰ প্ৰতি ছাজদাৱনত হোৱা, লগতে ৰাতিত দীৰ্ঘ সময়লৈকে তেওঁৰ পৱিত্ৰতা ঘোষণা কৰা তথা তাছবীহ পাঠ কৰা।",""
  76,27,"নিশ্চয় সিহঁতে পৃথিৱীৰ জীৱনক ভালপায় আৰু সিহঁতে সিহঁতৰ সন্মুখৰ কঠিন দিৱসটোক উপেক্ষা কৰে।",""
  76,28,"আমিয়েই সিহঁতক সৃষ্টি কৰিছোঁ আৰু সিহঁতৰ গঠন সুদৃঢ় কৰিছোঁ। আমি যেতিয়াই ইচ্ছা কৰিম তেতিয়াই সিহঁতৰ স্থানত সিহঁতৰ দৰেই (বেলেগ কোনো জাতিক) আনি পৰিবৰ্তন কৰি দিম।",""
  76,29,"নিশ্চয় এইটো এটা উপদেশ; এতেকে যিয়ে ইচ্ছা কৰে সি যেন তাৰ প্ৰতিপালকৰ ফালে উভতি অহাৰ পথ বাচি লয়।",""
  76,30,"আৰু আল্লাহে ইচ্ছা নকৰিলে তোমালোকে ইচ্ছা কৰিবলৈ সক্ষম নহ’বা; নিশ্চয় আল্লাহ মহাজ্ঞানী, প্ৰজ্ঞাময়।",""
  76,31,"তেওঁ যাক ইচ্ছা কৰে তাকেই তেওঁৰ ৰহমতৰ অন্তৰ্ভুক্ত কৰে, আৰু যালিমসকলৰ বাবে তেওঁ প্ৰস্তুত কৰি ৰাখিছে যন্ত্ৰণাদায়ক শাস্তি।",""
  77,1,"শপত কল্যাণস্বৰূপ প্ৰেৰিত বতাহৰ,",""
  77,2,"তাৰ পিছত প্ৰচণ্ড বেগত প্ৰবাহিত ধুমুহাৰ,",""
  77,3,"শপত প্ৰচণ্ডভাৱে (মেঘপূঞ্জ) সঞ্চালনকাৰীৰ,",""
  77,4,"তাৰ পিছত সুস্পষ্টৰূপে পাৰ্থক্যকাৰীৰ,",""
  77,5,"তাৰ পিছত সিহঁতৰ, যিসকলে মানুহৰ অন্তৰত উপদেশ পৌঁচাই দিয়ে---",""
  77,6,"ওজৰ-আপত্তি দূৰ কৰিবলৈ অথবা সতৰ্ক কৰিবলৈ,",""
  77,7,"নিশ্চয় তোমালোকক যি প্ৰতিশ্ৰুতি দিয়া হৈছে সেইটো অৱশ্যে সংঘটিত হ’ব।",""
  77,8,"যেতিয়া নক্ষত্ৰৰাজি আলোহীন হ’ব,",""
  77,9,"আৰু যেতিয়া আকাশখন বিদীৰ্ণ হ’ব,",""
  77,10,"আৰু যেতিয়া পৰ্বতসমূহক চূৰ্ণ-বিচূৰ্ণ কৰা হ’ব,",""
  77,11,"আৰু যেতিয়া ৰাছুলসকলক নিৰ্ধাৰিত সময়ত উপস্থিত কৰা হ’ব,",""
  77,12,"কোনটো দিৱসৰ বাবে এইবোৰ স্থগিত ৰখা হৈছে?",""
  77,13,"বিচাৰ দিৱসৰ বাবে।",""
  77,14,"আৰু কিহে তোমাক জনাব বিচাৰ দিৱস কি?",""
  77,15,"সেইদিনা ধ্বংস অনিবাৰ্য অস্বীকাৰকাৰীসকলৰ বাবে,",""
  77,16,"আমি পূৰ্বৱৰ্তীসকলক ধ্বংস কৰা নাইনে?",""
  77,17,"তাৰ পিছত পৰবৰ্তীসকলকো সিহঁতৰ অনুগামী বনাম।",""
  77,18,"অপৰাধীবিলাকৰ লগত আমি এনেকুৱা আচৰণেই কৰোঁ।",""
  77,19,"সেইদিনা ধ্বংস অনিবাৰ্য অস্বীকাৰকাৰীসকলৰ বাবে,",""
