quran[26]{c,v,t,f}:
  53,1,"শপত নক্ষত্ৰৰ, যেতিয়া ই অস্তমিত হয়,",""
  53,2,"তোমালোকৰ সঙ্গী বিভ্ৰান্ত হোৱা নাই, আৰু বিপথগামীও হোৱা নাই,",""
  53,3,"আৰু তেওঁ মনে সজা কথা নকয়।",""
  53,4,"এয়া হৈছে কেৱল অহী, যিটো তেওঁৰ প্ৰতি অহীৰূপে প্ৰেৰণ কৰা হয়,",""
  53,5,"তেওঁক শিক্ষা দান কৰে, প্ৰবল শক্তিধৰ (ফিৰিস্তা জিব্ৰীলে),",""
  53,6,"সৌন্দৰ্যপূৰ্ণ সত্ত্বা। তাৰ পিছত তেওঁ স্থিৰ হৈছিল,",""
  53,7,"আৰু তেওঁ আছিল ঊৰ্দ্ধদিগন্তত,",""
  53,8,"তাৰ পিছত তেওঁ (ৰাছুলৰ) নিকটৱৰ্তী হ’ল, অতি নিকটৱৰ্তী,",""
  53,9,"ফলত উভয়ৰ মাজত দুখন ধেনুৰ দুৰত্ব ৰ’ল, অথবা তাতোকৈ কম।",""
  53,10,"তেতিয়া আল্লাহে তেওঁৰ বান্দাৰ প্ৰতি যি অহী কৰিবলগীয়া আছিল সেয়া অহী কৰিলে।",""
  53,11,"তেওঁ যি দেখিছে, তেওঁৰ অন্তৰে সেইবোৰক অস্বীকাৰ কৰা নাই;",""
  53,12,"তেওঁ যি দেখিছে, সেই সম্পৰ্কে তোমালোকে তেওঁৰ লগত বিতৰ্ক কৰিবা নেকি?",""
  53,13,"আৰু নিশ্চয় তেওঁক তেওঁ আৰু এবাৰ দেখিছিল।",""
  53,14,"ছিদৰাতুল মুনতাহাৰ ওচৰত,",""
  53,15,"যাৰ ওচৰত জান্নাতুল মা’ওৱা অৱস্থিত।",""
  53,16,"যেতিয়া ছিদৰাই যি আচ্ছাদিত কৰাৰ সেয়া আচ্ছাদিত কৰিছিল,",""
  53,17,"তেওঁৰ দৃষ্টি বিভ্ৰম হোৱা নাই, আৰু সীমাও অতিক্ৰম কৰা নাই।",""
  53,18,"নিশ্চয় তেওঁ নিজ প্ৰতিপালকৰ কিছুমান মহান নিদৰ্শনাৱলী দেখিছিল;",""
  53,19,"এতেকে তোমালোকে লাত আৰু উজ্ঝা সম্পৰ্কে কি কোৱা?",""
  53,20,"আৰু তৃতীয় আন এটা মানাত সম্পৰ্কে?",""
  53,21,"এইটো কেনে ধৰণৰ কথা, তোমালোকৰ বাবে পুত্ৰ সন্তান আৰু আল্লাহৰ বাবে কন্যা সন্তান?",""
  53,22,"তেনেহ’লে এয়া দেখোন এটা অসঙ্গত বণ্টন।",""
  53,23,"দৰাচলতে এইবোৰ কিছুমান নামৰ বাহিৰে আন একো নহয়, যিবোৰ নাম তোমালোকে আৰু তোমালোকৰ পিতৃপুৰুষসকলে নিজেই ৰাখিছা, যাৰ সমৰ্থনত আল্লাহে কোনো দলীল-প্ৰমাণ অৱতীৰ্ণ কৰা নাই। সিহঁতে কেৱল অনুমান আৰু নিজৰ প্ৰবৃত্তিৰহে অনুসৰণ কৰে, অথচ নিশ্চয় সিহঁতৰ ওচৰলৈ সিহঁতৰ প্ৰতিপালকৰ তৰফৰ পৰা হিদায়ত আহি পৰিছে।",""
  53,24,"মানুহে যি বিচাৰে সেইটোৱে সি পায়নে?",""
  53,25,"প্ৰকৃততে আখিৰাত আৰু দুনিয়া আল্লাহৰেই।",""
  53,26,"আৰু আকাশসমূহত অসংখ্য ফিৰিস্তা আছে, যিসকলৰ মধ্যস্থতা কোনো কামত নাহিব, কিন্তু আল্লাহে যাক ইচ্ছা কৰে আৰু যাৰ প্ৰতি তেওঁ সন্তুষ্ট হয় তাক অনুমতি দিলে (তাৰ বিষয়টো সুকীয়া)।",""
