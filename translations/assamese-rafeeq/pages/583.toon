quran[25]{c,v,t,f}:
  78,31,"নিশ্চয় মুত্তাক্বীসকলৰ বাবে আছে সফলতা।",""
  78,32,"উদ্যানসমূহ আৰু নানা ধৰণৰ আঙুৰ।",""
  78,33,"আৰু সমবয়সীয়া উদ্ভিন্ন নৱ-যুৱতী তৰুণী।",""
  78,34,"আৰু পৰিপূৰ্ণ পানপাত্ৰ।",""
  78,35,"তাত তেওঁলোকে কোনো অনৰ্থক কথা আৰু মিছা বাক্যও শুনা নাপাব।",""
  78,36,"(এয়া হ’ব তেওঁলোকৰ বাবে) আপোনাৰ প্ৰতিপালকৰ ফালৰ পৰা পুৰস্কাৰ, যথোচিত দান।",""
  78,37,"যিজন আকাশসমূহ আৰু পৃথিৱী তথা এই দুয়োৰে মাজত থকা সকলোৰে প্ৰতিপালক, পৰম কৰুণাময়, তেওঁৰ ওচৰত আবেদন-নিবেদন কৰিব পৰা শক্তি সিহঁতৰ কাৰো নাথাকিব।",""
  78,38,"সেইদিনা ৰূহ আৰু ফিৰিস্তাসকলে শাৰীবদ্ধভাৱে থিয় হ’ব; ৰহমানে যাক অনুমতি দিব তাৰ বাহিৰে কোনেও কথা ক’ব নোৱাৰিব, আৰু তেওঁ সঠিক কথাহে ক’ব।",""
  78,39,"এই দিৱসটো সত্য, এতেকে যাৰ ইচ্ছা সি তাৰ প্ৰতিপালকৰ ওচৰত আশ্ৰয় গ্ৰহণ কৰক।",""
  78,40,"নিশ্চয় আমি তোমালোকক অতি নিকটৱৰ্তী শাস্তি সম্পৰ্কে সতৰ্ক কৰিলোঁ। যিদিনা মানুহে নিজৰ কৃতকৰ্ম দেখিবলৈ পাব আৰু কাফিৰে ক’ব, হায়! মই যদি মাটিত পৰিণত হ'লোঁহেঁতেন।",""
  79,1,"শপত নিৰ্মমভাৱে উৎপটনকাৰীসকলৰ।",""
  79,2,"শপত মৃদুভাৱে বন্ধনমূক্তকাৰীসকলৰ।",""
  79,3,"শপত তীব্ৰগতিত সাঁতুৰি ফুৰাসকলৰ।",""
  79,4,"আৰু দ্ৰুতগতিত আগবাঢ়ি যোৱাসকলৰ।",""
  79,5,"তাৰ পিছত যাৱতীয় কাম নিৰ্বাহকাৰীসকলৰ।",""
  79,6,"সেইদিনা কম্পনকাৰীয়ে প্ৰকম্পিত কৰিব।",""
  79,7,"তাক অনুসৰণ কৰিব পৰবৰ্তী কম্পনকাৰীয়ে।",""
  79,8,"সেইদিনা কিছুমান হৃদয়, ভয়ত সন্ত্ৰস্ত হ’ব।",""
  79,9,"সিহঁতৰ দৃষ্টিসমূহ আতংকিত হৈ নত হ’ব।",""
  79,10,"সিহঁতে কয়, ‘আমি আকৌ আগৰ অৱস্থালৈ উভতি যামনে?",""
  79,11,"যেতিয়া আমি চূৰ্ণবিচূৰ্ণ অস্থিত পৰিণত হম’?",""
  79,12,"সিহঁতে কয়, ‘যদি এইটোৱে হয় তেন্তে এইটো এটা ক্ষতিকৰ প্ৰত্যাৱৰ্তন’।",""
  79,13,"প্ৰকৃততে এইটো এটা মহাগৰ্জন মাত্ৰ।",""
  79,14,"তৎক্ষণাত ভূ-পৃষ্ঠত সিহঁতৰ আবিৰ্ভাৱ হ’ব।",""
  79,15,"মূছাৰ ঘটনা সম্পৰ্কে তুমি অৱগত হৈছানে?",""
