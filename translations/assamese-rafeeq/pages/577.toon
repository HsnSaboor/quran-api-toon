quran[28]{c,v,t,f}:
  74,48,"এতেকে চুপাৰিছকাৰীসকলৰ চুপাৰিছে সিহঁতৰ কোনো উপকাৰ নকৰিব।",""
  74,49,"এতেকে সিহঁতৰ কি হৈছে, কিয় সিহঁতে উপদেশ বাণীৰ পৰা বিমুখ হৈছে?",""
  74,50,"সিহঁত যেনিবা ভীত-সন্ত্ৰস্ত পলায়নৰত বনৰীয়া গাধ।",""
  74,51,"যিবোৰে সিংহৰ ভয়ত পলায়ন কৰিছে।",""
  74,52,"বৰং সিহঁতৰ মাজৰ প্ৰত্যেক ব্যক্তিয়েই কামনা কৰে যে তাক উন্মুক্ত গ্ৰন্থ প্ৰদান কৰা হওক।",""
  74,53,"কেতিয়াও নহয়, বৰং সিহঁতে আখিৰাতক ভয় নকৰে।",""
  74,54,"কেতিয়াও নহয়, নিশ্চয় এই কোৰআন সকলোৰে বাবে উপদেশবাণী।",""
  74,55,"গতিকে যিয়ে ইচ্ছা কৰিব সি উপদেশ গ্ৰহণ কৰিব,",""
  74,56,"আৰু আল্লাহৰ ইচ্ছা অবিহনে কোনোৱেই উপদেশ গ্ৰহণ কৰিব নোৱাৰে, একমাত্ৰ তেৱেঁই ভয়ৰ যোগ্য, কেৱল তেওঁৰেই তাক্বৱা অৱলম্বন কৰা, আৰু তেৱেঁই ক্ষমা কৰাৰ অধিকাৰী।",""
  75,1,"মই শপত কৰিছোঁ ক্বিয়ামতৰ দিৱসৰ,",""
  75,2,"মই আৰু শপত কৰিছোঁ আত্মনিন্দাকাৰী আত্মাৰ,",""
  75,3,"মানুহে ভাবে নেকি যে, আমি কেতিয়াও তাৰ অস্থিসমূহ একত্ৰিত কৰিব নোৱাৰিম?",""
  75,4,"কিয় নোৱাৰিম, আমি তাৰ আঙুলিৰ অগ্ৰভাগসমূহকো (পাববোৰকো) পুনৰ্বিন্যস্ত কৰিবলৈ সক্ষম।",""
  75,5,"বৰং মানুহে ভৱিষ্যতেও পাপকৰ্ম কৰিবলৈ ইচ্ছুক।",""
  75,6,"সি প্ৰশ্ন কৰে, ক্বিয়ামত দিৱস কেতিয়া আহিব?",""
  75,7,"এতেকে যেতিয়া চকু স্থিৰ হৈ যাব,",""
  75,8,"আৰু চন্দ্ৰ জ্যোতিবিহীন হৈ পৰিব,",""
  75,9,"আৰু যেতিয়া সূৰ্য আৰু চন্দ্ৰক একত্ৰিত কৰা হ’ব-",""
  75,10,"সেইদিনা মানুহে ক’ব, ‘আজি পলাবলৈ স্থান ক’ত’?",""
  75,11,"কেতিয়াও নহয়, কোনো আশ্ৰয়স্থল নাই।",""
  75,12,"সেইদিনা ঠাই হ’ব কেৱল তোমাৰ প্ৰতিপালকৰ ওচৰত।",""
  75,13,"সেইদিনা মানুহক অৱহিত কৰোৱা হ’ব, সি আগলৈ কি পঠিয়াইছিল আৰু পিছফালে কি থৈ আহিছে।",""
  75,14,"বৰং মানুহে নিজেই নিজৰ বিষয়ে সম্যক অৱগত,",""
  75,15,"যদিও সি নানা অজুহাত দেখুৱায়।",""
  75,16,"ততাতৈয়াকৈ অহী আয়ত্ত্ব কৰাৰ বাবে তুমি তোমাৰ জিভাক দ্ৰুত সঞ্চালন নকৰিবা।",""
  75,17,"নিশ্চয় ইয়াৰ সংৰক্ষণ আৰু পাঠ কৰোৱাৰ দায়িত্ব আমাৰেই।",""
  75,18,"এতেকে আমি যেতিয়া (জিব্ৰীলৰ মাধ্যমত) ইয়াক পাঠ কৰোঁ তুমি তেতিয়া সেই পাঠৰ অনুসৰণ কৰিবা,",""
  75,19,"তাৰ পিছত ইয়াৰ বৰ্ণনাৰ দায়িত্বও নিশ্চিতভাৱে আমাৰেই।",""
