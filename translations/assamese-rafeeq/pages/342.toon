quran[17]{c,v,t,f}:
  23,1,"নিশ্চয় মুমিনসকল সফল হৈছে,",""
  23,2,"যিসকল নিজৰ চালাতৰ ক্ষেত্ৰত ভীতি-অৱনত,",""
  23,3,"আৰু যিসকল অসাৰ কথা-বতৰাৰ পৰা বিমুখ,",""
  23,4,"আৰু যিসকল যাকাতৰ ক্ষেত্ৰত সক্ৰিয়,",""
  23,5,"আৰু যিসকল নিজৰ যৌনাঙ্গসমূহৰ হিফাজতকাৰী,",""
  23,6,"কিন্তু তেওঁলোকৰ পত্নী অথবা অধিকাৰভুক্ত দাসীৰ বাহিৰে, এনে ক্ষেত্ৰত তেওঁলোক নিন্দনীয় নহ’ব--",""
  23,7,"কিন্তু যিসকলে ইয়াৰ বাহিৰে আনক কামনা কৰে, সিহঁতেই হৈছে সীমালঙ্ঘনকাৰী।",""
  23,8,"আৰু যিসকলে নিজৰ আমানত আৰু প্ৰতিশ্ৰুতি ৰক্ষা কৰে,",""
  23,9,"আৰু যিসকলে নিজৰ চালাতত থাকে যত্নৱান,",""
  23,10,"তেওঁলোকেই হ’ব উত্তৰাধিকাৰী--",""
  23,11,"তেওঁলোকে উত্তৰাধিকাৰী হ’ব ফিৰদাউছৰ, য’ত তেওঁলোক স্থায়ী হ’ব।",""
  23,12,"নিশ্চয় আমি মানুহক সৃষ্টি কৰিছোঁ মাটিৰ উপাদানৰ পৰা,",""
  23,13,"তাৰ পিছত আমি তাক স্থাপন কৰোঁ শুক্ৰবিন্দুৰূপে এটা নিৰাপদ ভাণ্ডাৰত (জৰায়ুত);",""
  23,14,"তাৰ পিছত আমি শুক্ৰবিন্দুক আলাকাত পৰিণত কৰোঁ, পিছত আলাকাক পৰিণত কৰোঁ মাংসপিণ্ডত, মাংসপিণ্ডক পৰিণত কৰোঁ অস্থিত, তাৰ পিছত অস্থিক ঢাকি দিওঁ মাংসৰে, অৱশেষত আমি তাক গঢ়ি তোলোঁ আন এটা সৃষ্টিৰূপে। এতেকে (চোৱা) সৰ্বোত্তম স্ৰষ্টা আল্লাহ কিমান বৰকতময়!",""
  23,15,"ইয়াৰ পিছত নিশ্চয় তোমালোকে মৃত্যুবৰণ কৰিবা,",""
  23,16,"তাৰ পিছত কিয়ামতৰ দিনা তোমালোকক নিশ্চয় উত্থিত কৰা হ’ব।",""
  23,17,"আৰু নিশ্চয় আমি তোমালোকৰ ওপৰত সৃষ্টি কৰিছোঁ সাতখন আকাশ আৰু আমি সৃষ্টি সম্পৰ্কে কদাপিও উদাসীন নহয়,",""
