quran[34]{c,v,t,f}:
  56,17,"তেওঁলোকৰ আশে-পাশে ঘূৰি-ফুৰিব চিৰ কিশোৰসকল,",""
  56,18,"প্ৰবাহিত নিজৰাৰ সুৰাপূৰ্ণ পানপাত্ৰ আৰু পিয়লাবোৰ লৈ,",""
  56,19,"সেই সুৰা সেৱন কৰিলে তেওঁলোকৰ মূৰ নুঘুৰায় আৰু তেওঁলোক জ্ঞানহাৰাও নহ’ব--",""
  56,20,"আৰু (ঘূৰি ফুৰিব) তেওঁলোকৰ পছন্দনীয় ফল-মূল লৈ,",""
  56,21,"আৰু তেওঁলোকৰ ৰুচি অনুযায়ী চৰাইৰ মাংস লৈ।",""
  56,22,"আৰু তেওঁলোকৰ বাবে থাকিব মৃগনয়নী (ডাঙৰ চকুবিশিষ্টা) হুৰ,",""
  56,23,"যেনিবা সিহঁত সুৰক্ষিত মুকুতাহে,",""
  56,24,"তেওঁলোকে যি আমল কৰিছিল তাৰ পুৰস্কাৰস্বৰূপে।",""
  56,25,"তাত তেওঁলোকে কোনো অলাগতীয়াল কথা আৰু কোনো পাপবাক্য শুনিবলৈ নাপাব,",""
  56,26,"শুনিব কেৱল ছালাম আৰু ছালাম (শান্তি বাক্য)।",""
  56,27,"আৰু সোঁফালৰ দল; কিমান যে ভাগ্যৱান সোঁফালৰ দলটো!",""
  56,28,"তেওঁলোকে থাকিব এনে উদ্যানত, য’ত আছে কাঁইটবিহীন বগৰী গছ,",""
  56,29,"আৰু থোকেৰে ভৰা কল গছ,",""
  56,30,"আৰু সম্প্ৰসাৰিত ছাঁ,",""
  56,31,"আৰু সদায় প্ৰবাহমান পানী,",""
  56,32,"আৰু প্ৰচুৰ ফল-মূল,",""
  56,33,"যিবোৰ শেষ নহ'ব আৰু নিষিদ্ধও নহ’ব।",""
  56,34,"লগতে (তেওঁলোক থাকিব) সুউচ্চ শয্যাসমূহত;",""
  56,35,"নিশ্চয় আমি সিহঁতক (হুৰসকলক) সৃষ্টি কৰিছোঁ বিশেষৰূপত---",""
  56,36,"তাৰ পিছত সিহঁতক কুমাৰী বনাইছোঁ,",""
  56,37,"নিজ স্বামীৰ প্ৰতি আসক্ত আৰু সমবয়সীয়া,",""
  56,38,"সোঁফালৰ লোকসকলৰ বাবে।",""
  56,39,"বহুসংখ্যক হ’ব পূৰ্বৱৰ্তীসকলৰ মাজৰ পৰা;",""
  56,40,"আৰু বহুসংখ্যক হ'ব পৰবৰ্তীসকলৰ মাজৰ পৰা।",""
  56,41,"আনহাতে বাওঁফালৰ দল, কিমান যে দুৰ্ভগীয়া বাওঁফালৰ দলটো!",""
  56,42,"সিহঁত থাকিব অত্যন্ত উষ্ণ বায়ু আৰু উত্তপ্ত উতলা পানীত,",""
  56,43,"আৰু অতি ক'লা ধোঁৱাৰ ছাঁত,",""
  56,44,"যিটো শীতলো নহয় আৰু আৰামদায়কো নহয়।",""
  56,45,"নিশ্চয় সিহঁত ইতিপূৰ্বে ভোগ-বিলাসত মগ্ন আছিল,",""
  56,46,"আৰু সিহঁত অবিৰামভাৱে লিপ্ত আছিল জঘন্য পাপকৰ্মত।",""
  56,47,"আৰু সিহঁতে কৈছিল, ‘আমি যেতিয়া মৃত্যু হৈ মাটি আৰু হাড়ত পৰিণত হ'ম, তেতিয়াও আমাক পুনৰুত্থিত কৰা হ’বনে’?",""
  56,48,"‘আৰু আমাৰ পিতৃ-পুৰুষ সকলোকো’?",""
  56,49,"কোৱা, ‘নিশ্চয় পূৰ্বৱৰ্তীসকলকো আৰু পৰবৰ্তীসকলকো--",""
  56,50,"সকলোকে একত্ৰিত কৰা হ’ব এটা নিৰ্ধাৰিত দিনৰ নিৰ্দিষ্ট সময়ত’।",""
