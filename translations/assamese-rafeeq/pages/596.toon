quran[26]{c,v,t,f}:
  92,15,"তাত প্ৰৱেশ কৰিব কেৱল সেই ব্যক্তি, যিজন হ’ব চৰম দুৰ্ভগীয়া,",""
  92,16,"যিয়ে অস্বীকাৰ কৰিছে আৰু মুখ ঘূৰাই লৈছে।",""
  92,17,"আৰু ইয়াৰ পৰা দুৰৈত ৰখা হ’ব পৰম মুত্তাক্বী ব্যক্তিক,",""
  92,18,"যিয়ে আত্মশুদ্ধিৰ বাবে নিজৰ সম্পদ দান কৰে,",""
  92,19,"আৰু তাৰ প্ৰতি কাৰো এনে অনুগ্ৰহ নাই যাৰ প্ৰতিদান দিব লাগিব,",""
  92,20,"কেৱল তাৰ মহান প্ৰতিপালকৰ সন্তুষ্টিৰ প্ৰত্যাশাত;",""
  92,21,"আৰু অনতিপলমে তেওঁ সন্তুষ্টি লাভ কৰিব।",""
  93,1,"পূৰ্বাহ্নৰ শপত,",""
  93,2,"শপত ৰাতিৰ, যেতিয়া ই অন্ধকাৰাচ্ছন্ন হয়।",""
  93,3,"তোমাৰ প্ৰতিপালকে তোমাক পৰিত্যাগ কৰা নাই আৰু অসন্তুষ্টও হোৱা নাই।",""
  93,4,"নিশ্চয় তোমাৰ পৰবৰ্তী সময়, পূৰ্বৱৰ্তী সময়তকৈ উত্তম।",""
  93,5,"নিশ্চয় অনতিপলমে তোমাৰ প্ৰতিপালকে তোমাক (এনেকুৱা) অনুগ্ৰহ প্ৰদান কৰিব, যাৰ ফলত তুমি সন্তুষ্ট হ’বা।",""
  93,6,"তেওঁ তোমাক অনাথ অৱস্থাত পোৱা নাছিলনে? তাৰ পিছত তেৱেঁই তোমাক আশ্ৰয় দিছে।",""
  93,7,"আৰু তেওঁ তোমাক পাইছিল পথহাৰা অৱস্থাত, তাৰ পিছত তেৱেঁই তোমাক পথনিৰ্দেশ দিছে।",""
  93,8,"আৰু তেওঁ তোমাক পাইছিল সম্বলহীন দৰিদ্ৰৰূপে, তাৰ পিছত তেৱেঁই তোমাক অভাৱমুক্ত কৰিছে।",""
  93,9,"এতেকে তুমি এতীমৰ (অনাথৰ) প্ৰতি কঠোৰ নহ’বা।",""
  93,10,"আৰু ভিখাৰীক ধমক নিদিবা।",""
  93,11,"আৰু তুমি তোমাৰ প্ৰতিপালকৰ অনুগ্ৰহৰ কথা প্ৰচাৰ কৰা।",""
  94,1,"আমি তোমাৰ (কল্যাণৰ) বাবে তোমাৰ বুকু প্ৰশস্ত কৰি দিয়া নাইনে?",""
  94,2,"আৰু আমি তোমাৰ পৰা তোমাৰ বোজা অপসাৰণ কৰা নাইনে?",""
  94,3,"যি বোজাই তোমাৰ পিঠি ভাঙি পেলাইছিল,",""
  94,4,"আৰু আমিয়েই তোমাৰ (মৰ্যাদা বৃদ্ধিৰ) বাবে তোমাৰ স্মৰণক সমুন্নত কৰিছোঁ।",""
  94,5,"এতেকে দুখৰ লগতেই আছে সুখ",""
  94,6,"নিশ্চয় দুখৰ লগতেই আছে সুখ।",""
  94,7,"এতেকে যেতিয়াই তুমি অৱসৰ পোৱা তেতিয়াই কঠোৰ ইবাদতত আত্মনিয়োগ কৰা।",""
  94,8,"আৰু তোমাৰ প্ৰতিপালকৰ প্ৰতি গভীৰ মনোযোগী হোৱা।",""
