quran[29]{c,v,t,f}:
  91,1,"শপত সূৰ্যৰ আৰু তাৰ পোহৰৰ,",""
  91,2,"শপত চন্দ্ৰৰ, যেতিয়া সূৰ্যৰ পিছত ইয়াৰ আবিৰ্ভাৱ হয়,",""
  91,3,"আৰু দিনৰ শপত, যেতিয়া ই সূৰ্যক প্ৰকাশ কৰে,",""
  91,4,"ৰাতিৰ শপত যেতিয়া ই সূৰ্যক আচ্ছাদিত কৰে,",""
  91,5,"শপত আকাশৰ আৰু সেই সত্ত্বাৰ যিজনে ইয়াক নিৰ্মাণ কৰিছে,",""
  91,6,"পৃথিৱীৰ শপত আৰু যিজনে ইয়াক বিস্তৃত কৰিছে,",""
  91,7,"শপত প্ৰাণৰ আৰু যিজনে ইয়াক সুবিন্যস্ত কৰিছে,",""
  91,8,"তাৰ পিছত ইয়াক তাৰ সৎকৰ্মৰ আৰু অসৎকৰ্মৰ জ্ঞান দান কৰিছে,",""
  91,9,"নিঃসন্দেহে সিয়েই সফল হৈছে যিয়ে নিজকে পৱিত্ৰ কৰিছে।",""
  91,10,"আৰু সিয়েই ব্যৰ্থ হৈছে, যিয়ে নিজকে কলুষিত কৰিছে।",""
  91,11,"ছামূদ সম্প্ৰদায়ে অবাধ্যতাবশতঃ (সত্যক) অস্বীকাৰ কৰিছিল।",""
  91,12,"যেতিয়া সিহঁতৰ মাজৰ দুৰ্ভগীয়া ব্যক্তিজন তৎপৰ হৈ উঠিছিল,",""
  91,13,"তেতিয়া আল্লাহৰ ৰাছুলে সিহঁতক কৈছিল, 'আল্লাহৰ উটজনীক আৰু তাইৰ পানী খোৱা সম্পৰ্কে সাৱধান হোৱা'।",""
  91,14,"কিন্তু সিহঁতে অস্বীকাৰ কৰিছিল আৰু উটজনীক বধ কৰিছিল। ফলত সিহঁতৰ প্ৰতিপালকে সিহঁতৰ পাপকৰ্মৰ বাবে সিহঁতক সমূলে ধ্বংস কৰি একাকাৰ কৰি দিছিল।",""
  91,15,"আৰু তেওঁ ইয়াৰ পৰিণামক কেতিয়াও ভয় নকৰে।",""
  92,1,"শপত ৰাতিৰ, যেতিয়া ই আচ্ছন্ন কৰে,",""
  92,2,"শপত দিনৰ, যেতিয়া ই উজ্জ্বল হয়,",""
  92,3,"আৰু শপত সেই সত্ত্বাৰ, যিজনে নৰ আৰু নাৰীক সৃষ্টি কৰিছে।",""
  92,4,"নিশ্চয় তোমালোকৰ কৰ্মপ্ৰচেষ্টা বিভিন্ন প্ৰকৃতিৰ।",""
  92,5,"এতেকে যিয়ে দান কৰে আৰু তাক্বৱা অৱলম্বন কৰে,",""
  92,6,"লগতে যি উত্তম তাক সত্য বুলি গ্ৰহণ কৰে,",""
  92,7,"শীঘ্ৰেই আমি তাৰ বাবে সুগম কৰি দিম (জান্নাতৰ) সহজ পথ।",""
  92,8,"আনহাতে যিয়ে কৃপণালি কৰে আৰু নিজকে স্বয়ংসম্পূৰ্ণ বুলি ভাবে,",""
  92,9,"লগতে যি উত্তম তাক অস্বীকাৰ কৰে,",""
  92,10,"শীঘ্ৰেই আমি তাৰ বাবে সুগম কৰি দিম (জাহান্নামৰ) কঠিন পৰিণামৰ পথ।",""
  92,11,"যেতিয়া সি ধ্বংস হ’ব, তেতিয়া তাৰ সম্পদ কোনো কামত নাহিব।",""
  92,12,"নিশ্চয় পথপ্ৰদৰ্শন কৰাটোৱে হৈছে আমাৰ কৰ্তব্য।",""
  92,13,"নিশ্চয় আমিয়েই পৰকাল আৰু ইহকালৰ মালিক।",""
  92,14,"এতেকে আমি তোমালোকক লেলিহান জুই সম্পৰ্কে সতৰ্ক কৰি দিছোঁ।",""
