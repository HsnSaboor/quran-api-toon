quran[30]{c,v,t,f}:
  74,18,"নিশ্চয় সি চিন্তা কৰিলে আৰু সিদ্ধান্ত গ্ৰহণ কৰিলে।",""
  74,19,"এতেকে সি ধ্বংস হওক! কেনেকৈ সি (এই) সিদ্ধান্ত গ্ৰহণ কৰিলে?",""
  74,20,"আকৌ সি ধ্বংস হওক! কেনেকৈ সি (এই) সিদ্ধান্ত গ্ৰহণ কৰিলে?",""
  74,21,"তাৰ পিছত সি লক্ষ্য কৰিলে।",""
  74,22,"তাৰ পিছত সি ভ্ৰুঁ কোচ খোৱালে আৰু মুখ বিকৃত কৰিলে।",""
  74,23,"তাৰ পিছত সি উভতিলে আৰু অহংকাৰ কৰিলে।",""
  74,24,"তাৰ পিছত সি ক’লে, ‘এয়া পূৰ্বৰে পৰা চলি অহা যাদুৰ বাহিৰে আন একো নহয়’,",""
  74,25,"‘এয়াতো মানুহৰেই কথা’।",""
  74,26,"অনতিপলমে মই তাক ছাক্বাৰত (জাহান্নামত) প্ৰৱেশ কৰাম।",""
  74,27,"আৰু কিহে তোমাক জনাব ছাক্বাৰ কি?",""
  74,28,"ই তাক (জীৱিত থাকিবলৈও) অৱকাশ নিদিব আৰু (মৃত্যু হ’বলৈও) এৰি নিদিব।",""
  74,29,"ই শৰীৰৰ ছাল জ্বলাই ক'লা কৰি দিব।",""
  74,30,"ছাক্বাৰৰ তত্ত্বাৱধানত আছে ঊনৈশজন (প্ৰহৰী)।",""
  74,31,"আৰু আমি কেৱল ফিৰিস্তাসকলকেই জাহান্নামৰ তত্ত্বাৱধায়ক বনাইছোঁ; আৰু কাফিৰসকলৰ পৰীক্ষাস্বৰূপেই আমি সিহঁতৰ সংখ্যা উল্লেখ কৰিছোঁ, যাতে কিতাবপ্ৰাপ্তসকলে দৃঢ় বিশ্বাস কৰে, আৰু মুমিনসকলৰ ঈমান বৃদ্ধি পায়, আৰু যাতে মুমিনসকলে সন্দেহ পোষণ নকৰে; তথা যাতে ইয়াৰ ফলত যিসকলৰ অন্তৰত ব্যাধি আছে সিহঁতে আৰু কাফিৰসকলে কয়, আল্লাহে এই (সংখ্যাৰ) উদাহৰণ দি কি বুজাব বিচাৰিছে? এনেকৈ আল্লাহে যাক ইচ্ছা কৰে পথভ্ৰষ্ট কৰে আৰু যাক ইচ্ছা কৰে তাকেই হিদায়ত প্ৰদান কৰে; আৰু তোমাৰ প্ৰতিপালকৰ সৈন্যবাহিনী সম্পৰ্কে তেওঁৰ বাহিৰে আন কোনোৱে নাজানে; আৰু জাহান্নামৰ এই উদাহৰণ মানুহৰ বাবে এটা উপদেশ মাত্ৰ।",""
  74,32,"কেতিয়াও নহয়, চন্দ্ৰৰ শপত,",""
  74,33,"শপত ৰাতিৰ, যেতিয়া ইয়াৰ অৱসান ঘটে,",""
  74,34,"প্ৰভাতৰ শপত, যেতিয়া ই আলোকোজ্জ্বল হয়-",""
  74,35,"নিশ্চয় জাহান্নাম হৈছে মহাবিপদসমূহৰ অন্যতম,",""
  74,36,"মানুহৰ বাবে সতৰ্ককাৰী-",""
  74,37,"তোমালোকৰ মাজৰ যিয়ে অগ্ৰসৰ হ’ব বিচাৰে অথবা পিছমুৱা হ’ব বিচাৰে তাৰ বাবে।",""
  74,38,"প্ৰত্যেক ব্যক্তি নিজৰ কৃতকৰ্মৰ বাবে দায়বদ্ধ,",""
  74,39,"কিন্তু সোঁপন্থী লোকসকলৰ বাহিৰে,",""
  74,40,"জান্নাতত তেওঁলোকে ইজনে সিজনক সুধিব,",""
  74,41,"অপৰাধীবিলাকৰ বিষয়ে,",""
  74,42,"কিহে তোমালোকক ছাক্বাৰত (জাহান্নামত) নিক্ষেপ কৰিছে?",""
  74,43,"সিহঁতে ক’ব, ‘আমি ছালাত আদায়কাৰীসকলৰ অন্তৰ্ভুক্ত নাছিলোঁ,",""
  74,44,"‘আৰু আমি দুখীয়াক খাদ্য দান কৰা নাছিলোঁ,",""
  74,45,"লগতে আমি অনৰ্থক আলোচনাকাৰীসকলৰ লগত বেহুদা আলচ কৰাত মগ্ন আছিলোঁ।",""
  74,46,"আৰু আমি প্ৰতিদান দিৱসক অস্বীকাৰ কৰিছিলোঁ,",""
  74,47,"অৱশেষত আমাৰ ওচৰত মৃত্যু আহি পালে’।",""
