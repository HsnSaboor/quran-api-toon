quran[16]{c,v,t,f}:
  50,36,"Na kaumu ngapi tuliziangamiza kabla yao walio kuwa na nguvu zaidi kuliko hawa! Nao walitanga tanga katika nchi nyingi. Je! Walipata pa kukimbilia? <sup>36</sup>","[36] Na wengi tumekwisha wateketeza kabla ya hawa wanao kadhibisha katika mataifa yaliyo kwisha pita. Wao walikuwa na nguvu na madaraka zaidi kuliko hawa. Wakaizunguka miji wakishughulika kuchungua na kutafuta. Je! Walipata pa kukimbilia wasiangamizwe?"
  50,37,"Hakika katika hayo upo ukumbusho kwa mwenye moyo au akatega sikio naye yupo anashuhudia. <sup>37</sup>","[37] Hakika kwa waliyo tendewa hao wa kaumu zilizo kwisha pita ni mawaidha kwa mwenye moyo wa kufahamu hakika ya mambo, au akasikiliza uwongofu naye akili zake anazo."
  50,38,"Na bila ya shaka Sisi tumeziumba mbingu na ardhi na vilio baina yao mnamo siku sita; na wala hayakutugusa machofu. <sup>38</sup>","[38] Ninaapa: Hakika tumeziumba mbingu na ardhi na viumbe viliomo baina yao katika siku sita. Na hatukupata kuchoka. Rejea mambo yaliyo khusu maana ya neno ""Siku"" za uumbaji katika maelezo ya kitaalamu juu ya Aya za idadi 9 mpaka 12 katika Sura ya ""Fuss'ilat"". 41:9-12"
  50,39,"Basi vumilia kwa hayo wasemayo, na mtakase kwa kumsifu Mola wako Mlezi kabla ya kuchomoza jua na kabla ya kuchwa. <sup>39</sup>","[39] Ikiwa haya yamebainika, basi, ewe Mtume, yastahamilie hayo wayasemayo hao wanao kanusha, ya uwongo na uzushi kukhusu Utume wako. Nawe mtakasishe, Msabbih, Muumba wako na Mlezi wako na kila upungufu, ukimhimidi wakati wa alfajiri, na wakati wa alasiri, kwani ibada nyakati hizo ni jambo kuu."
  50,40,"Na katika usiku pia mtakase, na baada ya kusujudu. <sup>40</sup>","[40] Na pia mtakasishe, Msabbih, katika saa za usiku, na baada ya Swala."
  50,41,"Na sikiliza siku atapo nadi mwenye kunadi kutoka pahala karibu. <sup>41</sup>","[41] Na sikiliza khabari ninazo kwambia katika hadithi za Kiyama kwani shani yake ni kubwa. Siku atapo nadi Malaika wa kunadi kutoka pahala pa karibu na hao wanao itwa."
  50,42,"Siku watakapo sikia ukelele wa haki. Hiyo ndiyo siku ya kufufuka. <sup>42</sup>","[42] Siku watapo sikia mpulizo wa pili wa Haki, nao ni wa kufufuliwa watu. Hiyo ndiyo siku ya kutoka kwenye makaburi."
  50,43,"Hakika Sisi tunahuisha na tunafisha, na kwetu Sisi ndio marejeo. <sup>43</sup>","[43] Hakika Sisi, peke yetu, ndio tunao huisha viumbe vyote, na tunavifisha duniani. Na kwetu Sisi, peke yetu, ndio marejeo Akhera."
  50,44,"Siku itapo wapasukia ardhi mbio mbio! Mkusanyo huo kwetu ni mwepesi. <sup>44</sup>","[44] Siku itakapo wapasukilia ardhi, na watoke humo mbio mbio wakikimbilia mkutanoni...Hilo jambo kuu la kuwakusanya wote ni dogo na jepesi kwetu."
  50,45,"Sisi tunajua kabisa wayasemayo. Wala wewe si mwenye kuwatawalia kwa ujabari. Basi mkumbushe kwa Qur'ani anaye liogopa onyo. <sup>45</sup>","[45] Sisi tunajua kuliko yeyote hayo wayasemayo ya uwongo juu yaliyo khusu Utume wako. Wala wewe hukutumwa uwalazimishe kwa unayo yataka. Ila wewe ni mwonyaji basi mkumbushe kwa Qur'ani Muumini mwenye kuiogopa adhabu yangu ili ukumbusho umfae.."
  51,1,"Naapa kwa pepo zinazo tawanya! <sup>1</sup>","[1] Ninaapa kwa pepo zinazo timua mawingu, zikayasukuma kwa nguvu, huku zikibeba mizigo mizito ya maji, zikawa zinakwenda kwa wepesi kwa amri ya Mwenyezi Mungu, zikawa zinagawanya riziki kwa ampendaye Mwenyezi Mungu."
  51,2,"Na zinazo beba mizigo! <sup>2</sup>","[2] Huku zikibeba mizigo mizito ya maji."
  51,3,"Na zinazo kwenda kwa wepesi. <sup>3</sup>","[3] Zikawa zinakwenda kwa wepesi kwa amri ya Mwenyezi Mungu."
  51,4,"Na zinazo gawanya kwa amri! <sup>4</sup>","[4] Zikawa zinagawanya riziki kwa ampendaye Mwenyezi Mungu."
  51,5,"Hakika mnayo ahidiwa bila ya shaka ni kweli! <sup>5</sup>","[5] Hakika hayo mnayo ahidiwa, nayo ya kufufuliwa na mengineyo, ni hakika ya kweli itakayo tokea."
  51,6,"Na kwa hakika malipo bila ya shaka yatatokea. <sup>6</sup>","[6] Na kwamba kwa yakini malipo kwa vitendo vyenu yatakuwa tu hapana hivi wala hivi."
