quran[15]{c,v,t,f}:
  15,91,"Ambao wakaifanya Qur'ani vipande vipande. <sup>91</sup>","[91] Hao waliifanya Qur'ani vipande mbali mbali, nayo hali kuwa haikubali kugawika kwa umuujiza wake na ukweli wake."
  15,92,"Basi Naapa kwa Mola wako Mlezi! Tutawahoji wote. <sup>92</sup>","[92] Ikiwa hiyo hali yao, basi Wallahi kwa Aliye kuumba akakulinda na akakulea, hapana shaka tutawahisabu wote Siku ya Kiyama,"
  15,93,"Kwa waliyo kuwa wakiyatenda. <sup>93</sup>","[93] Kwa vitendo vyao vya kuudhi, na kufuru, na kejeli."
  15,94,"Basi wewe yatangaze uliyo amrishwa, na jitenge na washirikina. <sup>94</sup>","[94] Basi wewe tangaza wito wa Haki, wala usishughulike na wayatendao washirikina na maneno yao."
  15,95,"Hakika Sisi tunatosha kukukinga na wanao kejeli. <sup>95</sup>","[95] Na hao washirikina wanao ukejeli wito wako hawatokushinda, wala hawatoweza kukuingilia kati baina yako na wito wako."
  15,96,"Hao wanao fanya kuwa pamoja na Mwenyezi Mungu yupo mungu mwingine.Basi, watakuja jua! <sup>96</sup>","[96] Hao washirikina mawazo yao yamedhoofika, ndio wakafanya kuwa Mwenyezi Mungu anao miungu mingine ya masanamu. Na watakuja jua matokeo ya ushirikina wao itapo wateremkia adhabu chungu."
  15,97,"Na Sisi tunajua kwa hakika kuwa wewe kifua chako kinaona dhiki kwa hayo wayasemayo. <sup>97</sup>","[97] Nasi tunajua dhiki ya moyo inayo kupata kwa wanayo yasema ya ushirikina na kejeli na dharau."
  15,98,"Basi mtakase Mola wako Mlezi kwa kumhimidi, na uwe miongoni wanaomsujudia. <sup>98</sup>","[98] Ikikupata dhiki hiyo mkimbilie Mwenyezi Mungu Mtukufu umwelekee, na umt'ii na umnyenyekee, na utake msaada kwa Sala, kwani humo ndio imo poza."
  15,99,"Na muabudu Mola wako Mlezi mpaka ikufikie Yakini. (nao ni Mauti) <sup>99</sup>","[99] Na shikilia ibada ya Mwenyezi Mungu aliye kuumba, akakulinda, mpaka ifike amri ya yakini, nayo ni Mauti."
  16,1,"Amri ya Mwenyezi Mungu itafika tu. Basi msiihimize. Ametakasika na Ametukuka na wanayo mshirikisha nayo. <sup>1</sup>","[1] Enyi washirikina! Kuweni na yakini kwamba aliyo kuahidini Mwenyezi Mungu kuwa yatakuwa Siku ya Kiyama yapo karibu kutokea bila ya shaka. Basi msifanye maskhara kwa kuyahimiza yatokee. Mwenyezi Mungu ametakasika na kuwa na mshirika wa kuabudiwa badala yake. Na hiyo miungu mnayo mshirikisha naye haiwezi jambo lolote."
  16,2,"Huwateremsha Malaika na Roho kwa amri yake juu ya amtakaye katika waja wake ili nyinyi muonye kwamba hapana mungu ila Mimi, basi nicheni Mimi. <sup>2</sup>","[2] Mwenyezi Mungu huteremsha Malaika kwa yanayo huisha nyoyo katika Wahyi wake (ndio hiyo Roho) juu ya anaye mkhiari kumpa Utume katika waja wake, ili watu wajue kwamba hapana mungu wa kuabudiwa kwa Haki ila Mimi. Basi jitengeni na yanayo nikasirisha na yatayo kuleteeni adhabu. Na shikamaneni na ut'iifu ili ukukingeni na adhabu."
  16,3,"Ameziumba mbingu na ardhi kwa Haki. Ametukuka na wanayo shirikisha. <sup>3</sup>","[3] Yeye ameumba mbingu na ardhi kwa mujibu wa hikima. Ametakasika kuwa na mshirika wa kufanya lolote katika utawala wake, au wa kuabudiwa kama Yeye."
  16,4,"Amemuumba mtu kwa tone la manii. Naye mara amekuwa mshindani dhaahiri. <sup>4</sup>","[4] Amemuumba kila mmoja katika wanaadamu kutokana na maji maji yasiyo shikamana, nayo ni manii. Kutokana na hayo ndio anakuwa mtu mwenye nguvu za kujitetea nafsi yake, mshindani na makhasimu zake, mwenye kuweka wazi hoja zake."
  16,5,"Na nyama hoa amekuumbieni. Katika hao mna vifaa vya kutia joto,na manufaa mengineyo, na baadhi yao mnawala. <sup>5</sup>","[5] Enyi waja! Mwenyezi Mungu amekufadhilini - amekuumbieni nyama hoa, wanyama wa kufuga, kama ngamia, na ng'ombe, na kondoo, na mbuzi, ili mpate kutokana na sufi zao na manyoa yao vifaa vya kukupatieni joto kujihifadhi na baridi, na mle nyama yao mhifadhi uhai wenu."
  16,6,"Na wanakupeni furaha pale mnapo warudisha jioni na mnapo wapeleka malishoni asubuhi. <sup>6</sup>","[6] Na mnapata kwao raha na furaha mnapo waona wanarejea kutoka machungani na matumbo yao na viwele vimejaa, na mnapo toka nao kwenda makondeni na machungani wakikimbilia malisha yao."
