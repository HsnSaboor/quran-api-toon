quran[18]{c,v,t,f}:
  98,8,"Malipo yao kwa Mola wao Mlezi ni Bustani za daima, zipitazo mito kati yake. Wakae humo milele. Mwenyezi Mungu yu radhi nao, na wao waradhi naye. Hayo ni kwa anaye mwogopa Mola wake Mlezi. <sup>8</sup>","[8] Malipo yao Akhera kwa Imani na vitendo vyema walivyo vitanguliza, ni Mabustani ya kudumu yenye kupitiwa na mito kati yake, watakaa humo milele. Mwenyezi Mungu amepokea a'mali zao, na wao watamshukuru kwa hisani yake aliyo wafanyia. Hiyo ndiyo jaza ya mwenye kuiogopa adhabu ya Mola wake Mlezi, akaamini na akatenda mema."
  99,1,"Itakapo tetemeshwa ardhi kwa mtetemeko wake! <sup>1</sup>","[1] Ikitisika ardhi kwa mtikiso mkubwa, na ikasukika kwa ukomo wa kutisika na kusukika kunako mkinika na ikaweza kuchukua!"
  99,2,"Na itakapo toa ardhi mizigo yake! <sup>2</sup>","[2] Na ardhi ikatoa yote yaliomo katika ndani ya tumbo lake, ikiwa khazina au maiti walio kwisha zikwa!"
  99,3,"Na mtu akasema: Ina nini? <sup>3</sup>","[3] Na binaadamu akasema kwa kushtuka na khofu: Ardhi hii ina nini hata inatikisika hivi, na inatoa vilivyomo tumboni mwake, ndio Saa imefika?"
  99,4,"Siku hiyo itahadithia khabari zake. <sup>4</sup>","[4] Siku hiyo ardhi itamsimulia mtu khabari zake zilio mshitua,"
  99,5,"Kwa sababu Mola wake Mlezi ameifunulia! <sup>5</sup>","[5] Kwani Mlezi wake na Muumba wake atakuwa kaifunulia, kaipa Wahyi, na kaiamuru itetemeke na ijisuke suke, ndio ikafanya upesi kutekeleza amri."
  99,6,"Siku hiyo watu watatoka kwa mfarakano wakaonyweshwe vitendo vyao! <sup>6</sup>","[6] Siku hiyo watu watatoka makaburini mbio, nao wamo katika mtafaruku, wapate kuziona hisabu zao na malipo yao aliyo waahidi Mwenyezi Mungu."
  99,7,"Basi anaye tenda chembe ya wema, atauona! <sup>7</sup>","[7] Basi mwenye kufanya hata kitu chenye uzito wa punje ya mchanga cha kheri ataiona katika daftari lake, na atapata malipo yake."
  99,8,"Na anaye tenda chembe ya uovu atauona! <sup>8</sup>","[8] Na mwenye kufanya shari ya uzito wa chembe ya mchanga ataiona kadhaalika, na atapata malipo yake. Wala Mola wako Mlezi hatamdhulumu yeyote."
  100,1,"Naapa kwa farasi wendao mbio wakipumua, <sup>1</sup>","[1] Ninaapa kwa farasi wa Jihadi wendao mbio, na huku pumzi zao zinasikilizana kwa sauti inayo itwa ""Dh'abh'an""."
  100,2,"Na wakitoa moto kwa kupiga kwato zao chini, <sup>2</sup>","[2] Na kwa farasi hao ambao hutoa cheche za moto zinapo gonga kwato zao kwenye ardhi wanapo kwenda."
  100,3,"Wakishambulia wakati wa asubuhi, <sup>3</sup>","[3] Na kwa farasi hao wanao washambulia maadui asubuhi kabla jua halijachomoza;"
  100,4,"Huku wakitimua vumbi, <sup>4</sup>","[4] Wakatimua mavumbia mengi, farasi hao, kati ya makundi ya maadui!"
  100,5,"Na wakijitoma kati ya kundi, <sup>5</sup>","[5] Ikawa vumbi limewagubika maadui hata wakaingiwa kiwewe na kufazaika."
  100,6,"Hakika mwanaadamu ni mtovu wa fadhila kwa Mola wake Mlezi! <sup>6</sup>","[6] Hakika mwanaadamu ni mwingi wa kuzikufuru neema za Mola wake Mlezi ambazo hazikadiriki."
  100,7,"Na hakika yeye mwenyewe bila ya shaka ni shahidi wa hayo! <sup>7</sup>","[7] Na hakika yeye mwenyewe bila ya shaka atakuwa mwingi wa kuja jishuhudia huko Akhera kwa kuungama madhambi yake."
  100,8,"Naye hakika bila ya shaka ana nguvu za kupenda mali! <sup>8</sup>","[8] Na hakika yeye kwa uchoyo na kuyapenda mali alio nayo, ni bakhili, hatoi kama inavyo mwajibikia katika mali yake."
  100,9,"Kwani hajui watakapo fufuliwa waliomo makaburini? <sup>9</sup>","[9] Kwani hajui mwisho wa hali yake, hata hajui wakitolewa maiti waliomo makaburini,"
