quran[26]{c,v,t,f}:
  69,9,"Na Firauni na walio mtangulia, na miji iliyo pinduliwa chini juu, walileta khatia. <sup>9</sup>","[9] Akaja Firauni, na mataifa mengine yaliyo kufuru kabla yake, na wale jamaa walio acha mwendo wa haki na vitendo vya maumbile wakafanya vitendo vichafu kabisa hata miji yao ikapinduliwa juu chini."
  69,10,"Wakamuasi Mtume wa Mola wao Mlezi, ndipo Yeye Mola akawakamata kwa mkamato ulio zidi nguvu. <sup>10</sup>","[10] Kila umma katika hawa walimuasi Mtume wa Mola wao Mlezi. Naye Mwenyezi Mungu akawashika kwa kuwaadhibu kwa mshiko ulio zidi ukali."
  69,11,"Maji yalipo furika Sisi tulikupandisheni katika safina, <sup>11</sup>","[11] Maji yalipo zidi ukomo wake, na yakapanda juu ya milima katika tukio la tofani ya Nuhu, Sisi tulikupandisheni, yaani kwa kuwapandisha wazee wenu wa asli, katika safina inayo kwenda baharini."
  69,12,"Ili tuyafanye hayo kuwa ni waadhi kwenu na kila sikio linalo sikia liyahifadhi. <sup>12</sup>","[12] Ili kulifanya tukio hilo la kuwaokoa Waumini na kuwazamisha makafiri liwe zingatio na mawaidha kwenu, na lihifadhiwe na kila sikio lenye kuhifadhi linalo sikia."
  69,13,". Na litapo pulizwa barugumu mpulizo mmoja tu, <sup>13</sup>","[13] Litakapo pulizwa barugumu kwa mpulizo mmoja,"
  69,14,"Na ardhi na milima ikaondolewa, na ikavunjwa kwa mvunjo mmoja, <sup>14</sup>","[14] Na ardhi na milima ikaondolewa pahala ilipo, na ikavunjwa mara moja,"
  69,15,"Siku hiyo ndio Tukio litatukia. <sup>15</sup>","[15] Siku hiyo ndiyo kitashuka cha kushuka,"
  69,16,"Na mbingu zitapasuka, kwani siku hiyo zitakuwa dhaifu kabisa. <sup>16</sup>","[16] Na mbingu zitapasuka kwa kuondoka hukumu zake na sharia zake, kwani siku hiyo zitakuwa dhaifu baada ya kuwa madhubuti zenye nguvu."
  69,17,"Na Malaika watakuwa pembezoni mwa mbingu; na wanane juu ya hawa watakuwa wamebeba Kiti cha Enzi cha Mola wako Mlezi. <sup>17</sup>","[17] Na Malaika pembezoni mwake, na wapo Malaika wanane siku hiyo watakao beba Kiti cha Enzi cha Mola wako Mlezi, juu ya Malaika hawa wengine."
  69,18,"Siku hiyo mtahudhurishwa - haitafichika siri yoyote yenu. <sup>18</sup>","[18] Siku hiyo ndio mtaletwa kwa ajili ya kuhisabiwa. Wala haifichikani siri yenu yoyote mliyo kuwa mkiificha."
  69,19,"Basi ama atakaye pewa kitabu chake kwa mkono wake wa kulia, atasema: Haya someni kitabu changu! <sup>19</sup>","[19] Ama mwenye kupewa kitabu chake kwa mkono wake wa kulia, atasema akiwatangazia furaha yake walio karibu naye: Chukueni msome kitabu changu!"
  69,20,"Hakika nalijua ya kuwa nitapokea hisabu yangu. <sup>20</sup>","[20] Mimi nilikuwa na yakini tangu duniani kuwa nitapata hisabu yangu, basi nikajitayarisha nafsi yangu kwa mkutano huu."
  69,21,"Basi yeye atakuwa katika maisha ya kupendeza, <sup>21</sup>","[21] Basi huyo atakuwa katika maisha yaliyo enea kupendeza."
  69,22,"Katika Bustani ya juu, <sup>22</sup>","[22] Katika Bustani ya pahali na daraja ya juu."
  69,23,"Matunda yake yakaribu. <sup>23</sup>","[23] Matunda yake yakaribu kwa kuyachuma. (kuyatunda)."
  69,24,"Waambiwe: Kuleni na mnywe kwa furaha kwa sababu ya mlivyo tanguliza katika siku zilizo pita. <sup>24</sup>","[24] Kuleni na mnywe kwa kula na kunywa kusio na karaha, wala maudhi, kwa sababu ya vitendo vyema mlivyo kwisha vitanguliza katika siku za duniani zilizo pita."
  69,25,"Na ama atakaye pewa kitabu chake katika mkono wake wa kushoto, basi yeye atasema: Laiti nisingeli pewa kitabu changu! <sup>25</sup>","[25] Ama mwenye kupewa kitabu chake kwa mkono wake wa kushoto atasema kwa majuto na huzuni: Laiti kuwa sikupewa kitabu changu,"
  69,26,"Wala nisingeli jua nini hisabu yangu. <sup>26</sup>","[26] Wala sikuijua hisabu yangu!"
  69,27,"Laiti mauti ndiyo yangeli kuwa ya kunimaliza kabisa. <sup>27</sup>","[27] Laiti kuwa kule kufa niliko kwisha kufa kungeli kuwa ndio kumalizika kwangu kwa mwisho, wala nisingeli fufuliwa tena!"
  69,28,"Mali yangu hayakunifaa kitu. <sup>28</sup>","[28] Hapana chochote nilicho kimiliki duniani kilicho nifaa."
  69,29,"Madaraka yangu yamenipotea. <sup>29</sup>","[29] Uzima wangu umenipotea, na nguvu zangu zimenitoka."
  69,30,"(Pasemwe): Mshikeni! Mtieni pingu! <sup>30</sup>","[30] Wataambiwa walinzi wa Jahannamu: Mshikeni, na mfungeni mikono yake kwenye shingo yake."
  69,31,"Kisha mtupeni Motoni! <sup>31</sup>","[31] Kisha msimtie popote ila ndani ya Moto wa Jahannamu,"
  69,32,"Tena mtatizeni katika mnyororo wenye urefu wa dhiraa sabiini! <sup>32</sup>","[32] Kisha mfungeni kwenye mnyororo mrefu kabisa."
  69,33,"Kwani huyo hakika alikuwa hamuamini Mwenyezi Mungu Mtukufu, <sup>33</sup>","[33] Hakika huyo alikuwa hamsadiki Mwenyezi Mungu Mtukufu,"
  69,34,"Wala hahimizi kulisha masikini. <sup>34</sup>","[34] Wala hamhimizi yoyote kuwalisha masikini."
