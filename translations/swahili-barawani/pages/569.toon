quran[29]{c,v,t,f}:
  70,11,"Ijapo kuwa wataonyeshwa waonane. Atatamani mkosefu lau ajikomboe na adhabu ya siku hiyo kwa kuwatoa fidia wanawe, <sup>11</sup>","[11] Watakuwa wakijuulishana wao kwa wao mpaka wajuane baraabara, na ilhali hapana amuulizae mwenzie kitu. Kafiri atatamani lau ange pata kujikomboa nafsi yake na adhabu hiyo Siku ya Kiyama kwa kumtoa mwanawe awe ni fidia yake,"
  70,12,"Na mkewe, na nduguye, <sup>12</sup>","[12] Au mkewe, au nduguye,"
  70,13,"Na jamaa zake walio kuwa wakimkimu, <sup>13</sup>","[13] Au jamaa zake aliyo khusiana nao,"
  70,14,"Na wote waliomo duniani, kisha aokoke yeye. <sup>14</sup>","[14] Na wote waliomo duniani, apate kuokoka yeye tu!"
  70,15,"La, hasha! Kwa hakika huo ni Moto mkali kabisa, <sup>15</sup>","[15] Ewe mkosefu! Wacha hayo unayo yatamani ya kutaka kujikomboa kwa fidia! Hakika huo moto, unawaka kweli!"
  70,16,"Unao babua ngozi ya kichwa! <sup>16</sup>","[16] Utakubabua mikono yako, na miguu yako, na viungo vyako vyote,"
  70,17,"Utamwita kila aliye geuza mgongo na akageuka. <sup>17</sup>","[17] Utanadi kwa jina la huyo aliye iacha Haki, na akaacha ut'iifu,"
  70,18,"Na akakusanya mali, kisha akayahifadhi. <sup>18</sup>","[18] Na akakusanya mali akayaweka katika mabweta yake, wala hakutoa haki ya Mwenyezi Mungu iliomo katika hayo mali!"
  70,19,"Hakika mtu ameumbwa na papara. <sup>19</sup>","[19] Hakika tabia ya binaadamu ni papara, mwingi wa kupapatika,"
  70,20,"Inapo mgusa shari hupapatika. <sup>20</sup>","[20] Na kutoridhika akifikiwa na lolote la karaha na uzito,"
  70,21,"Na inapo mgusa kheri huizuilia. <sup>21</sup>","[21] Na ni mwingi wa kuzuia na kunyima akipata kheri na neema."
  70,22,"Isipo kuwa wanao swali, <sup>22</sup>","[22] Isipo kuwa wanao swali,"
  70,23,"Ambao wanadumisha Sala zao, <sup>23</sup>","[23] Ambao wanadumisha Swala zao, hawakikosi hata kipindi kimoja."
  70,24,"Na ambao katika mali yao iko haki maalumu <sup>24</sup>","[24] Na wale ambao katika mali yao ipo haki iliyo ainiwa"
  70,25,"Kwa mwenye kuomba na anaye jizuilia kuomba; <sup>25</sup>","[25] iliyo wekwa kwa ajili ya masikini mwenye kuomba kutaka msaada, na anaye jizuilia kuomba pia. (Katika wanao zuilika kuomba wanaingia si wenye kustahi na kuona vibaya tu, bali pia wasio weza kuomba kama watoto wachanga, wagonjwa, na wanyama pia.)"
  70,26,"Na ambao wanaisadiki Siku ya Malipo, <sup>26</sup>","[26] Na wale wanao isadiki Siku ya Malipo, basi wanajitayarisha kwa ajili yake;"
  70,27,"Na ambao wanaiogopa adhabu itokayo kwa Mola wao Mlezi. <sup>27</sup>","[27] Na wale wanao iogopa adhabu ya Mola wao Mlezi basi wanajikinga nayo wala hawajitii katika jambo la kuwaletea adhabu hiyo."
  70,28,"Hakika adhabu ya Mola wao Mlezi si ya kuaminika nayo. <sup>28</sup>","[28] Kwani hakika adhabu ya Mola wao Mlezi hapana hata mmoja anaye weza kuaminika nayo isimpate."
  70,29,"Na ambao wanahifadhi tupu zao. <sup>29</sup>","[29] Na ambao wanazihifadhi tupu zao hata hawaemewi na matamanio yao."
  70,30,"Isipo kuwa kwa wake zao, au iliyo wamiliki mikono yao ya kuume, basi hao hawalaumiwi <sup>30</sup>","[30] Lakini kwa wake zao na masuria wao hawazihifadhi; kwa sababu hapo hawalaumiwi kuifuata tabia ya maumbile."
  70,31,"Lakini wanao taka kinyume ya haya, basi hao ndio wanao ruka mipaka. <sup>31</sup>","[31] Basi mwenye kutafuta starehe ya maingiliano kwa wasio kuwa wake na masuria, basi hao tena ni wenye kuikiuka halali na kuingia katika haramu."
  70,32,"Na ambao wanazichunga amana zao na ahadi zao, <sup>32</sup>","[32] Na hao wenye kuzihifadhi amana za sharia na amana za waja wa Mwenyezi Mungu, na walio lazimika nayo kwa Mwenyezi Mungu na kwa watu bila ya kukhuni wala kupunja,"
  70,33,"Na ambao wanasimama imara katika ushahidi wao, <sup>33</sup>","[33] Na ambao kwa shahada zao wamesimama sawa sawa kwa haki bila ya kuficha wanalo lijua,"
  70,34,"Na ambao wanazihifadhi Sala zao. <sup>34</sup>","[34] Na wanao hifadhi Swala zao wakizisali sawasawa kwa ukamilifu -"
  70,35,"Hao ndio watakao hishimiwa Peponi. <sup>35</sup>","[35] Watu wenye sifa kama hizo nzuri watakuwa ni wenye kuhishimiwa mbele ya Mwenyezi Mungu Mtukufu huko Peponi."
  70,36,"Wana nini wale walio kufuru wanakutumbulia macho tu? <sup>36</sup>","[36] Kitu gani kinawapelekea hao walio kufuru kukujia mbio mbio ?"
  70,37,"Makundi kwa makundi upande wa kulia na upande wa kushoto! <sup>37</sup>","[37] Kutoka kuliani na kushotoni kwa makundi?"
  70,38,"Kwani kila mmoja wao anatumai kuingizwa katika Pepo ya neema? <sup>38</sup>","[38] Je, kwani kila mmoja wao ana tamaa ya kuingia kwenye Pepo yenye neema, baada ya kusikia kuwa Mwenyezi Mungu amemuahidi Mtume wake na Waumini kuwatia Peponi?"
  70,39,"La, hasha! Hakika Sisi tumewaumba kutokana na wanacho kijua. <sup>39</sup>","[39] Basi nawaache hiyo tamaa yao ya kuingia Peponi. Hakika Sisi tumewaumba wao kutokana na maji ya kudharauliwa."
