quran[18]{c,v,t,f}:
  53,27,"Hakika wasio amini Akhera bila ya shaka wao ndio wanawaita Malaika kwa majina ya kike. <sup>27</sup>","[27] Hakika hao wasio iamini Akhera ndio bila ya shaka wanao sema kuwa Malaika ni wanawake. Wanasema: Malaika ni mabinti wa Mwenyezi Mungu!"
  53,28,"Nao hawana ujuzi wowote kwa hayo isipo kuwa wanafuata dhana tu. Na dhana haisaidii chochote mbele ya haki. <sup>28</sup>","[28] Na kwa kauli hii hawana ujuzi wowote. Hawafuati kitu ila dhana zao tu zilio potoka, na dhana haifai kitu mbele ya haki."
  53,29,"Basi mwachilie mbali anaye upa kisogo ukumbusho wetu, na wala hataki ila maisha ya dunia. <sup>29</sup>","[29] Basi jitenge nao hao makafiri walio ipuuza Qur'ani na ikawa hamu yao si chochote ila uhai wa duniani tu, wakiyakataa yenye maslaha nao."
  53,30,"Huo ndio mwisho wao wa ujuzi. Hakika Mola wako Mlezi ndiye anaye mjua zaidi mwenye kuipotea njia yake, na Yeye ndiye anaye mjua zaidi mwenye kuongoka. <sup>30</sup>","[30] Hayo wanayo yafuata katika itikadi zao, na vitendo vyao ndio ukomo walio yafikilia katika ilimu. Hakika Mola wako Mlezi anamjua vyema anaye shikilia upotovu, na anamjua vyema aliye elekea kupokea uwongofu."
  53,31,"Ni vya Mwenyezi Mungu vyote viliomo mbinguni na viliomo katika ardhi, ili awalipe walio tenda ubaya kwa waliyo yatenda, na walio tenda mema awalipe mema. <sup>31</sup>","[31] Na ni vya Mwenyezi Mungu pekee vyote viliomo katika mbingu na ardhi, kwa kuviumba na kuvidabiri, ili awalipe walio potea wenye kufanya viovu vitendo vyao, na awalipe walio hidika watu wema kwa malipo yaliyo mema."
  53,32,"Ambao wanajiepusha na madhambi makuu na vitendo vichafu, isipo kuwa makosa khafifu. Hakika Mola wako Mlezi ni Mkunjufu wa maghfira, naye anakujueni sana tangu alipo kuumbeni kutoka kwenye ardhi, na mlipo kuwa mimba matumboni mwa mama zenu. Basi msijisifu usafi. Yeye anamjua sana mwenye kujikinga na maovu. <sup>32</sup>","[32] Wema hao ndio wale wanao jitenga na madhambi yenye adhabu kubwa kubwa, na yanayo chukiza mno. Lakini Mwenyezi Mungu husamehe dhambi ndogo ndogo. Hakika Mola wako Mlezi ni Mkuu wa kughufiria, naye anajua vyema hali zenu. Kwani Yeye ndiye aliye kuumbeni kutokana na ardhi, na mlipo kuwa mimba matumboni mwa mama zenu katika hali zenu mbali mbali za kukua na kugeuka. Basi msikae mkijisifu nafsi zenu kuwa mmesafika kwa kujigamba na kujifakhari. Na Yeye ndiye Mjuzi mkubwa kabisa wa kila mwenye kumcha na akajisafisha nafsi yake kweli kweli kwa uchamngu wake."
  53,33,"Je! Umemwona yule aliye geuka? <sup>33</sup>","[33] Je! Umezingatia ukamwona anaye puuza kuifuata Haki,"
  53,34,"Na akatoa kidogo, kisha akajizuia? <sup>34</sup>","[34] Na akatoa kidogo katika mali, na khalafu akakata kabisa kutoa?"
  53,35,"Je! Anayo huyo ilimu ya ghaibu, basi ndio anaona? <sup>35</sup>","[35] Je! Huyo anayo ilimu ya kujua mambo ya ghaibu, basi kwa hivyo ndio anayajua yanayo mpelekea kuiacha kuifuata Haki, na akafanya ubakhili wa mali?"
  53,36,"Au hakuambiwa yaliyomo katika Vitabu vya Musa? <sup>36</sup>","[36] Kwani huyo hakuambiwa yaliomo katika Vitabu vya Musa"
  53,37,"Na vya Ibrahimu aliye timiza ahadi? <sup>37</sup>","[37] Na Ibrahim, aliye fika ukomo wa kutimiza aliyo agana na Mwenyezi Mungu,"
  53,38,"Ya kwamba hakika nafsi iliyo beba madhambi haibebi madhambi ya mwengine? <sup>38</sup>","[38] Ya kwamba hapana mtu ataye mbebea dhambi mwenginewe?"
  53,39,"Na ya kwamba hatapata mtu ila aliyo yafanya mwenyewe? <sup>39</sup>","[39] Na kwamba mtu hapati ila malipo ya vitendo vyake mwenyewe."
  53,40,"Na kwamba vitendo vyake vitaonekana? <sup>40</sup>","[40] Na kwamba vitendo vyake vitakuja tangazwa, na ataviona Siku ya Kiyama, iwe ni kumtukuza mtenda mema, na kumkebehi mtenda maovu."
  53,41,"Kisha ndio atalipwa malipo yake kwa ukamilifu. <sup>41</sup>","[41] Kisha kila mtu atalipwa malipo anayo stahiki."
  53,42,"Na kwamba kwao Mola wako Mlezi ndio mwisho. <sup>42</sup>","[42] Na kwamba kwa hakika ni kwa Mola wako Mlezi, wala si kwa mwenginewe, ndio miadi ya kurejea."
  53,43,"Na kwamba Yeye ndiye anaye leta kicheko na kilio. <sup>43</sup>","[43] Na Yeye peke yake ni Mwenye uweza wa kuufanya uso uonyeshe furaha au maudhiko, na pia ni Mwenye kuziumba sababu za starehe na dhiki."
  53,44,"Na kwamba Yeye ndiye anaye fisha na kuhuisha. <sup>44</sup>","[44] Na hakika ni Yeye, ndiye Mwenye kuondoa uhai, na kuuleta."
