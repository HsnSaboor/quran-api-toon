quran[26]{c,v,t,f}:
  56,51,"Kisha nyinyi, mlio potea, mnao kanusha, <sup>51</sup>","[51] Kisha nyinyi, enyi mnao ipinga Njia ya Uwongofu, mnao kanusha kufufuliwa,"
  56,52,"Kwa yakini mtakula mti wa Zaqqumu. <sup>52</sup>","[52] Bila ya shaka mtakula mti wa Zaqqumu katika Jahannamu, na mtayajaza matumbo yenu kwa shida ya njaa."
  56,53,"Na kwa mti huo mtajaza matumbo. <sup>53</sup>","[53] Na mtayajaza matumbo yenu kwa shida ya njaa."
  56,54,"Na juu yake mtakunywa maji yanayo chemka. <sup>54</sup>","[54] Mtakunywa juu ya mlicho kila maji yenye kutokota, yasiyo ondoa kiu,"
  56,55,"Tena mtakunywa kama wanavyo kunywa ngamia wenye kiu. <sup>55</sup>","[55] Na mtakunywa kwa wingi na pupa kama anavyo kunywa ngamia mwenye kiu kisicho katika kiu chake kwa maji."
  56,56,"Hiyo ndiyo karamu yao Siku ya Malipo. <sup>56</sup>","[56] Hayo yaliyo tajwa ya mateso mbali mbali ndio karamu yao waliyo andaliwa kwa siku ya malipo."
  56,57,"Sisi tumekuumbeni; basi hamsadiki? <sup>57</sup>","[57] Sisi tulianza kukuumbeni mlipo kuwa si chochote, basi hebu hamkiri uweza wetu wa kukurejesheni tena baada ya kukufufueni?"
  56,58,"Je! Mnaiona mbegu ya uzazi mnayo idondokeza? <sup>58</sup>","[58] Hamuangalii manii mnayo itia katika tumbo la uzazi?"
  56,59,"Je! Mnaiumba nyinyi, au ni Sisi ndio Waumbaji? <sup>59</sup>","[59] Ni nyinyi ndio mwenye uweza juu yake na kuilea mpaka ikawa mtu, au ni Sisi ndio twenye makadara hayo?"
  56,60,"Sisi tumekuwekeeni mauti; na wala Sisi hatushindwi <sup>60</sup>","[60] Sisi tumekuhukumieni mauti, na tumeweka wakati makhsuri wa kufa kwenu. Na wala Sisi si wenye kushindwa kukubadilisheni sura zenu,"
  56,61,"Kuwaleta wengine badala yenu na kukuumbeni nyinyi kwa umbo msilo lijua. <sup>61</sup>","[61] Na wala Sisi si wenye kushindwa kukubadilisheni sura zenu, na kuzileta nyengine, na tukakuumbeni katika umbo jengine na sura nyengine msiyo ijua."
  56,62,"Na bila ya shaka mlikwisha jua umbo la kwanza, basi kwa nini hamkumbuki? <sup>62</sup>","[62] Bila ya shaka mmekwisha yakinika kuwa Mwenyezi Mungu alikuumbeni mara ya kwanza, basi je, hamkumbuki kwamba Mwenye kuweza hayo ni Mweza zaidi wa kufanya tena."
  56,63,"Je! Mnaona makulima mnayo yapanda? <sup>63</sup>","[63] Je! Hamuangalii mbegu mnayo ipanda katika ardhi?"
  56,64,"Je! Ni nyinyi mnayo yaotesha au ni Sisi ndio wenye kuotesha? <sup>64</sup>","[64] Ni nyinyi mnao ifanya imee au ni Sisi peke yetu ndio tunaifanya imee?"
  56,65,"Tungeli taka tungeli yafanya yakawa mapepe, mkabaki mnastaajabu, <sup>65</sup>","[65] Tungeli taka tungeli ifanya mimea hiyo iwe mabua na mapepe yaliyo katika katika kabla haijapevuka, mkawa mkistaajabu tu kwa uovu ulio isibu,"
  56,66,"Mkisema: Hakika sisi tumegharimika; <sup>66</sup>","[66] Huku mkisema: Hakika sisi tumepata khasara baada ya juhudi yetu."
  56,67,"Bali sisi tumenyimwa. <sup>67</sup>","[67] Bali sisi hatuna bahati, tumenyimwa riziki."
  56,68,"Je! Mnayaona maji mnayo yanywa? <sup>68</sup>","[68] Je! Hamyaoni maji matamu mnayo yanywa?"
  56,69,"Je! Ni nyinyi mnayo yateremsha kutoka mawinguni au ni Sisi ndio wenye kuyateremsha? <sup>69</sup>","[69] Ni nyinyi mnayo yateremsha kutoka mawinguni, au ni Sisi ndio Wenye kuyateremsha kuwa ni rehema juu yenu? Katika Kiarabu limetajwa neno Almuzni. Maana yake ni mawingu yanayo leta mvua. Na kitendo cha kunyesha mvua kinahitajia mambo yaliyo khusiana na hali ya hewa maalumu ambayo mwanaadamu hana mamlaka nayo, au kuyaleta kwa juhudi zake. Kwa mfano zinahitajiwa pepo zinazo kwenda kwa mkondo zilizo baridi juu ya nyengine zilizo za joto, au hali za kuondoka utulivu katika anga. Na watu wamejaribu kuinyesha mvua kwa mawingu yanayo pita kwa njia ya ufundi, lakini juhudi hizo mpaka sasa ni majaribio, na lilio thibiti katika sayansi ni kufuzu kwa majaribio hayo ni kudogo mno, na hata hivyo kunalazimu ziwepo hali maalumu za maumbile zinazo saidia."
  56,70,"Tungeli penda tungeli yafanya ya chumvi. Basi mbona hamshukuru? <sup>70</sup>","[70] Lau tungeli taka tungeli yafanya hayo maji yakawa ya chumvi yasiyo nyweka. Basi mbona hamumshukuru Mwenyezi Mungu aliye yajaalia matamu yenye kunyweka?"
  56,71,"Je! Mnauona moto mnao uwasha? <sup>71</sup>","[71] Je! Hamuuoni moto huo mnao uasha?"
  56,72,"Ni nyinyi mlio uumba mti wake au Sisi ndio Waumbaji? <sup>72</sup>","[72] Ni nyinyi ndio mlio uotesha mti wake, na mkautia ndani ya huo mti moto, au ni Sisi ndio tulio uumbia hivyo, kadhaalika?"
  56,73,"Sisi tumeufanya uwe ni ukumbusho na manufaa kwa walioko nyikani. <sup>73</sup>","[73] Sisi tumeufanya huu moto uwe ni ukumbusho wa Moto wa Jahannamu mtapo uona, na uwe ni manufaa kwa wasafiri wa msitu na nyika, wakinafiika kwa kupikia chakula chao na kuotea moto wakati wa baridi."
  56,74,"Basi litakase jina la Mola wako Mlezi aliye Mkuu. <sup>74</sup>","[74] Basi dumisha kusabihi, kutakasa, kwa kulidhukuru jina la Mola wako Mlezi aliye Mkubwa, kwa kumtakasa na kumshukuru kwa neema hizi nzuri."
  56,75,"Basi naapa kwa maanguko ya nyota, <sup>75</sup>","[75] Basi ninaapa kweli kwa maangukio ya nyota pale zinapo tua mwisho wa usiku wakati wa Tahajudi, ibada za usiku, na kustaghafiru."
  56,76,"Na hakika bila ya shaka hichi ni kiapo kikubwa, laiti mngeli jua! <sup>76</sup>","[76] Na hakika bila ya shaka hicho ni kiapo kikubwa chenye maana ya kufikia mbali, lau kuwa mnafikiri makusudio yake. Aya mbili hizi zinabainisha hadi ya umuhimu wa kiapo hichi kikubwa. Kwani nyota ni vitu vyenye kutoa mwangaza wenyewe, na nyota ya karibu mno kwetu sisi, nayo ni jua, ni kiasi ya masafa ya miaka 500 ya mwangaza. Na nyota ifuatayo kwa ukaribu iko mbali nasi kwa kiasi cha miaka 4 ya mwangaza takriban. Basi nguvu tunazo zitumia kutokana na jua ndizo zinazo tuwezesha kuishi. Lau kuwa umbali wa jua kutokana na ardhi ni duni ya hivyo au zaidi ya hivyo basi hapana shaka kuwa maisha yangeli kuwa taabu, bali ni muhali. Kadhaalika ukubwa wa nyota unakhitalifiana. Zipo nyota kubwa mno hata ukubwa wake unaweza kukusanya hii ardhi na jua juu ya umbali wao. Vipo vikundi vya nyota vinavyo itwa A'naqiid vinaogelea angani zikivuka Njia ya Maziwa The Milky Way mara kwa mara. Wakati wa kupita kwake zikasadifiana kukutana na kikundi cha jua na zikagongana basi hakika hapo itakuwa ndio maangamizo na kumalizika kwa kweli. Hata ikikaribia nyota moja katika nyota zitokazo kwenye jua basi hayo pia yataleta kuharibika mizani na kupelekea maangamizo na kumalizika ulimwengu. Kwa hivyo basi hakika Ishara za mazingatio na uweza wa Mwenyezi Mungu zinaonekana katika ulimwengu huu alio uumba Mwenyezi Mungu Subhanahu wa Taala na akaupanga."
