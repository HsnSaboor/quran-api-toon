quran[19]{c,v,t,f}:
  38,43,"Na tukampa ahali zake na wengine kama wao pamoja nao, kuwa ni rehema itokayo kwetu, na iwe kumbusho kwa watu wenye akili. <sup>43</sup>","[43] Tukamkusanyia watu wake walio kuwa wametapanyika mbali naye siku zile za mateso yake. Na tukamzidishia wenginewe kama wale. Na tulifanya hayo kuwa ni rehema kutokana nasi, na ili yawe ni mawaidha kwa wenye akili, wapate kujua kuwa matokeo ya subira ni faraji."
  38,44,"Na shika kicha cha vijiti tu mkononi mwako, kisha ndio upigie nacho, wala usivunje kiapo. Hakika tulimkuta mwenye subira, mbora wa waja, kwa hakika alikuwa mwingi wa kutubu. <sup>44</sup>","[44] Ayubu alikuwa kaapa kuwa atampiga mmoja wapo katika ahali zake fimbo kadhaa wa kadhaa. Mwenyezi Mungu alimhalalishia aondoe kiapo chake kwa kuchukua kifungu cha fimbo idadi ile ile alio apia kuwa atampigia. Basi kwa kile kifungu cha fimbo ampige aliye apa kuwa atampiga, na hapo yamini yake itakuwa imetimia kwa uchache wa machungu. Mwenyezi Mungu ndiye aliye mneemesha kwa neema hizi, kwa sababu Mwenyezi Mungu alimwona kuwa ni mtu aliye vumilia masaibu yake. Kwa hivyo amestahiki sifa. Mbora wa kusifiwa kwa ibada ni yeye, kwa sababu yeye ni mwingi mno wa kurejea kwa Mwenyezi Mungu katika kila jambo."
  38,45,"Na wakumbuke waja wetu, Ibrahim na Is-haqa na Yaa'qubu walio kuwa na nguvu na busara. <sup>45</sup>","[45] Na mkumbuke mja wetu Ibrahim, na Is-haqa, na Yaa'qubu, wenye nguvu katika Dini na dunia, na wenye busara ya mwangaza."
  38,46,"Sisi tumewakhusisha wao kwa sifa ya ukumbusho wa Akhera. <sup>46</sup>","[46] Hakika Sisi tumewakhusisha wao kwa sifa, nayo ni kuwa wanaikumbuka Nyumba ya Akhera, wao wanaikumbuka nao wanakumbukwa kwayo."
  38,47,"Na hakika wao kwetu sisi ni wateuliwa walio bora. <sup>47</sup>","[47] Na hakika wao kwetu Sisi ni wenye kukhitariwa walio bora."
  38,48,"Na mkumbuke Ismail na Alyasaa na Dhulkifli, na wote hao ni katika walio bora. <sup>48</sup>","[48] Na mkumbuke Ismail, na Alyasaa, na Dhalkifli - na wote hao ni miongoni mwa walio bora."
  38,49,"Huu ni ukumbusho. Na hakika wachamngu wana marudio mazuri. <sup>49</sup>","[49] Haya tuliyo kusimulia ni khabari za baadhi ya Mitume ili kukukumbusha wewe na kuwakumbusha watu wako. Na hakika wachamngu walio jikinga na kumuasi Mwenyezi Mungu Mtukufu watapata marejeo mazuri na natija njema."
  38,50,"Bustani za milele zitazo funguliwa milango yao kwa ajili yao. <sup>50</sup>","[50] Wameandaliwa bustani za milele zilizo funguliwa milango yao hapana wa kuwazuia wasiingie humo."
  38,51,"Humo wataegemea matakia, wawe wanaagiza humo matunda mengi na vinywaji. <sup>51</sup>","[51] Watakuwa wamekaa humo wakiegemea juu ya makochi na vitanda kama wafanyavyo wenye taanusi, wakistarehe kwa kutaka matunda ya kila namna na vinywaji."
  38,52,"Na pamoja nao wake zao wenye kutuliza macho, hirimu zao. <sup>52</sup>","[52] Na huko Peponi watakuwa na wake ambao macho yao hayawatazami ila waume zao tu, hawawaangalii wengineo, nao ni wa miaka sawa na waume zao. Kwa hivyo wameelekeana kuwafikiana."
  38,53,"aya ndiyo mliyo ahidiwa kwa Siku ya Hisabu. <sup>53</sup>","[53] Raha hii ndiyo mliyo ahidiwa kuipata Siku ya Kiyama."
  38,54,"Hakika hii ndiyo riziki yetu isiyo malizika. <sup>54</sup>","[54] Hakika haya bila ya shaka ni tunayo yatoa Sisi, na wala hayana ukomo."
  38,55,"Ndio hivi! Na hakika wenye kuasi bila ya shaka watapata marudio maovu kabisa; <sup>55</sup>","[55] Neema hizi ni malipo ya wachamngu. Na hakika majabari wenye kuwaasi Manabii wao bila ya shaka watakuwa na marejeo na mwisho muovu."
  38,56,"Nayo ni Jahannamu! Wataingia humo. Nacho hicho ni kitanda kiovu mno cha kulalia. <sup>56</sup>","[56] Na mwisho huo ni Jahannamu watakayo iingia, na moto wake uwatese. Na malalio maovu mno hayo!"
  38,57,"Ndio hivi! Basi na wayaonje maji ya moto na ya usaha! <sup>57</sup>","[57] Haya maji ya moto, mwisho wa umoto, na usaha wa watu wa Jahannamu wataamrishwa wayaonje."
  38,58,"Na adhabu nyenginezo za namna hii. <sup>58</sup>","[58] Na adhabu nyengine mfano wa hizi, za namna kwa namna zilizo changanyika."
  38,59,"Hili ndilo kundi litakalo ingia pamoja nanyi. Hapana makaribisho mema kwao. Hakika hao wanaingia Motoni. <sup>59</sup>","[59] Na majabari, wale marais wa washirikina, wataambiwa: Hawa chungu ya watu wanao ingia Motoni pamoja nanyi kwa kusukumana na kwa shida, ni wafwasi wenu. Wale marais watasema: Hawana mapokezi mema hao! Hakika hao wanaingia Motoni wapate kuteseka kwa mvukuto wake."
  38,60,"Waseme: Lakini nyinyi! Hamna mapokezi mazuri! Nyinyi ndio mlio tusabibisha haya, napo ni pahala paovu kabisa! <sup>60</sup>","[60] Na wafwasi hao watasema: Bali nyinyi ndio mnastahiki zaidi hayo maapizo mnayo tuapizia sisi, kwani nyinyi ndio mlio tuletea adhabu hii kwa vile mlivyo tudanganya na mkatuitia ukafirini, nasi tukakufuru kwa sababu yenu. Basi nyumba ovu kabisa ya kukaa ni Jahannamu!"
  38,61,"Waseme: Mola wetu Mlezi! Aliye tusabibisha haya mzidishie adhabu mara mbili Motoni. <sup>61</sup>","[61] Wafwasi watasema: Ewe Mola wetu Mlezi! Aliye kuwa ni sababu ya adhabu hii, mzidishie adhabu mara mbili katika Moto."
