quran[29]{c,v,t,f}:
  81,1,"Jua litakapo kunjwa! <sup>1</sup>","[1] Jua litakapo kunjwa na mwangaza wake ukafutwa,"
  81,2,"Na nyota zikazimwa! <sup>2</sup>","[2] Na nyota ikazimwa nuru yao,"
  81,3,"Na milima ikaondolewa! <sup>3</sup>","[3] Na milima ikaondoshwa hapo ilipo,"
  81,4,"Na ngamia wenye mimba pevu watakapo achwa wasishughulikiwe, <sup>4</sup>","[4] Na ambao wa kuchukua mimba wakaharibu mimba zao,"
  81,5,"Na wanyama wa mwituni wakakusanywa! <sup>5</sup>","[5] Na nyama mwitu wakusanywe kutoka vichakani mwao na mashimoni mwao, hawajijui hawajitambui kwa wingi wa kufazaika."
  81,6,"Na bahari zikawaka moto! <sup>6</sup>","[6] Na bahari zikawa zinawaka moto,"
  81,7,"Na nafsi zikaunganishwa! <sup>7</sup>","[7] Na roho zikaunganishwa na viwiliwili vyao,"
  81,8,"Na msichana aliye zikwa hai atapo ulizwa! <sup>8</sup>","[8] Na mtoto wa kike aliye zikwa hai, akaulizwa kwa kumliwaza yeye, na kumshutumu aliye mzika hai,"
  81,9,"Kwa kosa gani aliuliwa? <sup>9</sup>","[9] Kwa makosa gani kauliwa, naye hana dhambi? (Ilikuwa ada ya makafiri wa Kiarabu kabla ya Uislamu kuwazika watoto wao wa kike nao wahai! Baadhi ya Mabaniani wanawauwa watoto wao wa kike hata hivi leo huko India!!)"
  81,10,"Na madaftari yatakapo enezwa, <sup>10</sup>","[10] Na nyaraka zilizo andikwa ndani vitendo vya watu zikakunjuliwa wakati wa hisabu."
  81,11,"Na mbingu itapo tanduliwa, <sup>11</sup>","[11] Na mbingu itapo ondoshwa pahala pake,"
  81,12,"Na Jahannamu itapo chochewa, <sup>12</sup>","[12] Na Moto ukawashwa kwa mwako mkali,"
  81,13,"Na Pepo ikasogezwa, <sup>13</sup>","[13] Na Pepo ikajongezwa ikawa karibu,"
  81,14,"Kila nafsi itajua ilicho kihudhurisha. <sup>14</sup>","[14] Yatakapo tokea yote hayo, basi hapo tena kila nafsi itajua nini iliyo tanguliza, ikiwa kheri au shari."
  81,15,"Naapa kwa nyota zinapo rejea nyuma, <sup>15</sup>","[15] Naapa kiapo cha mkazo kwa nyota ambazo zinanywea zinapo chomoza, na hapo mwanga wake huwa khafifu,"
  81,16,"Zinazo kwenda, kisha zikajificha, <sup>16</sup>","[16] Zenye kwenda na hujificha wakati wa kuchwa kwake, kama paa wanapo jificha kwenye mapango yao."
  81,17,"Na kwa usiku unapo pungua, <sup>17</sup>","[17] Na kwa usiku linapo pungua giza lake wakati unapo malizika."
  81,18,"Na kwa asubuhi inapo pambazuka, <sup>18</sup>","[18] Na kwa asubuhi unapo anza mwangaza wake na ukavuma upepo wake,"
  81,19,"Kwamba hakika bila ya shaka hii ni kauli ya Mjumbe mtukufu, <sup>19</sup>","[19] Hakika Qur'ani bila ya shaka ni kauli ya Mjumbe anaye toka kwa Mwenyezi Mungu, naye ni mwenye kuhishimiwa kwake,"
  81,20,"Mwenye nguvu na mwenye cheo kwa huyo Mwenye Kiti cha Enzi, <sup>20</sup>","[20] Mwenye nguvu katika kutekeleza waajibu wake, mwenye cheo na daraja mbele ya Mwenyezi Mungu Mwenye Kiti cha Enzi."
  81,21,"Anaye t'iiwa, tena muaminifu. <sup>21</sup>","[21] Tena ni mwenye kut'iiwa, na muaminifu wa kuchukua wahyi miongoni wa walio juu."
  81,22,"Na wala huyu mwenzenu hana wazimu. <sup>22</sup>","[22] Na huyo Mtume wenu ambaye ni mwenzenu, mnaye mjua kuwa ana akili timamu, si mwendawazimu."
  81,23,"Na hakika yeye alimwona kwenye upeo wa macho ulio safi. <sup>23</sup>","[23] Na ninaapa kuwa Muhammad s.a.w. bila ya shaka alimwona Jibrili katika upeo wa macho kwa mujibu wa inavyo onekana."
  81,24,"Wala yeye si bakhili kwa mambo ya ghaibu. <sup>24</sup>","[24] Na Muhammad si bakhili wa kufikisha wahyi na kuwafunza watu."
  81,25,"Wala hii si kauli ya Shetani maluuni. <sup>25</sup>","[25] Wala huu wahyi (ufunuo) ulio teremshwa juu yake si kauli ya Shetani aliye fukuzwa kutoka kwenye rehema ya Mwenyezi Mungu."
  81,26,"Basi mnakwenda wapi? <sup>26</sup>","[26] Basi njia gani iliyo ya uwongofu zaidi kuliko hii mnayo ifuata?"
  81,27,"Haikuwa hii ila ni ukumbusho kwa walimwengu wote. <sup>27</sup>","[27] Qur'ani si chochote ila ni ukumbusho na mawaidha kwa walimwengu wote."
  81,28,"Kwa yule miongoni mwenu anaye taka kwenda sawa. <sup>28</sup>","[28] Kwa anaye taka, miongoni mwenu, kusimama sawa kufikilia haki na kweli."
  81,29,"Wala nyinyi hamtataka isipo kuwa atake Mwenyezi Mungu Mola Mlezi wa walimwengu wote. <sup>29</sup>","[29] Na nyinyi hamwezi kutaka kitu ila anapo taka Mwenyezi Mungu, Mola Mlezi wa walimwengu wote."
