quran[21]{c,v,t,f}:
  51,31,"AKASEMA: Basi ujumbe wenu ni nini, enyi mlio tumwa? <sup>31</sup>","[31] Ibrahim akasema: Mna kazi gani tena baada ya khabari hii nzuri, enyi wajumbe?"
  51,32,"Wakasema: Hakika sisi tumetumwa kwa watu wakosefu, <sup>32</sup>","[32] Wakasema: Kwa hakika sisi tumetumwa kwa kaumu iliyo pita kiasi katika uasi,"
  51,33,"Tuwatupie mawe ya udongo, <sup>33</sup>","[33] Tuwatupie mawe ya udongo, ambayo hapana anaye yajua yalivyo ila Mwenyezi Mungu."
  51,34,"Yaliyo tiwa alama kutoka kwa Mola wako Mlezi kwa ajili ya wanao pindukia mipaka. <sup>34</sup>","[34] Mawe hayo ni makhsusi na maalumu kwa Mola wako Mlezi kwa ajili ya wanao pindukia mipaka katika mambo machafu."
  51,35,"Kwa hivyo tutawatoa katika hao wale walio amini. <sup>35</sup>","[35] Basi tukahukumu tuwatoea kwenye mji huo walio amini."
  51,36,"Lakini hatukupata humo ila nyumba moja tu yenye Waislamu! <sup>36</sup>","[36] Lakini hatukukuta ila nyumba moja tu ndiyo ya Waislamu."
  51,37,"Na tukaacha humo Ishara kwa ajili ya wanao iogopa adhabu chungu. <sup>37</sup>","[37] Na katika mji huo tumeacha alama ya maangamizo ya watu wake, ili wapate kuzingatia wanayo ikhofu adhabu chungu."
  51,38,"Na katika khabari za Musa, tulipo mtuma kwa Firauni na hoja wazi. <sup>38</sup>","[38] Na katika kisa cha Musa yapo mawaidha. Tulipo mtuma kwa Firauni, na tukatilia nguvu kwa kumpa ushahidi ulio wazi."
  51,39,"Lakini alipuuza kwa sababu ya nguvu zake na akasema: Huyu ni mchawi au mwendawazimu! <sup>39</sup>","[39] Firauni akapuuza kumuamini Musa kwa kutegemea ati nguvu zake. Akasema: Huyu ni mchawi au mwendawazimu!"
  51,40,"Basi tukamkamata yeye na majeshi yake na tukawatupa baharini, na yeye ndiye wa kulaumiwa. <sup>40</sup>","[40] Tukamchukua yeye na hao anao jitapia kwao, tukawatumbukiza baharini, naye ni mwenye kuyatenda hayo ya ukafiri na inda anayo laumiwa kwayo."
  51,41,"Na katika khabari za A'di tulipo wapelekea upepo wa kukata uzazi. <sup>41</sup>","[41] Na katika kisa cha A'di yamo mawaidha pia. Tulipo wapelekea upepo usio kuwa na kheri yoyote."
  51,42,"Haukuacha chochote ulicho kifikia ila ulikifanya kama kilio nyambuka. <sup>42</sup>","[42] Upepo huo haupiti kwa kitu chochote ila hukiacha kama fupa lilio nyambuka."
  51,43,"Na katika khabari za Thamudi walipo ambiwa: Jifurahisheni kwa muda mdogo tu. <sup>43</sup>","[43] Na katika kisa cha Thamudi ipo Ishara. Walipo ambiwa: Stareheni katika majumba yenu kwa muda maalumu."
  51,44,"Wakaasi amri ya Mola wao Mlezi. Basi uliwanyakua moto wa radi nao wanaona. <sup>44</sup>","[44] Na katika kisa cha Thamudi ipo Ishara. Walipo ambiwa: Stareheni katika majumba yenu kwa muda maalumu. Wakajivuna na wakatakabari wasifuate amri ya Mola wao Mlezi. Basi radi ikawaangamiza nao wanaiona kwa macho yao inavyo tokea."
  51,45,"Basi hawakuweza kusimama wala hawakuwa wenye kujitetea. <sup>45</sup>","[45] Basi hawakuweza kuinuka. Wala hawakuweza kujipigania kuijikinga na adhabu."
  51,46,"Na kaumu ya Nuhu hapo mbele. Hakika hao walikuwa watu wapotovu. <sup>46</sup>","[46] Na kaumu ya Nuhu tuliihiliki kabla ya hawa. Hakika hao walikuwa watu walio toka nje ya ut'iifu wa Mwenyezi Mungu."
  51,47,"Na mbingu tumezifanya kwa nguvu na uwezo na hakika Sisi bila ya shaka ndio twenye uwezo wa kuzitanua. <sup>47</sup>","[47] Na mbingu tumeipanga kwa nguvu, na bila ya shaka Sisi ni waweza zaidi ya hayo."
  51,48,"Na ardhi tumeitandaza; basi watandazaji wazuri namna gani Sisi! <sup>48</sup>","[48] Na ardhi tumeikunjua, na Sisi ni wenye kuitengeneza vizuri kama kitanda. Aya hii tukufu inaashiria maana za kitaalamu nyingi; miongoni mwazo ni kwamba Mwenyezi Mungu Subhanahu wa Taa'la ameumba ulimwengu huu mkunjufu kwa nguvu. Na Yeye ni Muweza kwa atakayo. Na maana ya mbingu katika Aya hii ni kila kilicho juu ya kitu na kikakifunika. Basi kila kilicho zunguka sayari na nyota na mkusanyiko wa jua katika sehemu hii inayo onekana ya ulimwengu kimetanda kupita inavyo kadirika na akili, wala haiwezi kupimika. Kwani masafa yao hukisiwa kwa mamilioni ya miaka ya mwangaza. Na mwaka mmoja wa mwangaza kwa ilivyo thibiti kwa ilimu za kisasa katika karne hii ya ishirini ni masafa yanayo kwenda mwangaza kwa mbio za kilomita 300,000 kwa nukta moja ya dakika. Na ibara ya Aya tukufu (Na hakika Sisi ndio twenye kuutanua) inaashiria hayo, yaani kutanda huko kwa ulimwengu kunako staajabisha tangu kuumbwa kwake. Kama vile vile kuwa kukunjuka huko kungali kunaendelea, na hayo sayansi ya sasa imethibitisha vile vile. Na imejuulikana kwa nadhariya ya kutanda ambayo katika mwanzo mwanzo wa karne hii imethibiti kuwa ni kweli kiilimu, na ufupi wake ni kuwa ulimwengu unaendelea kukua na kupanuka, na kila sayari za mbinguni zinajitenga wenyewe kwa wenyewe."
  51,49,"Na katika kila kitu tumeumba kwa jozi ili mzingatie. <sup>49</sup>","[49] Na kila kitu tumekiumba namna mbili, yaani kwa jozi, ili mpate kukumbuka muuamini uwezo wetu."
  51,50,"Basi kimbilieni kwa Mwenyezi Mungu, hakika mimi ni mwonyaji kwenu wa kubainisha nitokae kwake. <sup>50</sup>","[50] Basi fanyeni haraka kuendea kwenye ut'iifu wa Mwenyezi Mungu."
  51,51,"Wala msifanye kuwa kuna mungu mwengine pamoja na Mwenyezi Mungu. Hakika mimi ni mwonyaji kwenu wa kubainisha nitokae kwake. <sup>51</sup>","[51] Wala msimfanye mungu mwengine kuwa pamoja na Mwenyezi Mungu. Hakika mimi nimekujieni kwa amri ya Mwenyezi Mungu kukuonyeni kwa uwazi matokeo ya ushirikina."
