quran[23]{c,v,t,f}:
  26,137,"Haya si chochote ila ni mtindo wa watu wa tokea zamani. <sup>137</sup>","[137] Haya uliyo tuletea si lolote ila ni uwongo na upotovu wa watu wa zamani. Wao wamezoea kuzua kama hivyo. Kwa hivyo sisi hatutaacha tuliyo kuwa nayo."
  26,138,"Wala sisi hatutaadhibiwa. <sup>138</sup>","[138] Wala sisi hatutaadhibiwa kwa vitendo tuvitendavyo."
  26,139,"Wakamkanusha; nasi tukawaangamiza. Hakika bila ya shaka katika haya ipo Ishara. Lakini hawakuwa wengi wao wenye kuamini. <sup>139</sup>","[139] Basi wakaendelea kushikilia kumkanusha. Mwenyezi Mungu akawafanyia haraka kuwateketeza. Hakika katika hayo aliyo wateremshia Mwenyezi Mungu kina A'di kwa kuwa ni malipo kwa ukanushi wao, ni hoja inayo juulisha ukamilifu wa uwezo wa Mwenyezi Mungu. Na si wengi katika wanao somewa khabari za A'adi walio Waumini."
  26,140,"Na hakika Mola wako Mlezi ndiye Mwenye nguvu Mwenye kurehemu. <sup>140</sup>","[140] Na Mola wako Mlezi ndiye Mtenda nguvu wa kuwashinda hao majabari, Mwenye kuwarehemu Waumini."
  26,141,"Kina Thamud waliwakanusha Mitume. <sup>141</sup>","[141] Kabila ya Thamud ilimkanusha Swaleh katika Ujumbe wake na wito wake, na kwa hivyo ikawa wamewakanusha Mitume wote, kwa kuwa asli ya Ujumbe ni moja, na lengo ni moja."
  26,142,"Alipo waambia ndugu yao Swaleh: Je! Hamumchimngu? <sup>142</sup>","[142] Ewe Mtume! Watajie watu wako, wakati ule kina Thamud walipo ambiwa na ndugu yao kwa uzao na uwananchi, si kwa dini, Swaleh: Hamumwogopi Mwenyezi Mungu, mkamuaabudu Yeye tu?"
  26,143,"Hakika mimi kwenu ni Mtume muaminifu. <sup>143</sup>","[143] Hakika mimi nimetumwa na Mwenyezi Mungu kwenu kwa mambo yenye kheri yenu na mafanikio yenu. Na mimi ni mwenye kuuhifadhi Ujumbe huu kama nilivyo upokea kwa Mwenyezi Mungu."
  26,144,"Basi mcheni Mwenyezi Mungu, na nit'iini. <sup>144</sup>","[144] Kwa hivyo tahadharini na adhabu ya Mwenyezi Mungu, na nifuateni kwa haya ninayo kuitieni kwayo kutokana na amri zake."
  26,145,"Wala sikutakini ujira juu yake. Ujira wangu hauko ila kwa Mola Mlezi wa walimwengu wote. <sup>145</sup>","[145] Wala sitaki kwenu ujira wowote kwa hii nasaha yangu na uwongozi wangu. Ujira wangu uko kwa Mwenye kumiliki walimwengu wote."
  26,146,"Je! Mtaachwa salama usalimina katika haya yaliyopo hapa? <sup>146</sup>","[146] Lilio wazuia ni kule kuamini kwao kwamba ati wataselelea katika zile starehe, watasalimika na adhabu, na kutoweka, na mauti,"
  26,147,"Katika mabustani, na chemchem? <sup>147</sup>","[147] Katika mabustani ya matunda, na chemchem zenye kutoa maji matamu,"
  26,148,"Na konde na mitende yenye makole yaliyo wiva. <sup>148</sup>","[148] Na konde zilizo wiva, na mitende ambayo mazao yake yamedhihiri mapevu na laini."
  26,149,"Na mnachonga milimani majumba kwa ustadi. <sup>149</sup>","[149] Na mnachonga milimani majumba kwa ufundi na ustadi katika hayo mnayo yaunda."
  26,150,"Basi mcheni Mwenyezi Mungu, na nit'iini mimi. <sup>150</sup>","[150] Basi iogopeni adhabu ya Mwenyezi Mungu, kwa kuto mshukuru kwenu kwa neema zake; na pokeeni nasiha yangu na muitende."
  26,151,"Wala msit'ii amri za walio pindukia mipaka,. <sup>151</sup>","[151] Wala msiit'ii amri ya walio pindukia mipaka kwa ushirikina na kufuata pumbao na matamanio."
  26,152,"Ambao wanafanya ufisadi katika nchi, wala hawatengenezi. <sup>152</sup>","[152] Ambao wanapitisha maisha yao katika ardhi kwa uharibifu, wala hawafanyi ya maslaha ya kutengeneza nchi."
  26,153,"Wakasema: Hakika wewe ni miongoni mwa walio rogwa. <sup>153</sup>","[153] Wakasema: Wewe si chochote isipo kuwa miongoni mwa walio rogwa kikweli mpaka zikapotea akili zao. Na katika jawabu hii mna ukali na usafihi."
  26,154,"Wewe si chochote ila ni mtu kama sisi. Basi lete Ishara ukiwa wewe ni miongoni mwa wasemao kweli. <sup>154</sup>","[154] Wewe si chochote ila ni mmoja unaye fanana na sisi kwa ubinaadamu, basi yawaje uwe bora kuliko sisi kwa Unabii na Utume? Na ukiwa wewe ni mkweli katika madai yako basi lete muujiza wa kuonyesha uthibitisho wa Utume wako."
  26,155,"Akasema: Huyu ngamia jike; awe na zamu yake ya kunywa, na nyinyi muwe na zamu yenu ya kunywa katika siku maalumu. <sup>155</sup>","[155] Saleh akawaambia - alipo pewa na Mwenyezi Mungu ngamia jike kuwa ni muujiza wake: Huyu hapa ngamia jike wa Mwenyezi Mungu, amekutoleeni kuwa ni Ishara. Yeye ana sehemu yake ya maji katika siku moja; siku hiyo msinywe nyinyi. Na nyinyi mna sehemu yenu siku nyengine. Kunyweni siku hiyo."
  26,156,"Wala ms!imguse kwa uwovu, isije ikakushikeni adhabu ya Siku Kubwa. <sup>156</sup>","[156] Wala msimletee madhara yoyote huyu ngamia, msije mkahiliki kwa adhabu kubwa."
  26,157,"Lakini wakamuuwa, na wakawa wenye kujuta. <sup>157</sup>","[157] Wakamchinja ngamia, kinyume na walivyo wafikiana na Swaleh. Kwa hivyo wakastahiki kuwashukia adhabu, wakawa ni wenye kujuta kwa kitendo chao hicho."
  26,158,"Basi ikawapata adhabu. Hakika katika hayo ipo Ishara. Lakini hawakuwa wengi wao wenye kuamini. <sup>158</sup>","[158] Basi ikawateketeza adhabu aliyo waahidi Swaleh, wala majuto hayakuwakinga na adhabu ya ukosefu wao. Hakika katika kusimulia kisa chao pana dalili ya kuonyesha uwezo wa Mwenyezi Mungu kuwateketeza makafiri na kuwaokoa Waumini. Na si wengi katika watu wako wenye kuamini."
  26,159,"Na hakika Mola wako Mlezi ndiye Mwenye nguvu Mwenye kurehemu. <sup>159</sup>","[159] Na hakika bila ya shaka aliye kuumba ndiye Yeye Muweza wa kuwateketeza wapinzani, na Mfadhili wa kuwaokoa wachamngu."
