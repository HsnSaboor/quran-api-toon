quran[14]{c,v,t,f}:
  109,1,"Sema: Enyi makafiri! <sup>1</sup>","[1] Ewe Muhammad! Sema: Enyi makafiri, mlio shikilia juu ya ukafiri wenu."
  109,2,"Siabudu mnacho kiabudu; <sup>2</sup>","[2] Mimi simuabudu mnaye muabudu nyinyi badala ya Mwenyezi Mungu."
  109,3,"Wala nyinyi hamuabudu ninaye muabudu. <sup>3</sup>","[3] Wala nyinyi si wenye kumuabudu huyo ambaye mimi namuabudu, naye ni Mwenyezi Mungu wa pekee."
  109,4,"Wala sitaabudu mnacho abudu. <sup>4</sup>","[4] Wala mimi si mwenye kuabudu mfano wa ibada yenu, kwani nyinyi ni washirikina."
  109,5,"Wala nyinyi hamuabudu ninaye muabudu. <sup>5</sup>","[5] Wala nyinyi si wenye kuabudu mfano wa ibada yangu, kwani hii ni Tawhidi, ibada ya Mungu Mmoja."
  109,6,"Nyinyi mna dini yenu, nami nina Dini yangu. <sup>6</sup>","[6] Nyinyi mna dini yenu mnayo itakidi, na mimi nina Dini yangu aliyo niteulia Mwenyezi Mungu niishike."
  110,1,"Itakapo kuja nusura ya Mwenyezi Mungu na ushindi, <sup>1</sup>","[1] Ikithibiti nusura ya Mwnyezi Mungu na ushindi kwako na kwa Waumini,"
  110,2,"Na ukaona watu wanaingia katika Dini ya Mwenyezi Mungu kwa makundi, <sup>2</sup>","[2] Na ukawaona watu wanaingia katika Dini ya Mwenyezi Mungu makundi kwa makundi,"
  110,3,"Zitakase sifa za Mola wako Mlezi, na umwombe msamaha; hakika Yeye ndiye anaye pokea toba. <sup>3</sup>","[3] Basi mshukuru Mola wako Mlezi, na Sabbih' , Mtakase kwa sifa zake, na mtake akusamehe wewe na umma wako, kwani hakika Yeye ni Mwingi wa kupokea toba za waja wake. Maoni ya wataalamu juu ya Surat Annas'r:- Sura hii tukufu inaashiria kugomboka kwa Makka. Na sababu khasa iliyo pelekea kugomboka Makka ni Maqureshi walipo vunja mkataba wa amani wa Hudaibiya kwa kuwashambulia kabila ya Khuzaa', ambao walikuwa wana masikilizano na Mtume s.a.w., na wakawasaidia Bani Bakri katika hayo. Yalipo tokea hayo Mtume akaona waliyo yafanya Maqureshi kuvunja mapatano imembidi ende kuigomboa Makka. Basi akakusanya jeshi la nguvu lenye wapiganaji elfu kumi. Akenda mwezi wa Ramadhani katika mwaka wa nane wa Hijra (Desemba mwaka 630 B.K.) Akawazuia watu wake wasipigane ila wakilazimishwa. Na Mwenyezi Mungu alipenda aingie Nabii na jeshi lake Makka bila ya vita. Na kwa hivi akapata ushindi mkubwa kabisa katika taarikhi ya wito wa Kiislamu, bila ya vita. Na Mwenyezi Mungu akamwezesha kusimamisha dola ya kwanza duniani bila ya vita na bila ya kumwagwa damu. Na huo ugombozi wa Makka ulikuwa na athari za kufikia mbali kwa pande za Dini na siyasa, kwani ilikuwa ni kuung'oa upagani, kuabudu masanamu, katika ngome yake kubwa, kwa kuvunjwa masanamu yaliyo simamishwa katika Al-kaaba, na yakaondolewa mapicha na masanamu yaliyo kuwemo. Na kwa kuingia Makka kwenye boma la Uislamu Nabii s.a.w. aliweza kuzishinda kabila zote zilizo bakia katika Hijazi, ambazo zilizo kuwa zina kani za kijahiliya, kama Hawazan na Thaqif. Mwenyezi Mungu akamwezesha kusimamisha dola si juu ya kabila wala nchi bali juu ya Imani, nayo ni Imani ya Kiislamu, na bendera ya Kiislamu"
  111,1,"Imeangamia mikono ya Abu Lahab, na yeye pia ameangamia. <sup>1</sup>","[1] Imeteketea mikono ya Abu Lahab iliyo kuwa ikiwaudhi Waislamu, na yeye mwenyewe amehiliki pia."
  111,2,"Hayatamfaa mali yake, wala alivyo vichuma. <sup>2</sup>","[2] Hayatolindwa na adhabu ya Mwenyezi Mungu mali yake aliyo kuwa nayo, wala cheo chake alicho kichuma."
  111,3,"Atauingia Moto wenye mwako. <sup>3</sup>","[3] Ataingia katika Moto unao waka, aungue."
  111,4,"Na mkewe, mchukuzi wa kuni, <sup>4</sup>","[4] Na ataingia pia kwenye Moto mkewe huyo aliye kuwa akibeba masengenyo baina ya watu, kama alivyo ingia yeye (mumewe)."
  111,5,"Shingoni mwake iko kamba iliyo sokotwa. <sup>5</sup>","[5] Juu ya shingo yake itakuwa kamba ya mtende ya kumtesa."
