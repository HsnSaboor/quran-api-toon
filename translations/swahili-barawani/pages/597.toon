quran[27]{c,v,t,f}:
  95,1,"Naapa kwa tini na zaituni! <sup>1</sup>","[1] Naapa kwa tini na zaituni, kwa baraka zao na ubora wa manufaa yao."
  95,2,"Na kwa Mlima wa Sinai! <sup>2</sup>","[2] Na kwa mlima ambao juu yake ndio Mwenyezi Mungu alimsemeza Musa."
  95,3,"Na kwa mji huu wenye amani! <sup>3</sup>","[3] Na kwa huu mji mtukufu wa Makka, ambao anaushuhudia utukufu wake mwenye kwenda uzuru, na anapata amani mwenye kuuingia."
  95,4,"Bila ya shaka tumemuumba mtu kwa umbo lilio bora kabisa. <sup>4</sup>","[4] Kwa hakika bila ya shaka yoyote Sisi tumemuumba mtu amesimama sawa kwa umbo bora kabisa lilio nyooka, na akasifika kwa sifa nzuri kabisa."
  95,5,"Kisha tukamrudisha kuwa chini kuliko walio chini! <sup>5</sup>","[5] Kisha tukamteremsha cheo mpaka akawa ni wa chini kabisa katika hao walioko chini, kwa kuacha kufanya waajibu wa hayo tuliyo muumbia."
  95,6,"Lakini wale walio amini na wakatenda mema, hao watapata ujira usio kwisha. <sup>6</sup>","[6] Lakini walio amini na wakatenda vitendo vyema, hao basi watapata ujira usio wakatikia wala kuwapungukia."
  95,7,"Basi ni kipi baadaye kitacho kukukadhibishia malipo? <sup>7</sup>","[7] Basi kitu gani kinacho kupelekea kukadhibisha kufufuliwa na kulipwa baada ya kuwekwa wazi uweza wetu wa hayo?"
  95,8,"Kwani Mwenyezi Mungu si muadilifu kuliko mahakimu wote? <sup>8</sup>","[8] Kwani Mwenyezi Mungu aliye yatenda hayo tuliyo kueleza si muadilifu kuliko mahakimu wote kwa kufanya na kupanga?"
  96,1,"Soma kwa jina la Mola wako Mlezi aliye umba! <sup>1</sup>","[1] Ewe Muhammad! Soma unayo funuliwa kwa kufunguliwa kwa Jina la Mola wako Mlezi ambaye ni Yeye tu peke yake ndiye Mwenye uweza wa kuumba."
  96,2,"Amemuumba binaadamu kwa tone la damu! <sup>2</sup>","[2] Amemuumba mtu kwa ukamilifu wa mwili wake na ilimu kutokana na kipande cha damu ambacho hakina chochote cha kupelekea kujiona bora."
  96,3,"Soma! Na Mola wako Mlezi ni Karimu kushinda wote! <sup>3</sup>","[3] Endelea na kusoma, na Mola wako Mlezi aliye Karimu kushinda wote, atakutukuza wala hatakudharau."
  96,4,"Ambaye amefundisha kwa kalamu. <sup>4</sup>","[4] Yeye ndiye ambaye aliye mfunza mtu kuandika kwa kalamu, na wala kwanza hakuwa anajua hayo."
  96,5,"Kamfundisha mtu aliyo kuwa hayajui. <sup>5</sup>","[5] Amemfunza mtu yasiyo kuwa yanampitia katika mawazo yake."
  96,6,"Kwani! Hakika mtu bila ya shaka huwa jeuri. <sup>6</sup>","[6] Ni hakika kweli mtu hupindukia mpaka na hupanda kiburi mbele ya Mola wake Mlezi"
  96,7,"Akijiona katajirika. <sup>7</sup>","[7] Anapo jiona si mhitaji, katajirika."
  96,8,"Hakika kwa Mola wako Mlezi ndio marejeo. <sup>8</sup>","[8] Ewe Muhammad! Hakika ni kwa Mola wako Mlezi peke yake ndiyo yako marejeo ya wote kwa kufufuliwa na kulipwa."
  96,9,"Umemwona yule anaye mkataza. <sup>9</sup>","[9] Je! Umemwona huyu jeuri"
  96,10,"Mja anapo sali? <sup>10</sup>","[10] Anaye mzuia mja asisali anapo taka kusali?"
  96,11,"Umeona kama yeye yuko juu ya uwongofu? <sup>11</sup>","[11] Hebu niambie khabari za jeuri huyu kama yeye yumo katika uwongofu katika huku kuzuia kwake,"
  96,12,"Au anaamrisha uchamngu? <sup>12</sup>","[12] Au kwamba ndio anaamrisha uchamngu katika hayo anayo amrisha!"
  96,13,"Umeona kama yeye akikanusha na anarudi nyuma? <sup>13</sup>","[13] Niambie khabari za huyu mwenye kukataza anapo yakadhibisha aliyo kuja nayo Mtume, na akapuuza Imani na vitendo vyema!"
  96,14,"Hajui ya kwamba Mwenyezi Mungu anaona? <sup>14</sup>","[14] Hivyo hajui kwamba Mwenyezi Mungu anazijua vyema hali zake, naye atamlipa kwazo?"
  96,15,"Kwani! Kama haachi, tutamkokota kwa shungi la nywele! <sup>15</sup>","[15] Kwa kumkemea huyu mwenye kuzuia, anaambiwa kama hakuacha hayo anayo yafanya, basi hapana shaka tutamkokota kwa nguvu tukimshika kwa shungi lake la nywele mpaka Motoni!"
  96,16,"Shungi la uwongo, lenye makosa! <sup>16</sup>","[16] Hilo shungi lilio juu ya uso wake mwenye kuropokwa uwongo na mwenye athari za ukosefu!"
  96,17,"Basi na awaite wenzake! <sup>17</sup>","[17] Basi yeye awaite wenziwe na watu wa baraza lake wawe ndio wasaidizi duniani au Akhera."
  96,18,"Nasi tutawaita Mazabania! <sup>18</sup>","[18] Sisi tutawaita askari wetu wamsaidie Muhammad na walio pamoja naye, na wapambane na huyo mwenye kukanya na wasaidizi wawasukume kwenye Jahannamu!"
  96,19,"Hasha! Usimt'ii! Nawe sujudu na ujongee! <sup>19</sup>","[19] Kumnyamazisha huyu mwenye kuzuia, wewe usimkubalie kwa hayo anayo kukataza nayo, na dumu juu ya Swala zako, na endelea na sijida zako, na jijongeze kwa Mola wako Mlezi kwa hivyo."
