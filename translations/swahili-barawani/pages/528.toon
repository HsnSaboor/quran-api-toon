quran[24]{c,v,t,f}:
  53,45,"Na kwamba Yeye ndiye aliye umba jozi, dume na jike <sup>45</sup>","[45] Na Yeye ndiye aliye umba vitu kwa jozi, yaani dume na jike, binaadamu na wanyama,"
  53,46,"Kutokana na mbegu ya uzazi inapo miminwa. <sup>46</sup>","[46] Kutokana na manii yanayo miminwa. Makusudio ya Aya hii tukufu ni kuonyesha uwezo wa Mwenyezi Mungu Mtukufu kwamba Yeye ameumba waume na wake katika wanaadamu na wanyama wote kutokana na tone ya manii ambayo humo humo mna ume na uke. Na juu ya udogo wake na udhaifu wake ndio chemchem ya uhai. Umuujiza wa Qur'ani unadhihirika katika Aya hii tukufu ukikumbuka kuwa ulimwengu ulikuwa haujui mpaka hivi karibu kuwa katika maji ya mwanamume ndio zimo mbegu ""sperms"" na katika maji ya mwanamke mna vijiyai ""ova"", ndio vikikutana vijidudu vya manii ya mwanamume na vijiyai vya mwanamke vikawa kitu kimoja ndio hiyo huwa mimba. Ukweli huu ulitajwa na Qur'ani kabla ya kuvumbuliwa na ilimu za Sayansi."
  53,47,"Na kwamba ni juu yake ufufuo mwengine. <sup>47</sup>","[47] Na juu yake Yeye ndio kufufua baada ya kifo."
  53,48,"Na kwamba ni Yeye ndiye anaye tosheleza na kukinaisha. <sup>48</sup>","[48] Na Yeye ndiye anaye toa kinacho tosheleza, na akaridhisha kwa kinacho kinaisha na cha kuweka akiba."
  53,49,"Na kwamba hakika Yeye ndiye Mola Mlezi wa nyota ya Shii'ra. <sup>49</sup>","[49] Na hakika Yeye ndiye Mola Mlezi wa hii nyota kubwa inayo itwa Shii'ra (Sirius, Dog Star). Makusudio hapa ni Nyota hiyo inayo itwa Ash-shi'ra Alyamaaniya, au wanavyo ita Wazungu Sirius au Dog Star. Nyota hii inang'ara kwa nguvu zaidi kuliko nyota zote ziliomo katika kikundi cha nyota kinacho itwa Alkalbu l-akbar, kwa Kizungu Canis Major au Greater Dog. Nyota hiyo ndiyo inayo zagaa sana mbinguni, na huonekana kusini ya mstari wa kati wa mbinguni kiasi ya daraja 18. Na kwa jina hilo la Nyota ya Mbwa ikijuulikana hata miaka elfu tatu ilio pita. Katika mabaki ya michoro ya Mafirauni wa Misri imeashiriwa pia. Mwenyezi Mungu ameitaja khasa kwa kuwa Waarabu walikuwa wakiiabudu hapo kale, na pia Wamisri wa zamani, kwani kutokea kwake upande wa mashariki katikati ya mwezi wa Julai kabla ya kuchomoza jua kulikuwa kunawafikiana na wakati wa mafuriko ya Misri ya kati, yaani katika tukio muhimu kabisa katika ulimwengu huo wa kale. Na tukio hili huenda ndilo lilio fanya kuanzisha kuwekea kiwango urefu wa mwaka katika dunia nzima. Kwani kudhihiri Nyota ya Shiira kabla ya kuchomoza jua hakutokei ila mara moja tu katika mwaka. Basi huu ndio mwanzo wa mwaka mpya."
  53,50,"Na kwamba Yeye ndiye aliye waangamiza A'di wa kwanza, <sup>50</sup>","[50] Na Yeye ndiye aliye wateketeza kina A'di wa mwanzo, kaumu ya Nabii Hudi. Na akawateketeza Thamudi, kaumu ya Nabii Saleh. Hakuwabakisha."
  53,51,"Na Thamudi hakuwabakisha, <sup>51</sup>","[51] Na akawateketeza Thamudi, kaumu ya Nabii Saleh. Hakuwabakisha."
  53,52,"Na kabla yao kaumu ya Nuhu. Na hao hakika walikuwa ni madhaalimu zaidi, na waovu zaidi; <sup>52</sup>","[52] Na aliwaangamiza kaumu ya Nuhu kabla ya kuwaangamiza A'di na Thamudi. Hakika hao walikuwa wamekithiri kudhulumu, na wamezidi kwa uasi kuliko A'di na Thamudi."
  53,53,"Na miji iliyo pinduliwa, ni Yeye aliye ipindua. <sup>53</sup>","[53] Na miji ya kaumu Lut'i iliyo pinduliwa juu chini, ni Yeye Mwenyezi Mungu ndiye aliye ipindua."
  53,54,"Vikaifunika vilivyo funika. <sup>54</sup>","[54] Akaizunguka kwa kuiadhibu kama alivyo izunguka."
  53,55,"Basi neema gani ya Mola wako Mlezi unayo ifanyia shaka? <sup>55</sup>","[55] Basi katika neema za Mola wako Mlezi una shaka nayo ipi?"
  53,56,"Hili ni Onyo katika maonyo yale yale ya zamani. <sup>56</sup>","[56] Hii Qur'ani ni onyo katika jinsi ya yale yale maonyo ya kale waliyo onywa kwayo watu walio tangulia."
  53,57,"Kiyama kimekaribia! <sup>57</sup>","[57] Kiyama kimekaribia;"
  53,58,"Hapana wa kukifichua isipo kuwa Mwenyezi Mungu. <sup>58</sup>","[58] Na wala hapana wa kuujuulisha wakati kitapo tokea ila mwenyewe Mwenyezi Mungu."
  53,59,"Je! Mnayastaajabia maneno haya? <sup>59</sup>","[59] Hivyo nyinyi mnapinga kila la kweli? Na mnaistaajabia kwa kuikaataa hii Qur'ani?"
  53,60,"Na mnacheka, wala hamlii? <sup>60</sup>","[60] Na mnacheka kwa kejeli na maskhaara, wala hamlii kama wafanyavyo wenye yakini,"
  53,61,"Nanyi mmeghafilika? <sup>61</sup>","[61] Nanyi mmo katika pumbao na kutakabari?"
  53,62,"Basi msujudieni Mwenyezi Mungu, na mumuabudu. <sup>62</sup>","[62] Basi msujudieni Mwenyezi Mungu aliye iteremsha Qur'ani kuwa ni uwongofu kwa watu wote, na muabuduni Yeye tu peke yake Mwenye kutukuka kwa utukufu wake."
  54,1,"Saa imekaribia, na mwezi umepasuka! <sup>1</sup>","[1] Kiyama kimekaribia na mwezi utapasuka hapana hivi wala hivi."
  54,2,"Na wakiona Ishara hugeuka upande na husema: Huu uchawi tu unazidi kuendelea. <sup>2</sup>","[2] Na makafiri wakiona Ishara, yaani muujiza mkubwa, wao hupuuza wakaacha kuuamini. Bali husema: Huu ni uchawi wa daima unaendelea!"
  54,3,"Na wamekanusha na wamefuata matamanio yao. Na kila jambo ni lenye kuthibiti. <sup>3</sup>","[3] Na wamewakanusha Mitume na wakafuata yaliyo zainishwa na matamanio yao. Na kila jambo huishia mwisho wake linapo tulia na kuthibiti."
  54,4,"Na bila ya shaka zimewajia khabari zenye makaripio. <sup>4</sup>","[4] Na ninaapa kuwa zimewajia makafiri khabari za mataifa yaliyo tangulia zenye ukweli wa uumbaji ambazo zina mikemeo ya kutosha."
  54,5,"Hikima kaamili; lakini maonyo hayafai kitu! <sup>5</sup>","[5] Haya yaliyo wajia ni hikima kubwa na lengo la kufikia mbali. Lakini maonyo yataleta faida gani kwa wanao zipinga hikima hizo?"
  54,6,"Basi jiepushe nao. Siku atakapo ita mwitaji kuliendea jambo linalo chusha; . <sup>6</sup>","[6] Ewe Muhammad! Waachilie mbali hawa makafiri, nawe ngojea siku atapoita mwitaji wa Mwenyezi Mungu kuitia jambo ambalo nafsi inalichukia mno!"
