quran[29]{c,v,t,f}:
  37,154,"Mna nini? Mnahukumu vipi nyinyi?. <sup>154</sup>","[154] Ni nini lilio kusibuni hata mkakata hukumu bila ya ushahidi? Vipi mnahukumu hivyo na hali ni upotovu ulio wazi?"
  37,155,"Hamkumbuki?. <sup>155</sup>","[155] Je! Mmesahau dalili za uweza wake na kutakasika kwake, ndio msikumbuke mpaka mkaingia katika upotovu?"
  37,156,"Au mnayo hoja iliyo wazi?. <sup>156</sup>","[156] Hebu nyinyi mnazo nguvu za ushahidi wa kubainisha wa kuthibitisha hayo mnayo yadai?"
  37,157,"Basi leteni Kitabu chenu kama mnasema kweli. <sup>157</sup>","[157] Basi leteni hoja zenu, ikiwa mnazo hoja za katika Kitabu cha mbinguni, kama nyinyi ni wakweli katika hayo myasemayo na mnayo yahukumia."
  37,158,"Na wameweka makhusiano ya nasaba baina yake na majini; na majini wamekwisha jua bila ya shaka kuwa wao watahudhurishwa. <sup>158</sup>","[158] Wakashikilia katika itikadi zao, na wakazua baina ya Mwenyezi Mungu na majini, ambao hawawaoni, kuwa ati yapo makhusiano ya nasaba. Na bila ya shaka hao majini walikwisha jua kuwa makafiri watahudhurishwa mbele ya Mwenyezi Mungu ili wapate malipo yao yasiyo kimbilika."
  37,159,"Subhana 'Llah Ametakasika Mwenyezi Mungu na hayo wanayo msingizia. <sup>159</sup>","[159] Mwenyezi Mungu Mtukufu ametakasika na hizo sifa za kuemewa na za upungufu wanazo mzulia kuwa anazo."
  37,160,"Isipo kuwa waja wa Mwenyezi Mungu walio safishwa. <sup>160</sup>","[160] Lakini waja wa Mwenyezi Mungu walio khitariwa wakasafishwa hawana makosa ya huo uzushi wa makafiri."
  37,161,"Basi hakika nyinyi na mnao waabudu. <sup>161</sup>","[161] Enyi makafiri! Hakika nyinyi, na hao mnao waabudu badala ya Mwenyezi Mungu - Nyinyi kwa kuwaabudu kwenu badala yake Yeye, hamtampoteza yeyote kwa upotovu wenu. Isipo kuwa yule ambaye tangu hapo Mwenyezi Mungu Mtukufu anamjua ni katika watu wa Motoni, na huko ataingia."
  37,162,"Hamwezi kuwapoteza. <sup>162</sup>","[162] Enyi makafiri! Hakika nyinyi, na hao mnao waabudu badala ya Mwenyezi Mungu - Nyinyi kwa kuwaabudu kwenu badala yake Yeye, hamtampoteza yeyote kwa upotovu wenu."
  37,163,"Isipo kuwa yule atakaye ingia Motoni. <sup>163</sup>","[163] Isipo kuwa yule ambaye tangu hapo Mwenyezi Mungu Mtukufu anamjua ni katika watu wa Motoni, na huko ataingia."
  37,164,"Na hapana katika sisi ila anapo mahali pake maalumu. <sup>164</sup>","[164] Na Malaika kuwania kuwa wao ni waja wa Mwenyezi Mungu, wakasema: Hapana yeyote katika sisi ila ana cheo chake maalumu katika ujuzi, na ibada, na wala hakikiuki hicho."
  37,165,"Na hakika bila ya shaka sisi ndio wajipangao safu. <sup>165</sup>","[165] Na sisi tumejipanga safu wenyewe katika misimamo ya kutumika daima."
  37,166,"Na hakika sisi ndio wenye kusabihi kutakasa. <sup>166</sup>","[166] Na hakika sisi bila ya shaka yoyote ndio wenye kumtakasa Mwenyezi Mungu na kila lisilo kuwa na maelekeo naye katika kila hali."
  37,167,"Na walikuwapo walio kuwa wakisema:. <sup>167</sup>","[167] Na walikuwapo makafiri wa Makka kabla ya kuteuliwa Mtume s.a.w. ambao wakisema:"
  37,168,"Tungeli kuwa na Ukumbusho kama wa watu wa zamani,. <sup>168</sup>","[168] Lau kuwa sisi tungeli kuwa na Kitabu kama Vitabu vya watu wa zamani, yaani kama Taurati na Injili, nasi bila ya shaka tungeli kuwa waja wa Mwenyezi Mungu wenye kumsafia ibada Yeye."
  37,169,"Bila ya shaka tungeli kuwa ni waja wa Mwenyezi Mungu wenye ikhlasi. <sup>169</sup>","[169] Nasi bila ya shaka tungeli kuwa waja wa Mwenyezi Mungu wenye kumsafia ibada Yeye."
  37,170,"Lakini waliukataa. Basi watakuja jua. <sup>170</sup>","[170] Na Kitabu kikawajia, nao wakakikataa. Basi watakuja jua nini matokeo ya kukataa kwao."
  37,171,"Na bila ya shaka neno letu lilikwisha tangulia kwa waja wetu walio tumwa. <sup>171</sup>","[171] Ninaapa! Hukumu yetu kwa Mitume tulio watuma imekwisha tolewa mbele, ya kwamba ushindi na matokeo mema ni yao wao dhidi ya makafiri."
  37,172,"Ya kuwa wao bila ya shaka ndio watakao nusuriwa. <sup>172</sup>","[172] Ninaapa! Hukumu yetu kwa Mitume tulio watuma imekwisha tolewa mbele, ya kwamba ushindi na matokeo mema ni yao wao dhidi ya makafiri."
  37,173,"Na kwamba jeshi letu ndilo litakalo shinda. <sup>173</sup>","[173] Na kwamba wafuasi wetu na wasaidizi wetu ndio peke yao watakao washinda walio kengeuka."
  37,174,"Basi waachilie mbali kwa mda. <sup>174</sup>","[174] Basi waachilie mbali, nawe ngoja mpaka wakati ujao. Kwani Sisi tutakupa wewe matokeo mema, na manusura, na ushindi."
  37,175,"Na watazame, nao wataona. <sup>175</sup>","[175] Nawe watazame, na uangalie vyema adhabu gani na mateso yatakayo wapata kwa kwenda kinyume nawe na kukukadhibisha. Basi watakuja ona kwa macho yao zitakavyo shindwa safu zao, na wataona nusura ya Mwenyezi Mungu inavyo wafikia Waumini."
  37,176,"Je! Wanaihimiza adhabu yetu?. <sup>176</sup>","[176] Je! Wamepoteza akili zao nini, hata wakawa wanaihimiza adhabu yetu?"
  37,177,"Basi itakapo shuka uwanjani kwao, itakuwa asubuhi mbaya kwa walio onywa. <sup>177</sup>","[177] Basi adhabu hiyo itakapo teremka kwenye uwanja wao mpana, itakuwa asubuhi ovu kweli hiyo kwa hao walio onywa na adhabu."
  37,178,"Na waache kwa muda. <sup>178</sup>","[178] Na waachilie mbali mpaka mambo yatakapo waishia."
  37,179,"Na tazama, na wao wataona. <sup>179</sup>","[179] Na yaangalie yatakayo wafika wao na yatakayo kufika wewe. Wao watakuja yaona hayo wanayo yahimiza."
  37,180,"Subhana Rabbi'l'Izzat Ametakasika Mola Mlezi Mwenye enzi na yale wanayo mzulia. <sup>180</sup>","[180] Mwenyezi Mungu, aliye kuumba wewe na aliye ziumba nguvu na ushindi, ametakasika na huo uzushi wanao muambatisha naye."
  37,181,"Na Salamu juu ya Mitume. <sup>181</sup>","[181] Na salamu zishuke juu ya Mitume wapenzi walio safika."
  37,182,"Na sifa njema zote ni za Mwenyezi Mungu Mola Mlezi wa walimwengu wote. <sup>182</sup>","[182] Na sifa njema ni za Mwenyezi Mungu peke yake, Muumba wa viumbe vyote, na Mwenye kuwaangalia makhaluku wote."
