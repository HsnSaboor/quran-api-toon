quran[19]{c,v,t,f}:
  73,1,"Ewe uliye jifunika! <sup>1</sup>","[1] Ewe uliye jigubika kwa nguo zako!"
  73,2,"Kesha usiku kucha, ila kidogo tu! <sup>2</sup>","[2] Inuka kwa ajili ya Swala usiku kucha, ila kidogo tu!"
  73,3,"Nusu yake, au ipunguze kidogo. <sup>3</sup>","[3] Simama nusu ya usiku, au punguza kidogo katika hiyo nusu mpaka ifikie thuluthi,"
  73,4,"Au izidishe - na soma Qur'ani kwa utaratibu na utungo. <sup>4</sup>","[4] Au zidisha kwenye nusu mpaka ifikie thuluthi mbili. Na soma Qur'ani kwa pole pole ukibainisha harufi, na pa kusita usite, pasiwe na nuksani yoyote."
  73,5,"ka Hakika Sisi tutakuteremshia uli nzito. <sup>5</sup>","[5] Ewe Mtume! Hakika Sisi tutakuteremshia Qur'ani yenye kukusanya amri, na makatazo, na takalifu nzito nzito."
  73,6,"Hakika kuamka usiku kunawafikiana zaidi na moyo, na maneno yake yanatua zaidi. <sup>6</sup>","[6] Hakika ibada zinazo fanywa usiku zinaganda zaidi katika moyo wa mtu, na zinabainika zaidi ulimini, na zinasibu vyema zaidi, kuliko visomo vya ibada za mchana."
  73,7,"Kwani hakika mchana una shughuli nyingi. <sup>7</sup>","[7] Hakika mchana unakuwa na mambo mengi ya kukuhangaisha kutafuta maslaha ya maisha yako, na kushughulika na mambo ya kufikisha Ujumbe. Basi jiwekee nafsi yako faragha ya usiku kwa ajili ya kumuabudu Mola wako Mlezi."
  73,8,"Na lidhukuru jina la Mola wako Mlezi, na ujitolee kwake kwa ukamilifu. <sup>8</sup>","[8] Na pitisha ulimini mwako kudhukuru jina la Mola aliye kuumba na kukulea, na mkhusishe Yeye tu kwa ibada kwa ukamilifu."
  73,9,"Mola Mlezi wa mashariki na magharibi, hapana mungu isipo kuwa Yeye, basi mfanye kuwa Mtegemewa wako. <sup>9</sup>","[9] Yeye ndiye Mwenye kumiliki mashariki na magharibi, hapana wa kuabudiwa kwa haki isipo kuwa Yeye. Basi mfanye Yeye tu ndiye wa kukutosha katika mambo yako yote, ndiye wa kutegemewa peke yake kama alivyo ahidi."
  73,10,"Na vumilia hayo wayasemayo, na jitenge nao kwa vizuri. <sup>10</sup>","[10] Na vumilia upuuzi wanao usema, na jitenge nao kwa moyo wako, na nenda kinyume na vitendo vyao, pamoja na kuwapuuza, na kuacha kujilipizia."
  73,11,"Na niache Mimi na hao wanao kanusha, walio neemeka; na wape muhula kidogo! <sup>11</sup>","[11] Niachilie Mimi hao wanao kadhibisha, wenye kuneemeshwa, na uwape muhula muda mfupi."
  73,12,"Hakika Sisi tunazo pingu nzito na Moto unao waka kwa ukali kabisa! <sup>12</sup>","[12] Huko Akhera tumewawekea wanao kadhibisha pingu nzito, na Moto wa kuunguza,"
  73,13,"Na chakula kinacho kwama kooni, na adhabu inayo umiza. <sup>13</sup>","[13] Na chakula kinacho sakama kooni, hakimezeki, na adhabu yenye uchungu mkali usio stahamilika."
  73,14,"Siku ambayo ardhi itatikiswa na milima pia, na milima itakuwa kama tifutifu la mchanga. <sup>14</sup>","[14] Siku itakapo tikisika ardhi na milima kwa mtikiso mkubwa mno, na milima ikawa mirundu ya mchanga ulio tapanyika, baada ya kuwa mawe magumu yaliyo shikamana."
  73,15,"Hakika Sisi tumemtuma kwenu Mtume aliye shahidi juu yenu, kama tulivyo mtuma Mtume kwa Firauni. <sup>15</sup>","[15] Enyi watu wa Makka! Hakika Sisi tumekutumieni Muhammad kuwa ni Mtume wa kukushuhudilieni Siku ya Kiyama kwa kukubali na kukataa, kama tulivyo mtuma Musa kwa Firauni awe ni Mtume."
  73,16,"Lakini Firauni alimuasi huyo Mtume, basi tukamshika mshiko wa mateso. <sup>16</sup>","[16] Firauni akamkataa huyo Mtume, basi tukamshika kwa mshiko wa nguvu!"
  73,17,"Basi nyinyi mkikufuru, mtawezaje kujikinga na Siku ambayo itawafanya watoto wadogo waote mvi? <sup>17</sup>","[17] Basi mkikufuru mtajikinga vipi na adhabu ya Siku ambayo kwa kitisho chake itawafanya vijana wawe vikongwe wasio na nguvu?"
  73,18,"Hapo mbingu zitapasuka! Ahadi yake itakuwa imetekelezwa. <sup>18</sup>","[18] Mbingu juu ya nguvu zake na ukubwa wake, Siku hiyo zitapasukilia mbali kwa shida zake na vitisho vyake. Na ahadi ya Mwenyezi Mungu ni lazima itokee, hapana hivi wala hivi."
  73,19,"Kwa hakika hili ni kumbusho. Mwenye kutaka atashika njia ya kwendea kwa Mola wake Mlezi. <sup>19</sup>","[19] Hakika Aya hizi zinazo taja ahadi ya Mwenyezi Mungu ni mawaidha. Kwa hivyo mwenye kutaka kunafiika kwazo ataishika njia ya kumwendea Mola wake Mlezi kwa kuchamngu na kunyenyekea."
