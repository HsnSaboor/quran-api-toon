quran[19]{c,v,t,f}:
  67,27,"Lakini watakapo iona karibu, nyuso za walio kufuru zitahuzunishwa, na itasemwa: Hayo ndiyo mliyo kuwa mkiyaomba. <sup>27</sup>","[27] Watakapo yaona hayo yaliyo ahidiwa yapo karibu nao, nyuso za makafiri zitajaa huzuni na unyonge, na wataambiwa kwa kuwakejeli na kuwatia uchungu: Haya ndiyo mliyo kuwa mkiyataka yaje kwa haraka!"
  67,28,"Sema: Mwaonaje, ikiwa Mwenyezi Mungu atanihiliki mimi na walio pamoja nami, au akiturehemu, ni nani atakaye walinda makafiri na adhabu chungu? <sup>28</sup>","[28] Sema: Nambieni, ikiwa Mwenyezi Mungu akinifisha mimi na Waumini walio pamoja nami, kama mnavyo tamani yawe, au akaturehemu akaakhirisha ajali yetu, na akatusamehe asituadhibu, maana itakuwa katuokoa katika hali zote mbili, basi nani atakaye wakinga makafiri na adhabu chungu wanayo istahiki kuipata kwa sababu ya ukafiri wao, na kudanganyika kwao na miungu yao?"
  67,29,"Sema: Yeye ndiye Mwingi wa Rehema; tunamuamini Yeye, na juu yake tunategemea. Mtakuja jua ni nani aliye katika upotovu ulio dhaahiri. <sup>29</sup>","[29] Yeye huyo ndiye Arrahman, Mwingi wa Rehema, tunaye msadiki sisi, na nyinyi hamumsadiki. Yeye tu peke yake ndiye tunaye mtegemea, na nyinyi mnawategemea wenginewe. Mtakuja jua itakapo teremka adhabu ni kundi gani kati yetu lilio tengeka mbali na Haki."
  67,30,"Sema: Mwaonaje, yakiwa maji yenu yamedidimia chini, nani atakueleteeni maji yanayo miminika? <sup>30</sup>","[30] Sema: Hebu nipeni khabari, maji yenu yakitoweka chini ya ardhi msiweze kuyapata kwa namna yoyote, ni nani asiye kuwa Mwenyezi Mungu atakaye kuleteeni maji ya dhaahiri yanayo miminika anayo weza kuyapata kila atakaye?"
  68,1,"Nuun. Naapa kwa kalamu na yale wayaandikayo! <sup>1</sup>","[1] Nuun, ndio harufi ya N, iliyo anzia Sura hii ni kama kupinzana na hao wanao kadhibisha, na ili kuwazindua wenye kusadiki. Naapa kwa kalamu wanayo andikia Malaika na wenginewe, na hayo mambo ya kheri na manufaa wanayo yaandika,"
  68,2,"Kwa neema ya Mola wako Mlezi wewe si mwendawazimu. <sup>2</sup>","[2] Hakika wewe, na Mwenyezi Mungu amekuneemesha kwa kukupa Unabii, si mchachefu wa akili, wala mpumbavu wa mawazo."
  68,3,"Na kwa hakika wewe una malipo yasiyo katika. <sup>3</sup>","[3] Na hakika unapata thawabu kubwa zisio katika kwa ajili ya kufikisha Ujumbe."
  68,4,"Na hakika wewe una tabia tukufu. <sup>4</sup>","[4] Na hakika wewe bila ya shaka umeshikamana na sifa nzuri kabisa na vitendo vizuri kabisa alivyo kuumba navyo Mwenyezi Mungu."
  68,5,"Karibu utaona, na wao wataona! <sup>5</sup>","[5] Karibuni hivi, ewe Muhammad, utaona, na makafiri wataona,"
  68,6,"Ni nani kati yenu aliye pandwa na wazimu. <sup>6</sup>","[6] Ni nani kati yenu aliye mwenda wazimu."
  68,7,"Hakika Mola wako Mlezi ndiye Yeye ajuaye zaidi nani aliye ipotea Njia yake, na Yeye ndiye anaye wajua zaidi walio ongoka. <sup>7</sup>","[7] Hakika Mola wako Mlezi, Yeye ndiye Mwenye kumjua zaidi aliye iacha Njia yake, na Yeye ndiye Mwenye kuwajua zaidi wenye akili walio ongoka kumwendea Yeye."
  68,8,"Basi usiwat'ii wanao kadhibisha. <sup>8</sup>","[8] Basi usiyaache uliyo nayo ya kuwapinga wanao kanusha."
  68,9,"Wanatamani lau unge lainisha ili nao wakulainishie. <sup>9</sup>","[9] Wanatamani lau ungeli kuwa laini kwao katika baadhi ya mambo, ili na wao wawe laini kwako, kwa tamaa upate kurudishiana nao. (Neno lililo tumiwa hapo ""Tud- hinu fayud-hinuun"", maana yake khasa ""Upake mafuta na wao wapake mafuta"". Kiswahili husema: Kumpaka mtu mafuta kwa mgongo wa chupa. Yaani kumpa sifa za uwongo, kumfanyia unaafiki. Kwa Kiarabu ni ""Mudaahana"". Kupakana mafuta)"
  68,10,"Wala usimt'ii kila mwingi wa kuapa wa kudharauliwa, <sup>10</sup>","[10] Wala usiache mwendo wako ulio nao kwenda kinyume na kila mwingi wa viapo, mtu wa kudharauliwa,"
  68,11,"Mtapitapi apitae akifitini. <sup>11</sup>","[11] Mtapitapi mwenye kueneza aibu za watu, mwenye kuwasengenya watu, kuwasema kwa siri, mwenye kutwaa maneno baina ya watu kwa sababu ya kuwafisidi,"
  68,12,"Mwenye kuzuia kheri, dhaalimu, mwingi wa madhambi, <sup>12</sup>","[12] Mwingi wa kupinga kila la kheri, dhaalimu, mwingi wa madhambi,"
  68,13,"Mkavu, na juu ya hayo, mshari, amejipachika tu. <sup>13</sup>","[13] Mgumu wa moyo, mwenye tabia ya ukavu, muovu maarufu kwa shari, juu ya sifa hizo mbovu alizo nazo."
  68,14,"Ati kwa kuwa ana mali na watoto! <sup>14</sup>","[14] Ati kwa kuwa anajiona yeye ana mali na watoto wengi! Amezikadhibisha Aya zetu na amezipuuza."
  68,15,"Anapo somewa Aya zetu, husema: Hizi ni simulizi za uwongo za watu wa zamani! <sup>15</sup>","[15] Akisomewa Qur'ani husema: Hivi ni visa vya uwongo vya watu wa kale!"
