quran[26]{c,v,t,f}:
  75,20,"Hasha! Bali nyinyi mnapenda maisha ya duniani, <sup>20</sup>","[20] Wacheni kukanya kufufuliwa, na hilo ni jambo la kweli. Lakini nyinyi mnaipenda dunia na starehe zake,"
  75,21,"Na mnaacha maisha ya Akhera. <sup>21</sup>","[21] Na mnaiacha Akhera na neema zake."
  75,22,"Zipo nyuso siku hiyo zitao ng'ara, <sup>22</sup>","[22] Siku hiyo zitakuwapo nyuso nzuri, zenye kumwangalia Mola wao Mlezi bila ya kusema kwa sifa gani, wajihi gani, au masafa gani."
  75,23,"Zinamwangallia Mola wao Mlezi. <sup>23</sup>","[23] Siku hiyo zitakuwapo nyuso nzuri, zenye kumwangalia Mola wao Mlezi bila ya kusema kwa sifa gani, wajihi gani, au masafa gani."
  75,24,"Na zipo nyuso siku hiyo zitakao kunjana. <sup>24</sup>","[24] Na nyuso nyengine zitakuwapo zimenuna, zimekunjana mno, zinangojea zitendewe jambo ambalo kwa kitisho chake linavunja uti wa mgongo."
  75,25,"Zitajua ya kuwa zitafikiwa na livunjalo uti wa mgongo. <sup>25</sup>","[25] Zinangojea zitendewe jambo ambalo kwa kitisho chake linavunja uti wa mgongo."
  75,26,"La, hasha! (Roho) itakapo fikia kwenye mafupa ya koo, <sup>26</sup>","[26] Mna nini na kuipenda dunia ambayo mnaifariki roho inapo fika katika mafupa ya kooni,"
  75,27,"Na pakasemwa: Nani wa kumganga? <sup>27</sup>","[27] Na walio hudhuria wakasema: Yupo wa kumganga huyu kwa haya aliyo nayo?"
  75,28,"Na mwenyewe akajua kwa hakika kuwa huko ndiko kufariki; <sup>28</sup>","[28] Akayakinisha yule yaliyo mfika mauti kama lililo mshukia ni kuiacha dunia inayo pendwa, na imekwisha mfika shida yake kikomo cha mwisho."
  75,29,"Na utapo ambatishwa muundi kwa muundi, <sup>29</sup>","[29] Na muundi wa mguu umekwisha ambatana na wa pili wakati wa kutoka roho."
  75,30,"Siku hiyo ndiyo kuchungwa kupelekwa kwa Mola wako Mlezi! <sup>30</sup>","[30] Kwa Mola wako Mlezi tu siku hiyo ndio machungio ya waja, ama Peponi au Motoni."
  75,31,"Kwa sababu hakusadiki, wala hakuswali. <sup>31</sup>","[31] Binaadamu amekanya kufufuliwa, na kwa hivyo hakumsadiki Mtume wala Qur'ani. Wala hakumtimizia Mwenyezi Mungu faridha za Swala."
  75,32,"Bali alikanusha, na akageuka. <sup>32</sup>","[32] Lakini aliikadhibisha Qur'ani, akaipuuza Imani,"
  75,33,"Kisha akenda kwa ahali zake kwa matao. <sup>33</sup>","[33] Na akatoka kwenda kwa watu wake wa nyumbani kwa maringo na kujitapa."
  75,34,"Ole wako, ole wako! <sup>34</sup>","[34] Ewe unaye kadhibisha, utaangamia!"
  75,35,"Kisha Ole wako, ole wako! <sup>35</sup>","[35] Tena utaangamia! Na tena utaangamia, na utaangamia!"
  75,36,"Ati anadhani binaadamu kuwa ataachwa bure? <sup>36</sup>","[36] Hivyo anadhani huyu mtu anaye kanya kufufuliwa kuwa ataachwa hivi hivi akiringa tu katika maisha yake, na akisha kufa iwe basi, wala asifufuliwe akahisabiwa kwa vitendo vyake?"
  75,37,"Kwani hakuwa yeye tone ya manii lilio shushwa? <sup>37</sup>","[37] Kwani yeye mtu hakuwa ni tone tu ya manii, ilio jaaliwa kuwemo katika tumbo la uzazi?"
  75,38,"Kisha akawa kidonge cha damu, tena Mwenyezi Mungu akamuumba na akamtengeneza vilivyo. <sup>38</sup>","[38] Kisha hiyo tone ikawa kipande cha damu iliyo ganda, na Mwenyezi Mungu akaiumba, akaisawazisha mpaka ikawa na umbo zuri?"
  75,39,"Kisha akamfanya namna mbili, mwanamume na mwanamke. <sup>39</sup>","[39] Akajaalia namna mbili, mwanamume na mwanamke?"
  75,40,"Je! Huyo hakuwa ni Muweza wa kufufua wafu? <sup>40</sup>","[40] Je! Huyo Muumba wa mwanzo aliye fanya yote haya, basi si muweza wa kuwahuisha maiti baada ya kuyakusanya mafupa yao?"
  76,1,"Hakika kilimpitia binaadamu kipindi katika zama ambacho kwamba hakuwa kitu kinacho tajwa. <sup>1</sup>","[1] Hakika kimempitia mwanaadamu kipindi cha zama kabla hajapuliziwa roho, naye hata bado hakuwa ni kitu cha kutajika kwa jina lake, wala hajuulikani nini atakuwa."
  76,2,"Hakika Sisi tumemuumba mtu kutokana na mbegu ya uhai iliyo changanyika, tumfanyie mtihani. Kwa hivyo tukamfanya mwenye kusikia, mwenye kuona. <sup>2</sup>","[2] Hakika Sisi tumemuumba mwanaadamu naye ana sifa namna mbali mbali, kwa ajili ya kumtia mtihanini, majaribioni, baadaye. Kwa hivyo tukamjaalia awe anasikia na anaona, ili apate kuzisikia Aya na azione Ishara."
  76,3,"Hakika Sisi tumembainishia Njia. Ama ni mwenye kushukuru, au mwenye kukufuru. <sup>3</sup>","[3] Hakika Sisi tumembainishia Njia ya Uwongofu, ama awe Muumini au awe kafiri."
  76,4,"Hakika HaSisi tumewaandalia makafiri minyororo na pingu na Moto mkali. <sup>4</sup>","[4] Hakika Sisi tumewawekea tayari makafiri minyororo kuwafungia miguu yao, pingu za kuwafungia mikono na shingo, na moto unao waka."
  76,5,"Hakika watu wema watakunywa katika vinywaji vilivyo changanyika na kafuri! <sup>5</sup>","[5] Hakika walio kuwa wakweli katika Imani yao watakunywa mvinyo iliyo changanywa na maji ya kafuri."
