quran[25]{c,v,t,f}:
  82,1,"Mbingu itapo chanika! <sup>1</sup>","[1] Itakapo pasuka mbingu,"
  82,2,"Na nyota zitapo tawanyika! <sup>2</sup>","[2] Na nyota zitakapo pukutika na kutawanyika,"
  82,3,"Na bahari zitakapo pasuliwa! <sup>3</sup>","[3] Na bahari zikafurika na kuingiliana kwa kuondoka viziwizi baina yao,"
  82,4,"Na makaburi yatapo fukuliwa! <sup>4</sup>","[4] Na makaburi yakafunuliwa na wakatoka maiti walio kuwamo,"
  82,5,"Hapo kila nafsi itajua ilicho tanguliza, na ilicho bakisha nyuma. <sup>5</sup>","[5] Hapo basi kila nafsi itajua nini kheri au shari iliyo tanguliza na iliyo chelewesha."
  82,6,"Ewe mwanaadamu! Nini kilicho kughuri ukamwacha Mola wako Mlezi Mtukufu? <sup>6</sup>","[6] Ewe mwanaadamu! Kitu gani kilicho kukhadaa wewe na Mola wako Mlezi Mtukufu hata ukafanya jeuri ya kwenda kumuasi? (Ni dhaahiri kuwa Sayyid Abdulla bin Ali bin Nassir aliye tunga utenzi wa Kiswahili maarufu uitwao Al Inkishaf aliiwaza Aya hii alipo tunga ubeti huu: Moyo wangu nini huzundukani Likughurielo hela ni nni? Hunelezi nami kalibaini Liwapo na sura nisikataye )"
  82,7,"Aliye kuumba, akakuweka sawa, akakunyoosha! <sup>7</sup>","[7] Mungu wako huyo ndiye aliye kuumba nawe hukuwa chochote, akakuumba na viungo vya kukuletea manufaa, akakufanya umenyooka kwa umbo sawa sawa."
  82,8,"Katika sura yoyote aliyo ipenda akakujenga. <sup>8</sup>","[8] Akakujenga na akakuleta katika sura yoyote aliyo itaka."
  82,9,"Sivyo hivyo! Bali nyinyi mnaikanusha Siku ya Malipo. <sup>9</sup>","[9] Hamwachi? Bali nyinyi mnakadhibisha malipo ya Siku ya Kiyama!"
  82,10,"Na hakika bila ya shaka wapo walinzi juu yenu, <sup>10</sup>","[10] Na hakika wapo juu yenu Malaika walinzi, ambao ni waheshimiwa kwetu,"
  82,11,"Waandishi wenye hishima, <sup>11</sup>","[11] Wanasajili vitendo vyenu vyote mvitendavyo, vya kheri na shari."
  82,12,"Wanayajua mnayo yatenda. <sup>12</sup>","[12] Wanayajua mnayo yafanya ya kheri na ya shari"
  82,13,"Hakika wema bila ya shaka watakuwa katika neema, <sup>13</sup>","[13] Hakika wale walio ni wa kweli katika Imani yao wapo katika neema kubwa."
  82,14,"Na hakika waovu bila ya shaka watakuwa Motoni; <sup>14</sup>","[14] Na hakika walio iacha amri ya Mwenyezi bila ya shaka watakuwa katika Moto unao unguza,"
  82,15,"Wataingia humo Siku ya Malipo. <sup>15</sup>","[15] Wataingia humo Siku ya Malipo."
  82,16,"Na hawatoacha kuwamo humo. <sup>16</sup>","[16] Na wala hawatatoka katika Jahannamu!"
  82,17,"Na nini kitakacho kujuulisha Siku ya Malipo ni siku gani? <sup>17</sup>","[17] Na nini kitakujuvya ni nini hiyo Siku ya Malipo, na mambo yake yamepindukia ujuzi wako na fikra zako?"
  82,18,"Tena nini kitakacho kujuulisha Siku ya Malipo ni siku gani? <sup>18</sup>","[18] Tena ni nini kitacho kujuvya ni nini hiyo Siku ya Malipo kwa vitisho vyake na shida zake?"
  82,19,"Siku ambayo nafsi haitakuwa na madaraka yoyote juu ya nafsi; na amri yote siku hiyo ni ya Mwenyezi Mungu tu. <sup>19</sup>","[19] Siku ambayo nafsi haitakuwa na mamlaka yoyote juu ya nafsi ya kuifaa au kuidhuru; na amri yote siku hiyo itakuwa ni ya Mwenyezi Mungu peke yake!"
  83,1,"Ole wao hao wapunjao! <sup>1</sup>","[1] Wataangamia wanao punja,"
  83,2,"Ambao wanapo jipimia kwa watu hudai watimiziwe. <sup>2</sup>","[2] Ambao wakijipimia wenyewe kwa watu hujitwalia ya kutosha na kuzidi,"
  83,3,"Na wao wanapo wapimia watu kwa kipimo au mizani hupunguza. <sup>3</sup>","[3] Na wakiwapimia watu kwa vipimo au mizani huwapunguzia haki yao wanayo stahiki, kwa dhulma!"
  83,4,"Kwani hawadhani hao kwamba watafufuliwa . <sup>4</sup>","[4] Hivyo haiwapitikii katika akili zao hawa wanao punja wenzao kwamba watakuja fufuliwa,"
  83,5,"Katika Siku iliyo kuu! <sup>5</sup>","[5] Katika siku ya vitisho vikuu?"
  83,6,"Siku watapo msimamia watu Mola Mlezi wa walimwengu wote? <sup>6</sup>","[6] Siku watapo simama watu kwa amri ya Mola Mlezi wa walimwengu wote na hukumu yake?"
