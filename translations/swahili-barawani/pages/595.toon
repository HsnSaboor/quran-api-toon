quran[29]{c,v,t,f}:
  91,1,"Naapa kwa jua na mwangaza wake! <sup>1</sup>","[1] Naapa kwa jua na mwangaza wake na kuchomoza kwake na kwa joto lake!"
  91,2,"Na kwa mwezi unapo lifuatia! <sup>2</sup>","[2] Na kwa mwezi unapo lifuata na likawa nyuma yake kwa kutoa mwangaza baada ya kuchwa jua,"
  91,3,"Na kwa mchana unapo lidhihirisha! <sup>3</sup>","[3] Na kwa mchana unapo lidhihirisha jua, likaonekana wazi halikufichikana."
  91,4,"Na kwa usiku unapo lifunika! <sup>4</sup>","[4] Na kwa usiku unapo lifunika jua, ukawa mwangaza wake hauonekani."
  91,5,"Na kwa mbingu na kwa aliye ijenga! <sup>5</sup>","[5] Na kwa mbingu na kwa Mweza Mtukufu aliye inyanyua na akaijenga kwa hikima yake."
  91,6,"Na kwa ardhi na kwa aliye itandaza! <sup>6</sup>","[6] Na kwa ardhi na kwa Mweza Mtukufu aliye ikunjua kwa kila upande, na akaitengeneza kwa ajili ya utulivu, na akaifanya kama tandiko."
  91,7,"Na kwa nafsi na kwa aliye itengeneza! <sup>7</sup>","[7] Na kwa nafsi, na aliye iumba na akaiweka sawa, kwa kuipa nguvu,"
  91,8,"Kisha akaifahamisha uovu wake na wema wake! <sup>8</sup>","[8] Akaifunza jema na baya, na akaipa uweza wa kutenda itakayo katika hayo,"
  91,9,"Hakika amefanikiwa aliye itakasa! <sup>9</sup>","[9] Hakika amefuzu mwenye kuisafisha nafsi yake kwa ut'iifu na vitendo vya kheri."
  91,10,"Na hakika amekhasiri aliye iviza. <sup>10</sup>","[10] Na hakika amekhasiri mwenye kuzificha fadhila zake, na akayaua matayarisho aliyo umbwa nayo ya kutenda kheri."
  91,11,"Kina Thamudi walikadhibisha kwa sababu ya upotofu wao, <sup>11</sup>","[11] Kina Thamudi walimkanusha Nabii wao kwa upotovu wao na jeuri zao,"
  91,12,"Alipo simama mwovu wao mkubwa, <sup>12</sup>","[12] Alipo gutuka mwovu wao mkubwa kabisa kutaka kumchinja ngamia."
  91,13,"Hapo Mtume wa Mwenyezi Mungu alipo waambia: Huyu ni ngamia wa Mwenyezi Mungu, mwacheni anywe maji fungu lake. <sup>13</sup>","[13] Saleh, Mtume wa Mwenyezi Mungu, akawaambia: Mwachilieni huyu ngamia wa Mwenyezi Mungu ale maridhawa katika ardhi ya Mwenyezi Mungu, na tahadharini msimzuie maji katika siku yake aliyo wekewa."
  91,14,"Lakini walimkadhibisha na wakamchinja ngamia, kwa hivyo Mola wao Mlezi aliwaangamiza kwa sababu ya dhambi zao na akawafuta kabisa. <sup>14</sup>","[14] Wakamkadhibisha Mtume wao katika hilo onyo lake, wakamchinja. Mola wao Mlezi akazibomoa nyumba zao kwa sababu ya dhambi zao; akazisawazisha na ardhi!"
  91,15,"Wala Yeye haogopi matokeo yake. <sup>15</sup>","[15] Wala Yeye Mwenyezi Mungu hakhofu matokeo ya adhabu hiyo, kwani hiyo ni malipo ya haki kwa yale waliyo yatenda."
  92,1,"Naapa kwa usiku unapo funika! <sup>1</sup>","[1] Naapa kwa usiku kinapo enea kiza chake!"
  92,2,"Na mchana unapo dhihiri! <sup>2</sup>","[2] Na naapa kwa mchana unapo zagaa mwangaza wake!"
  92,3,"Na kwa Aliye umba dume na jike! <sup>3</sup>","[3] Na naapa kwa Mjuzi aliye umba viwili viwili, dume na jike, katika kila vinavyo zaliwa!"
  92,4,"Hakika juhudi zenu bila ya shaka ni mbali mbali. <sup>4</sup>","[4] Hakika juhudi zenu bila ya shaka zimekhitalifiana; kwani wapo wenye kubahatika katika juhudi zao, na wako wasio bahatika."
  92,5,"Ama mwenye kutoa na akamchamngu! <sup>5</sup>","[5] Ama mwenye kutoa katika Njia ya Mwenyezi Mungu, na akamkhofu Mola wake Mlezi, na kwa hivyo akaepuka anayo yakataza,"
  92,6,"Na akaliwafiki lilio jema! <sup>6</sup>","[6] Na akayakinika kufuata fadhila njema, nayo ni Imani kumuamini Mwenyezi Mungu kwa kumjua,"
  92,7,"Tutamsahilishia yawe mepesi. <sup>7</sup>","[7] Basi Sisi tutamtengenezea awe katika khulka ya wepesi na raha kwa kumwongoza kwenye njia ya kheri."
  92,8,"Na ama mwenye kufanya ubakhili, na asiwe na haja ya wenzake! <sup>8</sup>","[8] Ama mwenye kufanya ubakhili kwa mali yake asitoe haki ya Mwenyezi Mungu iliomo humo, na akawa hana haja na yatokayo kwa Mwenyezi Mungu,"
  92,9,"Na akakanusha lilio jema! <sup>9</sup>","[9] Na akakadhibisha khulka nzuri,"
  92,10,"Tutamsahilishia yawe mazito! <sup>10</sup>","[10] Basi huyo tutamtengenezea khulka ambayo inapelekea uzito na mashaka ya milele."
  92,11,"Na mali yake yatamfaa nini atapo kuwa anadidimia? <sup>11</sup>","[11] Na kitu gani katika adhabu ambacho hayo mali yake yataweza kumkinga nacho, atapo teketea yeye mwenyewe mzima?"
  92,12,"Hakika ni juu yetu kuonyesha uwongofu. <sup>12</sup>","[12] Hakika ni juu yetu, Sisi, kwa kufuatana na hikima yetu, ndio tuwabainishie viumbe njia ya uwongofu."
  92,13,"Na hakika ni yetu Sisi Akhera na dunia. <sup>13</sup>","[13] Na juu yetu Sisi peke yetu, bila ya shaka, hili jambo la kuendesha yaliomo duniani na Akhera."
  92,14,"Basi nakuonyeni na Moto unao waka! <sup>14</sup>","[14] Ndio maana tukakutieni khofu ya Moto unao waka na kuripuka!"
