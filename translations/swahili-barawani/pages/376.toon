quran[21]{c,v,t,f}:
  26,207,"Yatawafaa nini yale waliyo stareheshewa?. <sup>207</sup>","[207] Kustarehe kwao kwa umri mrefu na maisha mema hakutowakinga hata chembe na adhabu ya Mwenyezi Mungu. Kwani adhabu ya Mwenyezi Mungu itakuja tu, kama si leo kesho. Wala hapana kheri katika neema ambayo khatima yake ni adhabu."
  26,208,"Wala hatukuangamiza mji wo wote ila ulikuwa na waonyaji. <sup>208</sup>","[208] Na mwendo wetu kwa kaumu zote ni kuwa hatuuteketezi umma ila baada ya kuwatumia Mitume wa kuwaonya kwa kufuata hoja,"
  26,209,"Kuwa ni ukumbusho. Wala Sisi hatukuwa wenye kudhulumu. <sup>209</sup>","[209] Wakumbuke na wazingatie. Wala si shani yetu kudhulumu hata tuuadhibu umma kabla ya kuwaletea Mtume."
  26,210,"Wala Mashet'ani hawakuteremka nayo, <sup>210</sup>","[210] Qur'ani inakataa waliyo yasema makafiri wa Makka ya kwamba Muhammad anafuata majini, nao ndio wanampa Qur'ani. Qur'ani inasema: Mashetani hawakuiteremsha hii Qur'ani."
  26,211,"Wala haitakiwi kwao, na wala hawawezi. <sup>211</sup>","[211] Wala haiwafalii wao kuiteremsha, na hawawezi kufanya hivyo."
  26,212,"Hakika hao wametengwa na kusikia. <sup>212</sup>","[212] Kwani hao hakika wanazuiwa wasiisikie Qur'ani pale inapo funuliwa kwa Muhammad s.a.w."
  26,213,"Basi usimwombe mungu mwingine pamoja na Mwenyezi Mungu ukawa miongoni mwa watakao adhibiwa. <sup>213</sup>","[213] Basi wewe muelekee Mwenyezi Mungu ukiendelea na usafi wako wa ibada, wala usishughulike na fisadi za madai ya washirikina na mwendo wao muovu. Na hivi kutakiwa Mtume s.a.w. awe na ikhlasi ya namna hii ni wito kwa jamii ya watu waliomo katika umma wake."
  26,214,"Na uwaonye jamaa zako walio karibu nawe. <sup>214</sup>","[214] Watie khofu ya adhabu ya shirki na maasi walio karibu nawe katika jamaa zako."
  26,215,"Na watwae kwa upole wanao kufuata miongoni mwa Waumini. <sup>215</sup>","[215] Na kuwa mpole kwa wanao itikia wito wako wa Imani."
  26,216,"Na ikiwa watakuasi basi sema: Mimi najitenga mbali na hayo mnayo yatenda. <sup>216</sup>","[216] Pindi wakikuasi na wasikufuate basi jitenge nao, na jitenge na vitendo vyao vya ushirikina na maasi yote."
  26,217,"Na umtegemee Mtukufu Mwenye nguvu Mwenye kurehemu. <sup>217</sup>","[217] Na tegemeza mambo yako kwa Mwenye nguvu, Mwenye uweza wa kuwatenda nguvu adui zako kwa utukufu wake, na kukunusuru wewe na kumnusuru kila mwenye kufanya a'mali yake kwa usafi wa niya."
  26,218,"Ambaye anakuona unapo simama, <sup>218</sup>","[218] Ambaye anakuona pale unapo simama kwa ibada za usiku na vitendo vyote vya kheri."
  26,219,"Na mageuko yako kati ya wanao sujudu. <sup>219</sup>","[219] Na anaona mwendo wako kati ya wanao sali, kwa kusimama, na kukaa, na kurukuu na kusujudu, pale unapo waongoza katika Swala."
  26,220,"Hakika Yeye ndiye Mwenye kusikia Mwenye kujua. <sup>220</sup>","[220] Hakika Yeye Subhanahu ndiye Mwenye kusikia dua zako na dhikri zako, ndiye Mjuzi wa kujua niya yako na vitendo vyako. Ni kama kwamba Subhanahu anamwambia: Usichukue taklifu kubwa bila ya kiasi katika mashaka ya ibada, kwani uyatendayo yote nayaona na nayasikia Mimi."
  26,221,"Je! Nikwambieni nani wanawashukia Mashet'ani? <sup>221</sup>","[221] Washirikina walisema: Mashetani ndio wanamsomea Qur'ani Muhammad. Qur'ani ikawajibu: Nikupeni khabari watu gani Mashetani ndio wanawateremkia, na wakawashawishi?"
  26,222,"Wanamshukia kila mzushi mkubwa mwingi wa dhambi. <sup>222</sup>","[222] Wanamteremkia kila mwenye kubeba dhambi za namna mbaya kabisa za uwongo, na madhambi ya kuchusha kabisa. Nao ni hao makohani mafisadi ambao tabia zao na tabia za Mashetani ni jinsi moja na zimewafikiana."
  26,223,"Wanawapelekea yale wanayo yasikia; na wengi wao ni waongo. <sup>223</sup>","[223] Hao hutega masikio yao kwa Mashetani, na kwao wakapata mambo ya dhana dhana tu. Na wengi wao ni waongo, na huzidisha tena juu ya kauli walizo zipata kwa Mashetani."
  26,224,"Na watungaji mashairi ni wapotofu ndio wanawafuata. <sup>224</sup>","[224] Makafiri wanasema: Hii Qur'ani ni mashairi, na Muhammad ni mtungaji mashairi. Mwenyezi Mungu ameyavunja haya kwa kuthibitisha kuwa hakika Qur'ani imejaa hikima na hukumu. Mpango wake unapingana na mpango wa mashairi ambao unategemea juu ya kweli na uwongo. Na amebainisha kwamba hali ya Muhammad s.a.w. inapingana na hali ya watungaji mashairi. Yeye anasema kwa hikima, wao wanasema kwa udanganyifu. Na hii ndiyo hali ya wengi katika watungaji mashairi."
  26,225,"Je! Huwaoni kwamba wao wanatangatanga katika kila bonde? <sup>225</sup>","[225] Kwani huwaoni vile wanavyo tangatanga katika mabonde ya maneno wala hawaongoki kwenye Haki?"
  26,226,"Na kwamba wao husema wasiyo yatenda? <sup>226</sup>","[226] Na kwamba wao husema kwa ndimi zao wasio yaambatisha na vitendo vyao?"
  26,227,"Isipo kuwa wale walio amini, na wakatenda mema, na wakamkumbuka Mwenyezi Mungu kwa wingi, na wakajitetea wanapo dhulumiwa. Na wanao dhulumu watakuja jua mgeuko gani watakao geuka. <sup>227</sup>","[227] Lakini walio hidika kwa hidaya ya Mwenyezi Mungu, na wakatenda mema mpaka zikatua katika nafsi zao sifa bora, na wakamkumbuka Mwenyezi Mungu kwa wingi mpaka ikathibiti khofu katika nyoyo zao, hawa basi huyafanya mashairi kama dawa ilio sibu kwa ugonjwa wake. Na hupambana kwa ajili ya kuiwania Dini yao na kusimamisha Haki, inapo kuwa Haki inafanyiwa jeuri. Na walio dhulumu nafsi zao kwa shirki na kumkejeli Mtume kwa mashairi, watatafuta wapi pa kuikimbia shari na hilaki wanayo iendea."
