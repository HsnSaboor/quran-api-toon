quran[26]{c,v,t,f}:
  53,1,"Naapa kwa nyota inapo tua! <sup>1</sup>","[1] Ninaapa kwa nyota inapo tua kwa kuchwa, ya kwamba Muhammad hakuiacha Njia iliyo sawa ya kufuata Haki, na wala hakupata kuitakidi upotovu."
  53,2,"Mwenzenu huyu hakupotea, wala hakukosea. <sup>2</sup>","[2] ya kwamba Muhammad hakuiacha Njia iliyo sawa ya kufuata Haki, na wala hakupata kuitakidi upotovu."
  53,3,"Wala hatamki kwa matamanio. <sup>3</sup>","[3] Wala halitoki katika anayo yatamka ya Qur'ani kwa mapendo ya nafsi yake."
  53,4,"Hayakuwa haya ila ni ufunuo ulio funuliwa; . <sup>4</sup>","[4] Hii Qur'ani anayo itamka si chochote ila ni Wahyi (Ufunuo) ulio toka kwa Mwenyezi Mungu anamfunulia yeye."
  53,5,"Amemfundisha aliye mwingi wa nguvu! <sup>5</sup>","[5] Aliye mfundisha ufunuo huu ni mwenye nguvu nyingi."
  53,6,"Mwenye kutua, akatulia! <sup>6</sup>","[6] Ambaye ametua akili zake na maoni yake, akasimama sawa sawa katika sura yake;"
  53,7,"Naye yuko juu kabisa upeo wa macho. <sup>7</sup>","[7] Naye yuko upande wa juu katika mbingu upeo wa macho wa mwenye kuangalia."
  53,8,"Kisha akakaribia na akateremka. <sup>8</sup>","[8] Kisha Jibrili alimkaribia, na akazidi kukaribia,"
  53,9,"Akawa ni kama baina ya mipinde miwili, au karibu zaidi. <sup>9</sup>","[9] hata akawa ukaribu wake ni kiasi ya mipinde miwili, bali karibu kuliko hivyo."
  53,10,"Akamfunulia mja wake (Mwenyezi Mungu) alicho mfunulia. <sup>10</sup>","[10] Jibrili akamfunulia mja wa Mwenyezi Mungu na Mtume wake, alicho mfunulia, nao ufunuo huo ni jambo lenye shani kubwa na athari ya mbali kabisa."
  53,11,"Moyo haukusema uwongo uliyo yaona. <sup>11</sup>","[11] Moyo wa Muhammad haukukanya yale macho yake yaliyo yaona."
  53,12,"Je! Mnabishana naye kwa aliyo yaona? <sup>12</sup>","[12] Hivyo nyinyi mnamkadhibisha Mtume wa Mwenyezi Mungu na mnabishana naye kwa aliyo yaona kwa macho yake?"
  53,13,"Na akamwona mara nyingine, <sup>13</sup>","[13] Na bila ya shaka Muhammad alimwona Jibrili kwa sura yake mara nyengine,"
  53,14,"Penye Mkunazi wa mwisho. <sup>14</sup>","[14] Katika pahala pasipo juulikana ila na Mwenyezi Mungu tu, ambapo amepaita Sidratul muntahaa, ""Mkunazi wa Mwisho""."
  53,15,"Karibu yake ndiyo ipo Bustani inayo kaliwa. <sup>15</sup>","[15] Na akasimulia kuwa hapo ndio ipo Jannatul Ma-awa, Bustani inayo kaliwa."
  53,16,"Kilipo ufunika huo Mkunazi hicho kilicho ufunuika. <sup>16</sup>","[16] Vikafunikwa na kuzibwa, kwa fadhila ya Mwenyezi Mungu, visio weza kuelezwa."
  53,17,"Jicho halikuhangaika wala halikuruka mpaka. <sup>17</sup>","[17] Jicho la Muhammad halikubabaika kwa aliyo yaona, na wala hakukiuka mpaka ya aliyo amrishwa kwa kuona kwake huko."
  53,18,"Kwa yakini aliona katika Ishara kubwa kabisa za Mola wake Mlezi. <sup>18</sup>","[18] Hakika ameona mengi katika Ishara za Mwenyezi Mungu na maajabu yake makubwa makubwa."
  53,19,"Je! Mmemuona Lata na Uzza? <sup>19</sup>","[19] Je! Mmeyajua hayo, na mkayafikiri ya kina Lata na Uzza?"
  53,20,"Na Manaat, mwingine wa tatu? <sup>20</sup>","[20] Na Manata, huyo mwengine wa tatu, mlio wafanya kuwa ni miungu wa kuwaabudu?"
  53,21,"Je! Nyinyi mnao wana wanaume na Yeye ndio awe na wanawake? <sup>21</sup>","[21] Mkagawa, nyinyi muwe na watoto wa kiume, na mkamfanyia Mwenyezi Mungu awe na watoto wa kike!"
  53,22,"Huo ni mgawanyo wa dhulma! <sup>22</sup>","[22] Huo basi ni ugawaji wa dhulma, mnamgawia Mwenyezi Mungu kile mnacho kichukia nyinyi wenyewe!"
  53,23,"Hayo hayakuwa ila ni majina mliyo wapa nyinyi na baba zenu. Mwenyezi Mungu hakuleta uthibitisho wowote juu ya hayo. Hawafuati ila dhana tu na kipendacho nafsi. Na kwa yakini uwongofu ulikwisha wafikia kutoka kwa Mola wao Mlezi. <sup>23</sup>","[23] Hayo masanamu yenu si chochote ila ni majina tu yasiyo na maana yoyote ya kiungu. Mmeyatunga nyinyi na baba zenu kwa kufuata pumbao lenu la upotovu. Mwenyezi Mungu hakuteremsha nayo hoja yoyote ya kusadikisha huo uzushi wenu mnao wadaia. Na hawa hawafuati ila ni dhana tu, na kipendacho nyoyo zao zilio potoka na kuacha maumbile yaliyo sawa. Na hakika yalikwisha wajia kutoka kwa Mola wao Mlezi yenye uwongofu, laiti wangeli ufuata huo!"
  53,24,"Ati mtu anakipata kila anacho kitamani? <sup>24</sup>","[24] Mwanaadamu hapati kila anacho kitamani, ya kupata uombezi wa haya masanamu au mengineyo anayo yatamani kwa nafsi yake."
  53,25,"Mwenyezi Mungu tu ndiye Mwenye dunia na Akhera. <sup>25</sup>","[25] Kwani mambo yote, ya duniani na Akhera, ni ya Mwenyezi Mungu peke yake."
  53,26,"Na wako Malaika wangapi mbinguni, ambao uombezi wao hautafaa chochote isipo kuwa baada ya Mwenyezi Mungu kutoa idhini kwa amtakaye na kumridhia. <sup>26</sup>","[26] Na malaika wengi wa mbinguni, juu ya ubora wa vyeo vyao, haufai kitu uombezi wao isipo kuwa baada ya kupewa idhini huyo mwombezi na Mwenyewe Mtukufu, na kumridhia huyo mwenye kuombewa."
