quran[21]{c,v,t,f}:
  100,10,"Na yakakusanywa yaliomo vifuani? <sup>10</sup>","[10] Na vikakusanywa viliomo vifuani navyo vimekwisha sajiliwa katika madaftari yao, yakiwa mema au mabaya waliyo yatenda?"
  100,11,"Kuwa hakika Mola wao Mlezi siku hiyo bila ya shaka atakuwa na khabari zao wote! <sup>11</sup>","[11] Kwamba hakika Mlezi wao na Muumba wao bila ya shaka anajua vyema vitendo vyao na malipo yao Siku ya Kufufuliwa na Kulipwa."
  101,1,"Inayo gonga! <sup>1</sup>","[1] AL-QAARIA'H, Inayo gonga, ni Kiyama, ambacho kinaanza kwa mpulizo wa mwanzo wa barugumu, na kinaishia itapo katwa hukumu baina ya watu."
  101,2,"Nini Inayo gonga? <sup>2</sup>","[2] Kitu gani kilicho cha ajabu zaidi katika ukuu wake, na khatari zake na kitisho chake!"
  101,3,"Na nini kitacho kujuilisha nini Inayo gonga? <sup>3</sup>","[3] Na kitu gani kitacho kujuulisha hali ya AL-QAARIA'H katika kitisho chake juu ya nafsi za watu?"
  101,4,"Siku ambayo watu watakuwa kama nondo walio tawanyika; <sup>4</sup>","[4] Siku hiyo watu watakuwa kama vipepeo kwa wingi na kuhangaika kulia na kushoto, madhaifu na wanyonge!"
  101,5,"Na milima itakuwa kama sufi zilizo chambuliwa! <sup>5</sup>","[5] Na milima itakuwa kama sufi iliyo tiwa rangi na kuchambuliwa kwa kutapanyika vipande mbali mbali na kupeperuka katika anga huku na huku."
  101,6,"Basi yule ambaye mizani yake itakuwa nzito, <sup>6</sup>","[6] Ama yule ambaye mizani yake itakuwa nzito, mema yake yakapindukia kuliko maovu yake,"
  101,7,"Huyo atakuwa katika maisha ya kupendeza. <sup>7</sup>","[7] Basi huyo atakuwa na maisha yatayo mridhisha mwenyewe, na nafsi yake itue."
  101,8,"Na yule ambaye mizani yake itakuwa khafifu, <sup>8</sup>","[8] Na ama ambaye mizani yake itakuwa nyepesi, na maovu yake yakazidi kuliko mema yake,"
  101,9,"Huyo maskani yake yatakuwa Moto wa Hawiya! <sup>9</sup>","[9] Basi makaazi yake yatakuwa Jahannamu."
  101,10,"Na nini kitacho kujuilisha nini hiyo? <sup>10</sup>","[10] Na nini cha kukujuulisha ni nini Hawiya?"
  101,11,"Ni Moto mkali! <sup>11</sup>","[11] Moto ulio mkali, hapana moto unao fikilia ukali wake, hata ukichochewa vipi na kutiwa kuni gani!"
  102,1,"Kumekushughulisheni kutafuta wingi, <sup>1</sup>","[1] Yamekushughulisheni mkaacha kutimiza yaliyo waajibu na ya ut'iifu kule kujitapa kwenu kwa wana na wafwasi, na kujifakhiri kwa mali, na hisabu, na nasaba, mpaka yakusibuni mauti!"
  102,2,"Mpaka mje makaburini! <sup>2</sup>","[2] Mpaka yakusibuni mauti!"
  102,3,"Sivyo hivyo! Mtakuja jua! <sup>3</sup>","[3] Hakika mtakuja jua matokeo ya upumbavu wenu na mapuuza yenu."
  102,4,"Tena sivyo hivyo! Mtakuja jua! <sup>4</sup>","[4] Na hakika bila ya shaka mtakuja jua natija ya hayo!"
  102,5,"Sivyo hivyo! Lau mngeli jua kwa ujuzi wa yakini, <sup>5</sup>","[5] Ama kwa hakika lau mngeli jua kwa yakini uovu wa mwisho wenu bila ya shaka mngeli ogopa huko kushindania kurindika mali, na mngeli jitengenezea Akhera yenu."
  102,6,"Basi bila ya shaka mtaiona Jahannamu! <sup>6</sup>","[6] Nakuapieni na nakutilieni mkazo, enyi watu, kwamba hakika nyinyi mtakuja ushuhudia Moto unao waka."
  102,7,"Tena, bila ya shaka, mtaiona kwa jicho la yakini. <sup>7</sup>","[7] Kisha ninaapa na natilia mkazo kwamba mtauona wazi na kwa yakini."
  102,8,"Tena bila ya shaka mtaulizwa siku hiyo juu ya neema. <sup>8</sup>","[8] Tena naapa na natilia mkazo kwamba hakika nyinyi mtahisabiwa kwa neema mlizo deka nazo na mkazistarehea."
