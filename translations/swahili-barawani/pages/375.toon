quran[23]{c,v,t,f}:
  26,184,"Na mcheni aliye kuumbeni nyinyi na vizazi vilivyo tangulia. <sup>184</sup>","[184] Na tahadharini na adhabu ya Mwenyezi Mungu aliye kuumbeni, na akaumba kaumu zenye nguvu na takaburi zilizo tangulia."
  26,185,"Wakasema: Hakika wewe ni katika walio rogwa. <sup>185</sup>","[185] Wakasema: Wewe si chochote ila ni mtu aliye sibiwa na uchawi mkali na ikapotea akili yake."
  26,186,"Na wewe si chochote ila ni mtu tu kama sisi, na kwa yakini tunakuona wewe ni katika waongo. <sup>186</sup>","[186] Na wewe si chochote ila ni mmoja wetu sawa na sisi kwa utu. Basi vipi ujipe ubora kuliko sisi kwa Utume? Nasi tunaamini kuwa wewe ni mwongo wa kubobea."
  26,187,"Hebu tuangushie vipande kutoka mbinguni ikiwa wewe ni miongoni mwa wasemao kweli. <sup>187</sup>","[187] Basi hebu tuangushie vipande vya adhabu kutoka mbinguni ikiwa ni katika wasemao kweli kwa huu ujumbe wako! Na chini ya shauri hii kwa hakika pana kila namna ya ubishi."
  26,188,"Akasema: Mola wangu Mlezi anajua zaidi mnayo yatenda. <sup>188</sup>","[188] Shuaibu akasema: Mola wangu Mlezi ni Mjuzi, upeo wa kujua, wa maasi yote myatendayo, na adhabu mnayo stahiki. Yeye atakuteremshieni hayo kwa wakati wake alio ukadiria. Na huu ndio hadi ya mwisho wa kumwachilia Mwenyezi Mungu kila kitu, na kuwatisha hao makafiri."
  26,189,"Basi walimkanusha, na ikawashika adhabu ya siku ya kivuli. Hakika hiyo ilikuwa adhabu ya siku kubwa. <sup>189</sup>","[189] Lakini wao waliendelea kumkadhibisha. Mwenyezi Mungu akawapatiliza kwa adhabu ya joto kuu mno. Wakawa wanatapa tapa hawana pa kukimbilia. Walipo pata kiwingu cha kuwapa kivuli kukinga mwako wa jua walijikusanya chini yake. Mwenyezi Mungu akawateremshia moto, ukawateketeza wote katika siku ya kitisho kikubwa mno."
  26,190,"Hakika katika hayo ipo Ishara, lakini hawakuwa wengi wao wenye kuamini. <sup>190</sup>","[190] Hakika adhabu iliyo wateremkia watu wa Machakani kuwa ni malipo ya uasi wao, ni dalili ya ukamilifu wa uwezo wa Mwenyezi Mungu. Na hawakuwa wengi wa watu wako wenye kusadiki."
  26,191,"Na hakika Mola wako Mlezi bila ya shaka ndiye Yeye Mwenye nguvu Mwenye kurehemu. <sup>191</sup>","[191] Na hakika Mola wako Mlezi hapana shaka ndiye Yeye aliye tengeka kwa Nguvu na Ushindi, Mwenye kuwaneemesha Waumini kwa rehema nyingi."
  26,192,"Na bila ya shaka hii ni Uteremsho wa Mola Mlezi wa walimwengu wote. <sup>192</sup>","[192] Na hakika hii Qur'ani iliyo tajwa ndani yake visa vya kweli imeteremshwa kutoka kwa Mwenye kuumba walimwengu wote, Mwenye kumiliki mambo yao, na Mlezi wao. Basi khabari zake ni za kweli. Na hukumu yake inatimizwa mpaka Siku ya Kiyama."
  26,193,"Ameuteremsha Roho muaminifu,. <sup>193</sup>","[193] Ameiteremsha Roho muaminifu, naye ni Jibril a.s.,"
  26,194,"Juu ya moyo wako, ili uwe katika Waonyaji,. <sup>194</sup>","[194] Juu ya moyo wako ulio tulia kuihifadhi na kuifahamu, na idhibitike katika moyo wako iwe madhubuti isisahaulike, ili upate kuwaonya wakhalifu kwa adhabu ziliomo ndani yake."
  26,195,"Kwa ulimi wa Kiarabu ulio wazi. <sup>195</sup>","[195] Jibril amekuteremshia kwa lugha ya Kiarabu, yenye maana wazi, yenye hoja zilizo dhaahiri kwa wanayo hitajia ya kutengeneza mambo yao ya dunia na Dini."
  26,196,"Na hakika bila ya shaka haya yamo katika Vitabu vya kale. <sup>196</sup>","[196] Na hakika kuitaja Qur'ani na kueleza kuwa inatoka kwa Mwenyezi Mungu kumteremshia Muhammad s.a.w. yametajwa katika Vitabu vya Manabii walio tangulia."
  26,197,"Je! Haikuwa kwao ni Ishara kwamba wanayajua haya wanazuoni wa Wana wa Israili?. <sup>197</sup>","[197] Je! Hawa wenye inda wanaikataa Qur'ani na hali wao wanayo hoja inayo onyesha ukweli wa Muhammad s.a.w., nayo ni ilimu ya wanazuoni wa Wana wa Issraili juu ya Qur'ani kama ilivyo katika vitabu vyao?"
  26,198,"Na lau kuwa tungeli iteremsha juu ya mmoja wa wasio kuwa Waarabu,. <sup>198</sup>","[198] Na lau tungeli mteremshia mtu asiye kuwa Mwaarabu, anaye weza kusema Kiarabu lakini si kwa ufasihi, wasingeli waza kumtuhumu kuwa kaizua."
  26,199,"Na akawasomea, wasingeli kuwa wenye kuamini. <sup>199</sup>","[199] Na angeli wasomea baraabara kinyume na ada bado wangeli mkanusha, na wakapatia kisababu kwa ukafiri wao."
  26,200,"Namna hivi tunaingiza katika nyoyo za wakosefu. <sup>200</sup>","[200] Sisi tumekutia huko kukanusha katika nyoyo za wakosefu; na tumekuthibitisha kama tulivyo kuthibitisha katika nyoyo za wenye sifa kama zao."
  26,201,"Hawataiamini mpaka waione adhabu chungu. <sup>201</sup>","[201] Basi hapana njia ya wao kuacha tabia yao ya ukafiri mpaka wateseke kwa hiyo adhabu kali walio ahidiwa."
  26,202,"Basi itawafikia kwa ghafla, na hali hawana khabari. <sup>202</sup>","[202] Itawateremkia adhabu kwa ghafla bila ya kuitaraji, wala wao hawajui kama inakuja."
  26,203,"Na watasema: Je, tutapewa muhula?. <sup>203</sup>","[203] Watasema itapo teremka hiyo adhabu: Je, tutapewa muhula? Haya ni kwa majuto kwa kupitiwa na Imani na kutaka waakhirishiwe adhabu. Lakini hawajibiwi."
  26,204,"Basi, je, wanaihimiza adhabu yetu?. <sup>204</sup>","[204] Anasema Mwenyezi Mungu Mtukufu: Watu wa Makka wameghurika na kuchelewesha kwangu kuwaadhibu, basi ndio wanaihimiza? Anakusudia Subhanahu Aliye takasika kuzisafihi akili zao kwa sababu ya kuhimiza kwao adhabu juu ya kuwaonya na kuwatisha."
  26,205,"Waonaje kama tukiwastarehesha kwa miaka,. <sup>205</sup>","[205] Je, umefikiri ukajua, kama Sisi tuliwastarehesha kwa uhai kwa muda wa miaka mingi pamoja na maisha mema?"
  26,206,"Kisha yakawafikia waliyo kuwa wakiahidiwa,. <sup>206</sup>","[206] Kisha ikawateremkia adhabu iliyo ahidiwa."
