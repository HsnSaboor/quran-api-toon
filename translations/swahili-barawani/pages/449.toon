quran[26]{c,v,t,f}:
  37,77,"Na tuliwajaalia dhuriya zake ndio wenye kubakia. <sup>77</sup>","[77] Tukawajaalia vizazi vya Nuhu ndio walio bakia katika ardhi baada ya kuteketea watu wake."
  37,78,"Na tukamwachia (sifa njema) kwa walio kuja baadaye. <sup>78</sup>","[78] Na tukamwachilia Nuhu kutajwa kwa wema na watu walio kuja baada yake wakimdhukuru mpaka Siku ya Kiyama."
  37,79,"Iwe salama kwa Nuhu ulimwenguni kote! <sup>79</sup>","[79] Maamkio ya Salama na Amani kumuamkia Nuhu kutokana na Malaika, na watu, na majini."
  37,80,"Kwa hakika hivi ndivyo tunavyo walipa wanao fanya mema. <sup>80</sup>","[80] Hakika Sisi huwalipa walio tenda mema mfano wa haya. Basi aliingia katika Jihadi kulinyanyua Neno letu, na akavumilia maudhi kwa ajili yetu."
  37,81,"Hakika yeye ni katika waja wetu walio amini. <sup>81</sup>","[81] Hakika yeye ni miongoni mwa waja wetu walio tuamini, na wakatimiza ahadi yetu, na wakaufikisha Ujumbe wetu."
  37,82,"Kisha tukawazamisha wale wengine. <sup>82</sup>","[82] Kisha tukawazamisha wenginewe katika makafiri wa kaumu yake."
  37,83,"Na hakika Ibrahim alikuwa katika kundi lake, <sup>83</sup>","[83] Na hakika bila ya shaka Ibrahim alikuwa akifuata ile ile njia yake na mwenendo wake katika kuitia Tawhidi, Imani"
  37,84,"Alipo mjia Mola wake Mlezi kwa moyo mzima. <sup>84</sup>","[84] Alipo mkabili Mola wake Mlezi kwa moyo ulio kuwa nadhifu hauna ushirikina, umemsafia ibada Yeye tu."
  37,85,"Alimwambia baba yake na watu wake: Mnaabudu nini? <sup>85</sup>","[85] Alipo chukia kuwa baba yake na watu wake wanaabudu masanamu, akawaambia: Ni nini haya masanamu mnayo yaabudu?"
  37,86,"Kwa kuzua tu mnataka miungu mingine badala ya Mwenyezi Mungu? <sup>86</sup>","[86] Si mnazua uwongo tu ulio wazi kwa haya myatendayo, kwa kuwa mnamuabudu asiye kuwa Mwenyezi Mungu? Na si mnataka kuzua uzushi huu bila ya udhuru wowote ila kupenda kwenu tu?"
  37,87,"Mnamdhania nini Mola Mlezi wa walimwengu wote? <sup>87</sup>","[87] Mnamdhania nini huyo ambaye ndiye Mwenye haki ya kuabudiwa kwa kuwa Yeye ndiye Muumba walimwengu wote, mtapo kutana naye na hali nyinyi mmemfanyia washirika wenginewe katika ibada?"
  37,88,"Kisha akapiga jicho kutazama nyota. <sup>88</sup>","[88] Basi akazitupia jicho nyota kuzitazama ili apate kuona dalili ya Muumba ulimwengu. Akaziona zinageuka, zinabadilika"
  37,89,"Akasema: Hakika mimi ni mgonjwa! <sup>89</sup>","[89] Akajikhofia nafsi yake asiwe ana upotovu na maradhi ya itikadi."
  37,90,"Nao wakamwacha, wakampa kisogo. <sup>90</sup>","[90] Watu wake wakamwachilia mbali, na wakapuuza maneno yake."
  37,91,"Basi akaiendea miungu yao kwa siri, akaiambia: Mbona hamli? <sup>91</sup>","[91] Akayaendea kwa haraka yale masanamu kwa kificho, na akayapa chakula ambacho wale washirikina walikiweka mbele yao ili nao wapate baraka yao kwa mujibu wa madai yao. Akasema kwa maskhara na kejeli: Mbona hamli?"
  37,92,"Mna nini hata hamsemi? <sup>92</sup>","[92] Mna nini hata mmeshindwa kusema lolote, hata ndio au sio?"
  37,93,"Kisha akaigeukia kuipiga kwa mkono wa kulia. <sup>93</sup>","[93] Akayaingilia yale masanamu kuyapiga kwa mkono wa kulia, kwa kuwa ndio wenye nguvu, akayabomoa."
  37,94,"Basi wakamjia upesi upesi. <sup>94</sup>","[94] Walipo baini kwamba kuvunjwa miungu yao ni kwa kitendo cha Ibrahim, basi walimkimbilia ili wamtese kwa alivyo watendea miungu yao."
  37,95,"Akasema: Hivyo mnaviabudu vitu mnavyo vichonga wenyewe <sup>95</sup>","[95] Ibrahim akawaambia kwa kuwahizi: Hivyo nyinyi mnaabudu mawe mliyo yachonga nyinyi wenyewe kwa mikono yenu? Akili zenu zimekwenda wapi?"
  37,96,"Na hali Mwenyezi Mungu ndiye aliye kuumbeni nyinyi na hivyo mnavyo vifanya! <sup>96</sup>","[96] Na Mwenyezi Mungu ndiye aliye kuumbeni, na akayaumba hata hayo masanamu mnayo yaunda kwa mikono yenu. Basi Yeye peke yake ndiye Mwenye kustahiki kuabudiwa."
  37,97,"Wakasema: Mjengeeni jengo, na kisha mtupeni motoni humo! <sup>97</sup>","[97] Hoja ilipo wapata wale wanao abudu masanamu, wakaona hawana ila waingie kutumia nguvu; wakaazimia kumchoma moto. Basi waliambizana: Mjengeeni jengo, na mlijaze moto, na mtupeni katikati yake!"
  37,98,"Basi walitaka kumfanyia vitimbi, lakini tukawafanya wao ndio wa chini. <sup>98</sup>","[98] Kwa haya walikusudia kumteketeza, lakini Mwenyezi Mungu alimwokoa na ule moto baada ya wao kwisha mtumbukiza humo. Hadhi yake ikawa juu kwa utukufu ule, na Mwenyezi Mungu akawafanya wao ndio watu wa chini."
  37,99,"Na akasema: Hakika mimi nahama, nakwenda kwa Mola wangu Mlezi; Yeye ataniongoa. <sup>99</sup>","[99] Ibrahim alipo kata tamaa nao, kuwa hawaamini tena, alisema: Mimi ninahama kwendea pahala alipo niamrisha Mola wangu Mlezi nende. Mola wangu Mlezi atanihidi aniongoze mpaka nifike pahala pa utulivu, penye amani, na nchi nzuri."
  37,100,"Ewe Mola wangu Mlezi! Nitunukie aliye miongoni mwa watenda mema. <sup>100</sup>","[100] Ewe Mola wangu Mlezi! Nipe dhuriya walio wema wa vitendo, wasimamie hii kazi ya wito kuwaitia watu kwako Wewe, baada yangu."
  37,101,"Basi tukambashiria mwana aliye mpole. <sup>101</sup>","[101] Malaika wakampa bishara ya kwamba atapata mwana atakaye pambwa kwa akili na upole."
  37,102,"Basi alipo fika makamo ya kwenda na kurudi pamoja naye, alimwambia: Ewe mwanangu! Hakika mimi nimeona usingizini kuwa ninakuchinja. Basi angalia wewe, waonaje? Akasema: Ewe baba yangu! Tenda unavyo amrishwa, utanikuta mimi, Inshallah, katika wanao subiri. <sup>102</sup>","[102] Akazaliwa huyo mwana, na alipo kuwa kijana wa kwenda naye baba yake katika kutafuta haja za maisha, Ibrahim alipewa mtihani kwa ndoto aliyo iota. Ibrahim akasema: Ewe mwanangu! Hakika mimi nimeona usingizini ufunuo kutokana na Mwenyezi Mungu ananitaka nikuchinje! Basi wewe tazama unaonaje? Yule mwana mwema alisema: Ewe baba yangu! Tekeleza amri ya Mola wako Mlezi. Utaniona mimi katika wanao subiri, Inshallah!"
