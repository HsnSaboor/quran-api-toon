quran[27]{c,v,t,f}:
  68,16,"Tutamtia kovu juu ya pua yake. <sup>16</sup>","[16] Tutambandika alama juu ya pua yake ya kumganda, apate kufedheheka mbele za watu."
  68,17,"Hakika tumewajaribu hawa kama tulivyo wajaribu wale wenye shamba, walipo apa kwamba watayavuna mazao yake itakapo kuwa asubuhi. <sup>17</sup>","[17] Sisi tumewafanyia mtihani watu wa Makka kwa kuwapa neema, nao wakazikufuru; kama tulivyo wafanyia mtihani hao watu wenye shamba, walipo chukua kiapo kuwa watakwenda vuna mazao ya shamba lao asubuhi mapema,"
  68,18,"Wala hawakusema: Mungu akipenda! <sup>18</sup>","[18] Wala wasimkumbuke Mwenyezi Mungu, wakafunganisha hilo jambo lao na kupenda kwake."
  68,19,"Basi lilitokea tukio juu yake kutoka kwa Mola wako Mlezi, nao wamelala! <sup>19</sup>","[19] Basi ikaliteremkia shamba hilo balaa kubwa ilio toka kwa Mola wako Mlezi, na hali wao wamelala."
  68,20,"Likawa kama usiku wa giza. <sup>20</sup>","[20] Likawa hilo shamba kama usiku wa giza kwa masaibu yalio lifikia."
  68,21,"Asubuhi wakaitana. <sup>21</sup>","[21] Asubuhi wakawa wanaitana:"
  68,22,"Ya kwamba nendeni kondeni mwenu ikiwa mnataka kuvuna. <sup>22</sup>","[22] Amkeni mapema mwende kondeni kwenu kama mmeazimia kuvuna."
  68,23,"Basi walikwenda na huku wakinong'onezana, <sup>23</sup>","[23] Wakatoka, nao wakinong'ona kuambizana:"
  68,24,"Ya kuwa leo hata masikini mmoja asikuingilieni. <sup>24</sup>","[24] Msimwachie masikini yeyote kukuingilieni leo!"
  68,25,"Na walikwenda asubuhi, nao wameshikilia azimio hilo. <sup>25</sup>","[25] Wakenda hapo asubuhi mpaka kwenye shamba lao, na azma yao ovu hiyo, na wao ni wenye uwezo kaamili wa kutenda hayo kwa kujigamba kwao."
  68,26,"Basi walipo liona, wakasema: Hakika tumepotea! <sup>26</sup>","[26] Walipo liona limekuwa jeusi limeungua, walisema nao wamebabaika: Hakika sisi bila ya shaka tumepotea. Hili silo shamba letu!"
  68,27,"Bali tumenyimwa! <sup>27</sup>","[27] Bali ndilo shamba letu! Na sisi tumenyimwa!"
  68,28,"Mbora wao akasema: Sikukwambieni, kwa nini hamumtakasi Mwenyezi Mungu? <sup>28</sup>","[28] Alisema aliye kuwa muadilifu wao na mbora wao akiwalaumu: Sikukwambieni mlipo kuwa mnasemezana kuwanyima masikini, hebu hamumkumbuki Mwenyezi Mungu mkaiacha niya yenu?"
  68,29,"Wakasema: Ametakasika Mola wetu Mlezi! Hakika sisi tulikuwa wenye kudhulumu. <sup>29</sup>","[29] Wakasema walipo rejea kwenye uwongozi wao: Tunamtakasa Mwenyezi Mungu kuwa katudhulumu kwa yaliyo tusibu. Hakika sisi wenyewe ndio tumejidhulumu kwa makusudio yetu maovu."
  68,30,"Basi wakakabiliana kulaumiana wao kwa wao. <sup>30</sup>","[30] Wakawa wanaelekeana wao kwa wao wakilaumiana,"
  68,31,"Wakasema: Ole wetu! Tulikuwa tumeikiuka mipaka! <sup>31</sup>","[31] Wakisema: Huku ni kuhiliki kwetu! Hakika sisi tulikuwa tumepita mipaka katika dhulma zetu."
  68,32,"Asaa Mola wetu Mlezi akatubadilishia lilio bora kuliko hili. Hakika sisi ni wenye kurejea kwa Mola wetu Mlezi. <sup>32</sup>","[32] Asaa Mola wetu Mlezi akatupa badala lilio bora kuliko hili shamba letu. Hakika sisi tunamtaka Mola wetu Mlezi peke yake atupe msamaha na malipo."
  68,33,"Namna hivi yanakuwa mateso, na bila ya shaka mateso ya Akhera ni makubwa zaidi, laiti wangeli jua! <sup>33</sup>","[33] Mfano wa kama hayo yaliyo yasibu hilo shamba ndio inakuwa adhabu yangu ninayo iteremsha duniani kwa anaye stahiki. Na bila ya shaka adhabu ya Akhera ni kubwa zaidi lau kuwa watu wanajua hayo."
  68,34,"Hakika wachamngu watakuwa na Bustani za neema kwa Mola wao Mlezi. <sup>34</sup>","[34] Hakika wachamngu watapata kwa Mola wao Mlezi Bustani za neema safi."
  68,35,"Kwani tutawafanya Waislamu kama wakosefu? <sup>35</sup>","[35] Je! Sisi tudhulumu katika hukumu yetu, tuwafanye Waislamu sawa na makafiri?"
  68,36,"Mna nini? Mnahukumu vipi? <sup>36</sup>","[36] Vipi mnahukumia mfano wa hukumu kama hii ya dhulma?"
  68,37,"Au mnacho kitabu ambacho ndani yake mnasoma? <sup>37</sup>","[37] Kwani mnacho kitabu kitokacho kwa Mwenyezi Mungu mnacho kisoma,"
  68,38,"Kuwa mtapata humo mnayo yapenda? <sup>38</sup>","[38] Na humo yamo hayo mnayo yapenda?"
  68,39,"Au mnazo ahadi za viapo juu yetu za kufika Siku ya Kiyama ya kuwa hakika mtapata kila mnayo jihukumia? <sup>39</sup>","[39] Au kwani mnazo ahadi juu yetu zenye kutiliwa mkazo kwa viapo, zenye kubaki mpaka Siku ya Kiyama, kwamba mnayo haki ya hayo mnayo jihukumia?"
  68,40,"Waulize: Ni nani miongoni mwao dhamini wa haya? <sup>40</sup>","[40] Ewe Muhammad! Waulize washirikina: Ni nani dhamini wa hukumu hiyo?"
  68,41,"Au wanao washirika? Basi wawalete washirika wao wakiwa wanasema kweli. <sup>41</sup>","[41] Kwani wanao wanao shirikiana nao, na wanao fuata mwendo wao katika kauli yao hii? Basi na wawalete hao washirika wao, ikiwa wao ni wasema kweli katika madai yao."
  68,42,"Siku utakapo wekwa wazi mundi, na wataitwa kusujudu, lakini hawataweza, <sup>42</sup>","[42] Siku mambo yatapo shitadi na yakawa magumu, na wakatakiwa makafiri wasujudu kwa kuwaemea na kuwakejeli, na wasiweze, (Kuwekwa wazi mundi, ni kinaya ya kudhihirishwa kweli yote Siku ya kwima kondo, Siku ya Kiyama. Chambilecho Sayyid Abdulla bin Ali bin Nassir katika Al Inkishaf: Tafakari siku ya kwima kondo Ya kuaridhiwa kila kitendo Pindi madhulumu atapo ondo Achamba Ya Rabi namua naye)"
