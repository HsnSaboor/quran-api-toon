quran[23]{c,v,t,f}:
  26,61,"Na yalipo onana majeshi mawili haya, watu wa Musa wakasema: Hakika sisi bila ya shaka tumepatikana! <sup>61</sup>","[61] Walipo onana makundi mawili, watu wa Musa walisema: Hakika Firauni na watu wake watatupata. Basi tutaangamia."
  26,62,"(Musa) akasema: Hasha! Hakika yu pamoja nami Mola wangu Mlezi. Yeye ataniongoa! <sup>62</sup>","[62] Musa akasema: Hakika mimi ninao uangalizi wa Mwenyezi Mungu unao nifuata kwa kunihifadhi. Na Yeye ataniongoza kwenye Njia ya uwokovu. Amesema hayo ili awatuze kuwa watasalimika, na iwe mbali na mawazo yao fikra ya kutisha kwamba takuja patikana. ."
  26,63,"Tulimletea wahyi Musa tukamwambia: Piga bahari kwa fimbo yako. Basi ikatengana, na kila sehemu ikawa kama mlima mkubwa. <sup>63</sup>","[63] Tukamuamrisha Musa kwa wahyi, ufunuo, aipige bahari kwa fimbo yake. Ikapasuka bahari njia kumi na mbili kwa mujibu wa idadi ya mataifa ya Wana wa Israili. Kila njia katika hizo njia ilikuwa na kizuizi cha maji yaliyo nyanyuka kama mlima ulio simama imara."
  26,64,"Na tukawajongeza hapo wale wengine. <sup>64</sup>","[64] Tukawajongeza Firauni na kaumu yake mpaka wakaingia kwenye zile njia nyuma ya Musa na kaumu yake."
  26,65,"Tukawaokoa Musa na walio kuwa pamoja naye wote. <sup>65</sup>","[65] Tukamwokoa Musa na walio kuwa pamoja naye kwa hifadhi ya bahari nayo imeshikamana, mpaka wakamalizika kuvuka."
  26,66,"Kisha tukawazamisha hao wengine. <sup>66</sup>","[66] Kisha tukamzamisha Firauni pamoja na walio kuwa pamoja naye kwa kuwafudikiza kwa maji pale walipo wafuata."
  26,67,"Hakika bila ya shaka katika hayo ipo Ishara; lakini wengi wao si katika wenye kuamini. <sup>67</sup>","[67] Hakika katika vituko hivi vya ajabu vya kiungu pana funzo la kuzingatia kwa atakaye kunafiika. Lakini watu wengi si wenye kusadiki."
  26,68,"Na kwa hakika Mola wako Mlezi ndiye Mwenye nguvu Mwenye kurehemu. <sup>68</sup>","[68] Hakika Muumba wako na Mlezi wako ndiye huyo Mwenye nguvu katika kuwaadhibu wanao kanusha, Mwenye kuwaneemesha kwa rehema Waumini."
  26,69,"Na wasomee khabari za Ibrahim. <sup>69</sup>","[69] Ewe Mtume! Na wasomee makafiri hadithi ya Ibrahim , Alayhi Ssalaam."
  26,70,"Alipo mwambia baba yake na kaumu yake: Mnaabudu nini? <sup>70</sup>","[70] Alipo mwambia baba yake: Mnaabudu kitu gani hichi, ambacho hakifai kuabudiwa? Anakusudia kwa hayo kuyakebehi masanamu."
  26,71,"Wakasema: Tunaabudu masanamu, daima tunayanyenyekea. <sup>71</sup>","[71] Wakasema kujibu kwa njia ya kujitapa: Tunaabudu masanamu, nasi tunadumu daima dawamu tukiyaabudu, kwa kuyaadhimisha na kuyatukuza!"
  26,72,"Akasema: Je! Yanakusikieni mnapo yaita? <sup>72</sup>","[72] Ibrahim akasema: Kwani yanasikia madua yenu? Au yanakuitikieni mnapo yaomba? Kwa hayo anakusudia kuwanabihisha upotovu wa mwendo wao."
  26,73,"Au yanakufaeni, au yanakudhuruni? <sup>73</sup>","[73] Au yanakuleteeni manufaa mnapo yat'ii? Au yanakupatilizeni kwa madhara mkiyaasi?"
  26,74,"Wakasema: Bali tumewakuta baba zetu wakifanya hivyo hivyo. <sup>74</sup>","[74] Wakasema: Hawafanyi lolote katika hayo. Lakini sisi tumewakuta baba zetu wakiyaabudu mfano wa ibada yetu. Basi sisi tukawafwata kwa waliyo kuwa wakiyafanya."
  26,75,"Je! Mmewaona hawa mnao waabudu- <sup>75</sup>","[75] Ibrahim akasema kwa kuwasusuika: Je! Mlifikiri hata mkalijua jambo lolote lilio kupelekeeni kudumu na kuyaabudu hayo masanamu?"
  26,76,"Nyinyi na baba zenu wa zamani? <sup>76</sup>","[76] Nyinyi na baba zenu wa zamani - ati haya yanastahiki kuabudiwa au la? Lau mngeli zingatia mngeli jua kuwa hakika nyinyi mko katika upotovu ulio wazi."
  26,77,"Kwani hakika hao ni adui zangu, isipo kuwa Mola Mlezi wa walimwengu wote. <sup>77</sup>","[77] Kwani hakika hao mnao waabudu badala ya Mwenyezi Mungu ni maaadui kwangu mimi na kwenu. Basi mimi siwaabudu hao. Lakini ninaye muabudu na najijongeza kwake ni Muumba wa walimwengu wote, na Mwenye kumiliki mambo yao, na Mwenye kuwalinda."
  26,78,"Ambaye ndiye aliye niumba, na Yeye ndiye ananiongoa, <sup>78</sup>","[78] Ambae ndiye aliye nizua kabla sijawa chochote akaniumba kwa bora ya umbo, na akanitunukia uwongofu wa kunifikishia kwenye mafanikio yangu ya duniani na Akhera."
  26,79,"Na ambaye ndiye ananilisha na kuninywesha. <sup>79</sup>","[79] Na Yeye ndiye aliye nineemesha kwa vyakula na vinywaji, na akaniwezesha kuvipata na kunafiika kwavyo, ili kuhifadhi uhai wangu."
  26,80,"Na ninapo ugua ni Yeye ndiye anaye niponesha. <sup>80</sup>","[80] Na yakinishukia maradhi ni Yeye ndiye anaye niponesha, kwa kunisahilishia sababu za kupona na kuniwezesha kuzipata."
  26,81,"Na ambaye atanifisha, na kisha atanihuisha. <sup>81</sup>","[81] Na Yeye ndiye atanifisha ikifika ajali yangu, na tena atanihuisha mara nyengine kwa ajili ya hisabu na malipo."
  26,82,"Na ambaye ndiye ninaye mtumai kunisamehe makosa yangu Siku ya Malipo. <sup>82</sup>","[82] Na Yeye ndiye ninaye mtumai kunighufiria na kuyasemehe makosa yangu madogo madogo ya kujikwaa duniani, utapo fika wakati wa hisabu."
  26,83,"Mola wangu Mlezi! Nitunukie hukumu na uniunganishe na watendao mema. <sup>83</sup>","[83] Ibrahim a.s. akasema kwa kuomba: Mola wangu Mlezi! Nitunukie ukamilifu wa ilimu na vitendo, ili nipate kustahili kuubeba Ujumbe wako na hukummu kwa waja wako, na niwezeshe niungane pamoja na kundi la watendao wema."
