quran[21]{c,v,t,f}:
  44,19,"Na msimfanyie kiburi Mwenyezi Mungu; hakika mimi nitakuleteeni uthibitisho ulio wazi. <sup>19</sup>","[19] Wala msimfanyie kiburi Mwenyezi Mungu kwa kumkadhibisha Mtume wake, kwani mimi nakuleteeni muujiza ulio wazi wa kubainisha ukweli wa Unabii wangu na Utume wangu."
  44,20,"Nami najikinga kwa Mola wangu Mlezi na ndiye Mola wenu Mlezi pia, ili msinipige mawe. <sup>20</sup>","[20] Na mimi najilinda na Mwenye kuniumba msiweze kuniuwa kwa kunipiga mawe."
  44,21,"Na ikiwa hamniamini, basi jitengeni nami. <sup>21</sup>","[21] Na ikiwa hamnisadiki basi jitengeni nami, wala msiniudhi."
  44,22,"Ndipo akamwomba Mola wake Mlezi: Hakika watu hawa ni wakosefu. <sup>22</sup>","[22] Musa akamwambia Mola wake Mlezi kwa kumshitakia watu wake alipo kata tamaa nao kuwa hawaamini: Hakika watu hawa shauri yao imekwisha fika ukomo katika ukafiri; basi Wewe wafanyie wanalo stahiki."
  44,23,"Mwenyezi Mungu akasema: Basi nenda na waja wangu usiku. Kwa yakini mtafuatwa. <sup>23</sup>","[23] (Naye Musa akaambiwa:) Toka na Waumini usiku usiku kwa kificho, wasije kukupateni, kwani Firauni na askari wake watakufuateni pindi wakijua, wakukamateni."
  44,24,"Na iache bahari vivyo hivyo imeachana, hakika wao hao ni jeshi litakalo zamishwa. <sup>24</sup>","[24] Na iache bahari imetulia kama ilivyo baada ya kwisha pigwa kwa fimbo, wapate kuingia hao wanao kanya; kwani wao watazama tu, hapana hivi wala hivi."
  44,25,"Mabustani mangapi, na chemchem ngapi waliziacha! <sup>25</sup>","[25] Hao watu wa Firauni baada ya kuzama kwao waliacha mabustani mengi yenye kunawiri, na chemchem zinazo tiririka maji yake,"
  44,26,"Na mimea na vyeo vitukufu! <sup>26</sup>","[26] Na makulima ya namna kwa namna, na makaazi mazuri mazuri,"
  44,27,"Na neema walizo kuwa wakijistareheshea! <sup>27</sup>","[27] Na maisha ya raha na starehe, waliyo kuwa wakiyaonea utamu."
  44,28,"Ndio hivyo! Na tukawarithisha haya watu wenginewe. <sup>28</sup>","[28] Mfano wa adhabu hiyo Mwenyezi Mungu humuadhibu mwenye kwenda kinyume na amri yake, na akatoka katika ut'iifu wake, na humwondolea neema yule mwenye nayo akawapa watu wenginewe wasio kuwa na makhusiano nao yoyote, la ya ujamaa wala dini."
  44,29,"La mbingu wala ardhi hazikuwalilia, wala hawakupewa muhula. <sup>29</sup>","[29] Basi la mbingu wala ardhi hazikuwahuzunukia ilipo wanyakua adhabu, jinsi ilivyo haribika hali yao; wala hawakungojewa watubu, wala hawakupewa muhula wapate kudiriki taksiri yao, kwa jinsi walivyo dharauliwa!"
  44,30,"Na bila ya shaka tuliwaokoa Wana wa Israili katika adhabu ya kuwadhalilisha, <sup>30</sup>","[30] Na kwa hakika Mwenyezi Mungu aliwaokoa Wana wa Israili na adhabu ya kuwadhalilisha."
  44,31,"Ya Firauni. Hakika yeye alikuwa jeuri katika wenye kupindukia mipaka. <sup>31</sup>","[31] Aliwaokoa kwa Firauni. Hakika Firauni alikuwa jeuri kwa watu wake, amepita mipaka kwa shari na uasi."
  44,32,"Na tuliwakhiari kwa ujuzi wetu kuliko walimwengu wenginewe. <sup>32</sup>","[32] Ninaapa: Tuliwakhiari Wana wa Israili kwa kuwa tuliwajua kwamba wao wana stahiki kuteuliwa kuliko watu wengine wote wa zama zao. Kwa hivyo tukawatuma miongoni mwao Manabii wengi kwa kuwa tulijua hali zao."
  44,33,"Na tukawapa katika ishara zenye majaribio yaliyo wazi. <sup>33</sup>","[33] Na Mwenyezi Mungu akawaletea katika mkono wa Musa dalili kadhaa wa kadhaa za kuwatia wao katika mitihani iliyo wazi."
  44,34,"Hakika hawa wanasema: <sup>34</sup>","[34] Hakika hawa wanao kadhibisha kufufuliwa bila ya shaka wanasema: Hapana kufa ila kwa haya haya mauti yetu ya kwanza ya duniani, wala sisi hatutafufuliwa tena."
  44,35,"Hapana ila kufa kwetu mara ya kwanza tu, wala sisi hatufufuliwi. <sup>35</sup>","[35] Hakika hawa wanao kadhibisha kufufuliwa bila ya shaka wanasema: Hapana kufa ila kwa haya haya mauti yetu ya kwanza ya duniani, wala sisi hatutafufuliwa tena."
  44,36,"Basi warudisheni baba zetu, ikiwa nyinyi mnasema kweli. <sup>36</sup>","[36] Na wao humwambia Mtume wa Mwenyezi Mungu na Waumini: Ikiwa nyinyi mnasema kweli katika madai yenu kwamba Mola wenu Mlezi anahuisha wafu kwa ajili ya hisabu katika Akhera, basi upesi upesi tufufulieni baba zetu walio kwisha kufa, kwa kumwomba huyo Mola wenu Mlezi!"
  44,37,"Je! Ni wao bora au watu wa Tubbaa' na walio kuwa kabla yao? Tuliwaangamiza. Hakika hao walikuwa wakosefu. <sup>37</sup>","[37] Je! Makafiri wa Makka wanawashinda kaumu ya Tubbaa' na walio watangulia kwa nguvu, na ulinzi, na utawala, na mambo yote ya kidunia? Ewe Muhammad! Hao washirikina wa kaumu yako hawawashindi hao kwa nguvu, na hao Sisi tuliwateketeza katika dunia kwa ukafiri wao na madhambi yao. Basi nawawazingatie!"
  44,38,"Na hatukuziumba mbingu na ardhi na vilivyomo baina yake kwa mchezo. <sup>38</sup>","[38] Na Mwenyezi Mungu hakuumba mbingu na ardhi na viliomo baina yao bila ya hikima."
  44,39,"Hatukuviumba hivyo ila kwa Haki, lakini wengi wao hawajui. <sup>39</sup>","[39] Hatukuziumba hizo ila kwa umbo lilio ambatana na hikima, kwa nidhamu iliyo thibiti yenye kuonyesha ushahidi wa kuwepo Mwenyezi Mungu wa pekee, Mwenye uwezo. Lakini wengi wa hawa wameghafilika, wamo katika upofu, hawazioni dalili hizi."
