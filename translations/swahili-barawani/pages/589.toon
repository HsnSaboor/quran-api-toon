quran[27]{c,v,t,f}:
  83,35,"Nao wako juu ya viti vya enzi wakiangalia. <sup>35</sup>","[35] Ilhali wako juu ya vitanda na matakia watakuwa Waumini wakiziangalia neema za Mwenyezi Mungu alizo wapa."
  83,36,"Je! makafiri wamelipwa malipo ya yale waliyo kuwa wakiyatenda? <sup>36</sup>","[36] Je! Makafiri watalipwa huko Akhera kwa waliyo yatenda duniani?"
  84,1,"Itapo chanika mbingu! <sup>1</sup>","[1] Mbingu itapo chanika, ikaamrishwa iondoke,"
  84,2,"Na ikamsikiliza Mola wake Mlezi, na ikapasiwa kumsikiliza! <sup>2</sup>","[2] Na ikamsikiliza Mola wake Mlezi na ikamt'ii, na ndio maelekeo yake isikie na kut'ii,"
  84,3,"Na ardhi itakapo tanuliwa! <sup>3</sup>","[3] Na ardhi ikazidi upana wake kwa kulazwa milima na kuondolewa kifusi chake,"
  84,4,"Na kuvitoa vilivyo kuwa ndani yake, ikawa tupu! <sup>4</sup>","[4] Na ardhi ikatoa nje maiti na khazina ziliyo kuwamo ndani yake, na ikaachana navyo vyote hivyo,"
  84,5,"Na ikamsikiliza Mola wake Mlezi, na ikapasiwa kumsikiliza! <sup>5</sup>","[5] Na ikamwelekea Mola wake Mlezi kwa kuzidi kutanuka kwake na kutoa vilio kuwemo ndani yake na kuachana navyo, na hayo ni haki yake kuwa. Yakitokea yote hayo yaliyo tangulia kusimuliwa basi kila mtu atapata malipo ya vitendo vyake."
  84,6,"Ewe mtu! Hakika wewe unajikusuru kwa juhudi kumwendea Mola wako Mlezi, basi utamkuta. <sup>6</sup>","[6] Ewe mtu! Hakika wewe unafanya juhudi katika vitendo vyako vikufikishie lengo lako. Basi utakuja kukutana na Mola wako Mlezi kwa a'mali yako, naye atakulipa kwayo."
  84,7,"Ama atakaye pewa daftari lake kwa mkono wa kulia! <sup>7</sup>","[7] Ama mwenye kupewa daftari la vitendo vyake kwa mkono wake wa kulia"
  84,8,"Basi huyo atahisabiwa hisabu nyepesi! <sup>8</sup>","[8] Basi atahisabiwa kwa hisabu nyepesi,"
  84,9,"Na arudi kwa ahali zake na furaha. <sup>9</sup>","[9] Na atarejea kwa jamaa zake Waumini naye furahani."
  84,10,"Na ama atakaye pewa daftari lake kwa nyuma ya mgongo wake, <sup>10</sup>","[10] Ama mwenye kupewa daftari lake kwa mkono wa kushoto wake nyuma ya mgongo wake kwa kudharauliwa shani yake,"
  84,11,"Basi huyo ataomba kuteketea. <sup>11</sup>","[11] Huyo atatamani ajiue,"
  84,12,"Na ataingia Motoni. <sup>12</sup>","[12] Na ataingia Motoni aungulie mbali!"
  84,13,"Hakika alikuwa furahani kati ya jamaa zake. <sup>13</sup>","[13] Kwani huyo hakika duniani alikuwa furahani kati ya jamaa zake akitanaamu na pumbao alilo kuwa nalo hata akapuuza a'mali ya kuitenda kwa mustakabali wake."
  84,14,"Huyo hakika alidhani kuwa hatarejea tena. <sup>14</sup>","[14] Hakika huyo alidhani kuwa kabisa hatorejea kwa Mwenyezi Mungu akamhisabu."
  84,15,"Kwani? Hakika Mola wake Mlezi alikuwa akimwona! <sup>15</sup>","[15] Bali atarejea, na atahisabiwa! Kwani Mola wake Mlezi alikuwa anamwona vyema yeye na vitendo vyake."
  84,16,"Basi ninaapa kwa wekundu wa jua linapo kuchwa, <sup>16</sup>","[16] Basi naapa kiapo cha mkazo kwa wekundu wa mbingu baada ya kuchwa jua!"
  84,17,"Na kwa usiku na unavyo vikusanya, <sup>17</sup>","[17] Na kwa usiku na unavyo vikusanya vyote katika giza lake, wanaadamu, wanyama na vyenginevyo!"
  84,18,"Na kwa mwezi unapo pevuka, <sup>18</sup>","[18] Na mwezi unapo kamilika kupevuka na kutimia nuru yake,"
  84,19,"Lazima mtapanda t'abaka kwa t'abaka! <sup>19</sup>","[19] Hapana shaka yoyote mtakutana na hali baada ya hali, baadhi yake zina shida zaidi kuliko nyenginezo, za kufa na kufufuliwa na vitisho vya Kiyama."
  84,20,"Basi wana nini hawaamini? <sup>20</sup>","[20] Wana nini hawa makafiri yanayo wazuia wasimuamini Mwenyezi Mungu na kufufuliwa baada ya kuwekwa wazi dalili zake zote za kuwajibika kwake?"
  84,21,"Na wanapo somewa Qur'ani hawasujudu? <sup>21</sup>","[21] Na pindi wakizisikia Aya za Qur'ani hawasujudu wakanyenyekea?"
  84,22,"Bali walio kufuru wanakanusha tu. <sup>22</sup>","[22] Bali watu hawa, kwa ukafiri wao, wanakanusha kwa inadi na kutakabari kuikataa Haki!"
  84,23,"Na Mwenyezi Mungu anajua wanayo yadhamiria. <sup>23</sup>","[23] Na Mwenyezi Mungu ni Mwenye kujua kabisa hayo wanayo yadhamiria katika nyoyo zao."
  84,24,"Basi wabashirie adhabu chungu! <sup>24</sup>","[24] Basi wabashirie, kwa kejeli, kuwa watapata adhabu ya kutia uchungu."
  84,25,"Isipo kuwa wale walio amini na wakatenda mema; hao watakuwa na ujira usio malizika. <sup>25</sup>","[25] Lakini walio amini na wakatenda mema watapata, kutoka kwa Mwenyezi Mungu, ujira usio wakatikia na wala usio kuwa na hisabu juu yao."
