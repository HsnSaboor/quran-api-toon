quran[32]{c,v,t,f}:
  86,1,"Naapa kwa mbingu na Kinacho kuja usiku! <sup>1</sup>","[1] Naapa kwa mbingu na nyota inayo tokeza usiku!"
  86,2,"Na nini kitakacho kujuulisha ni nini hicho Kinacho kuja usiku? <sup>2</sup>","[2] Na kitu gani kitakujuvya ukweli wa nyota hii? Ni hiyo inayotoa mwanga wake katika giza."
  86,3,"Ni Nyota yenye mwanga mkali. <sup>3</sup>","[3] Na kitu gani kitakujuvya ukweli wa nyota hii? Ni hiyo inayotoa mwanga wake katika giza."
  86,4,"Hapana nafsi ila inayo mwangalizi. <sup>4</sup>","[4] Hapana nafsi ila inayo mlinzi wa kuiangalia na kudhibiti vitendo vyake."
  86,5,"Hebu naajitazame mwanaadamu ameumbwa kwa kitu gani? <sup>5</sup>","[5] Basi naafikiri mtu, yeye kaumbwa kutokana na nini?"
  86,6,"Ameumbwa kwa maji yatokayo kwa kuchupa! <sup>6</sup>","[6] Ameumbwa mtu kutokana na maji yanayo toka kwa nguvu."
  86,7,"Yatokayo baina ya mifupa ya mgongo na mbavu. <sup>7</sup>","[7] Maji haya yanatoka baina ya uti wa mgongo na mbavu za mwanamume na mwanamke. S'ULB ni sehemu za uti wa mgongo; na TARAAIB ni mafupa ya vifua, yaani mbavu. Masomo ya watoto wanapo kuwa ndani ya matumbo ya mama zao (Embryology). yamedhihirisha kuwa viini vya vyombo vya uzazi na mkojo katika mtoto ndani ya tumbo la mama yake vinadhihiri baina ya khalaya (cells) za mishipa itakayo kuwa mafupa ya uti wa mgongo, na baina ya khalaya zitakazo kuwa mafupa ya kifua. Mafigo hubakia pahala pake, na kokwa huteremka kwenye pahala pake pa kawaida katika pumbu wakati wa kuzaliwa. Na juu ya kuteremka kokwa chini mishipa inayo inywesha damu maisha yake yote inatokana na mishipa ya mafigo. Hali kadhaalika mishipa ya Navo inayo peleka kuhisi na ikasaidia kuzalisha vitu vya uhai na yaliyo khusiana na hayo kama maji yanayo toka kwenye mshipa wa kifua wa kumi unao tokana na ubongo wa uti wa mgongo kwenye kipingili cha kumi na kumi na moja. Yaliyo wazi kutokana na hayo ni kwamba vyombo vya uzazi na vinavyo lisha vyombo hivyo, na vyombo vya damu, vipo katika kiwiliwili baina ya uti wa mgongo na mbavu."
  86,8,"Hakika Yeye ana uweza wa kumrudisha. <sup>8</sup>","[8] Hakika Mwenyezi Mungu aliye muumba hivi hapo mwanzo, bila ya shaka ni Muweza wa kumuumba tena baada ya kufa kwake."
  86,9,"Siku zitakapo dhihirishwa siri. <sup>9</sup>","[9] Siku dhamiri zitapo fanyiwa mtihani, na zitengwe mbali mbali baina ya ziliyo kuwa nzuri na ziliyo kuwa mbovu."
  86,10,"Basi hatakuwa na nguvu wala msaidizi. <sup>10</sup>","[10] Basi hapana mtu wakati huo ataye kuwa na nguvu ya kujikinga nafsi yake, wala hatakuwa na msaidizi wa kumnusuru."
  86,11,"Naapa kwa mbingu yenye marejeo! <sup>11</sup>","[11] Naapa kwa mbingu yenye mvua inayo rejea na kuja mara kwa mara!"
  86,12,"Na kwa ardhi inayo pasuka! <sup>12</sup>","[12] Na ardhi inayo pasuka kwa kuchipuka mimea!"
  86,13,"Hakika hii ni kauli ya kupambanua. <sup>13</sup>","[13] Hakika hii Qur'ani ni yenye kupambanua baina ya kweli na uwongo."
  86,14,"Wala si mzaha. <sup>14</sup>","[14] Wala haina nuksani yoyote ya mchezo au maskhara."
  86,15,"Hakika wao wanapanga mpango. <sup>15</sup>","[15] Hakika hao wanao ikadhibisha Qur'ani wanaipangia njama kutaka kuiharibia, njama zenye kufikia ukomo!"
  86,16,"Na Mimi napanga mpango. <sup>16</sup>","[16] Lakini Mimi nitawalipa, na nitavipambanisha hivyo vitimbi vyao kwa vitimbi madhubuti ambavyo hawataweza kujikinga navyo."
  86,17,"Basi wape muhula makafiri - wape muhula pole pole. <sup>17</sup>","[17] Basi wangojee hao makafiri! Wape muhula wa karibu mpaka nikuamrishe amri gani kali ya kuwatendea."
  87,1,"Litakase jina la Mola wako Mlezi aliye juu kabisa! <sup>1</sup>","[1] Litakase jina la Mola wako Mlezi lilio tukufu na kila kitu kisicho kuwa kinaelekeana nalo."
  87,2,"Aliye umba, na akaweka sawa! <sup>2</sup>","[2] Aliye umba kila kitu, na akajaalia uumbaji wote sawa sawa katika hukumu na kupangana."
  87,3,"Na ambaye amekadiria na akaongoa,. <sup>3</sup>","[3] Na akakadiria kwa kila kitu kwa mujibu wa maslaha yake, na akakiongoza."
  87,4,"Na aliye otesha malisho! <sup>4</sup>","[4] Na ambaye akatoa kwenye ardhi mimea namna mbali mbali ya kuwalisha wanyama."
  87,5,"Kisha akayafanya makavu, meusi. <sup>5</sup>","[5] Na akaifanya mimea hiyo baada ya kuwa kijani imestawi, ikakauka na imekuwa myeusi!"
  87,6,"Tutakusomesha wala hutasahau! <sup>6</sup>","[6] Ewe Muhammad! Sisi tutakujaalia uwe ni mwenye kuisoma Qur'ani kwa ufunuo kutoka kwetu, na wala hutosahau utacho kihifadhi."
  87,7,"Ila akipenda Mwenyezi Mungu. Hakika Yeye anayajua yaliyo dhaahiri na yaliyo fichikana. <sup>7</sup>","[7] Isipo kuwa anacho taka Mwenyezi Mungu ukisahau, kwani hakika Yeye Mtukufu anayajua wanayo yadhihirisha waja wake na wanayo yaficha, ikiwa maneno au vitendo."
  87,8,"Na tutakusahilishia yawe mepesi. <sup>8</sup>","[8] Na tutakuwezesha kupita njia ya kufikilia kwa wepesi mambo yako yote."
  87,9,"Basi kumbusha, kama kukumbusha kunafaa. <sup>9</sup>","[9] Basi wakumbushe watu ikiwa kukumbusha kutaleta manufaa, kwani inavyo faa ndio kuwanafiisha."
  87,10,"Atakumbuka mwenye kuogopa. <sup>10</sup>","[10] Watanafiika kwa ukumbusho wako wanao mwogopa Mwenyezi Mungu."
  87,11,"Na atajitenga mbali nayo mpotovu, <sup>11</sup>","[11] Na atajitenga na ukumbusho mpotovu anaye shikilia kufanya inda na ukafiri."
  87,12,"Ambaye atauingia Moto mkubwa. <sup>12</sup>","[12] Ambaye ataingia kwenye Moto mkubwa ulio andaliwa kuwa ndio malipo yake."
  87,13,"Tena humo hatakufa wala hawi hai. <sup>13</sup>","[13] Tena hatokufa huko Motoni akapumzika kwa kifo, wala hawi hai kwa uhai wa kustarehe nao."
  87,14,"Hakika amekwisha fanikiwa aliye jitakasa. <sup>14</sup>","[14] Hakika amefuzu mwenye kujisafisha na ukafiri na maasi."
  87,15,"Na akakumbuka jina la Mola wake Mlezi, na akaswali. <sup>15</sup>","[15] Na akalikumbuka jina la Muumba wake kwa moyo wake na ulimi wake, na akaswali kwa unyenyekevu kama itakikanavyo."
