quran[25]{c,v,t,f}:
  76,26,"Na usiku msujudie Yeye, na umtakase usiku, wakati mrefu. <sup>26</sup>","[26] Na usiku sali magharibi na isha. Na fanya ibada za usiku kwa muda mrefu."
  76,27,"Kwa hakika watu hawa wanapenda maisha ya kidunia, na wanaiacha nyuma yao siku nzito. <sup>27</sup>","[27] Hakika hawa makafiri wanaipenda dunia, na wanaifadhilisha kuliko Akhera. Na wanaiacha migongoni mwao siku yenye misiba mikubwa, na vitisho vikali. Wala wao hawajui nini cha kuwaokoa wao na hayo!"
  76,28,"Sisi tumewaumba, na tukavitia nguvu viungo vyao. Na tukitaka tutawabadilisha mfano wao wawe badala yao. <sup>28</sup>","[28] Sisi tumewaumba wao, na tumefanya kwa hikima kuumbwa kwao. Na tukitaka tutawateketeza wao na tutawaleta mfano ya wao badala yao, ambao hao watakuja kumt'ii Mwenyezi Mungu kinyume na wao."
  76,29,"Hakika haya ni mawaidha; basi anaye taka atashika Njia ya kwenda kwa Mola wake Mlezi. <sup>29</sup>","[29] Hakika Sura hii ni mawaidha kwa walimwengu wote. Basi mwenye kutaka atafuata njia ya Imani na uchamngu kwendea kwa Mola wake Mlezi imfikishe kwenye maghfira yake na Pepo yake."
  76,30,"Wala hamwezi kutaka ila atakapo Mwenyezi Mungu. Hakika Mwenyezi Mungu ni Mwenye ilimu, Mwenye hikima. <sup>30</sup>","[30] Wala nyinyi hamwezi kutaka kitu chochote ila wakati anapo taka Mwenyezi Mungu. Hakika Mwenyezi Mungu ni Mwenye kuzijua hali zenu, Mwenye hikima kwa anayo yataka na akayakhiari."
  76,31,"Humuingiza amtakaye katika rehema yake. Na wenye kudhulumu amewawekea adhabu iliyo chungu. <sup>31</sup>","[31] Humuingiza amtakaye katika Pepo yake. Basi kuingia Peponi ni kwa fadhila na rehema ya Mwenyezi Mungu. Naye amewadhalilisha wenye kudhulumu, amewatengenezea adhabu iliyo chungu."
  77,1,"Naapa kwa zinazo tumwa kwa upole! <sup>1</sup>","[1] Naapa kwa Aya zilizo tumwa kwa ulimi wa Jibrili kumpelekea Muhammad kwa upole wa kawaida na kheri,"
  77,2,"Na zinazo vuma kwa kasi! <sup>2</sup>","[2] Na kwa Aya zenye kuzitwaa kwa nguvu dini nyengine zote za uwongo zikizipeperushia mbali,"
  77,3,"Na zikaeneza maeneo yote! <sup>3</sup>","[3] Na kwa Aya zenye kueneza hikima na uwongofu katika nyoyo za walimwengu kwa uenezi mkubwa mno,"
  77,4,"Na zinazo farikisha zikatawanya! <sup>4</sup>","[4] Na zenye kufarikisha baina ya kweli na uwongo kwa mfarakano ulio wazi kabisa,"
  77,5,"Na zinazo peleka mawaidha! <sup>5</sup>","[5] Na zenye kuwapa watu mawaidha ya kuwanufaisha,"
  77,6,"Kwa kuudhuru au kuonya, <sup>6</sup>","[6] Ili iwe ni udhuru kwao na onyo wasiwe na hoja,"
  77,7,"Hakika mnayo ahidiwa bila ya shaka yatakuwa! <sup>7</sup>","[7] Hakika haya mliyo ahidiwa ya kuja Kiyama kwa yakini yatatimia tu bila ya shaka yoyote."
  77,8,"Wakati nyota zitakapo futwa, <sup>8</sup>","[8] Basi nyota zitapo ondolewa kabisa,"
  77,9,"Na mbingu zitakapo pasuliwa, <sup>9</sup>","[9] Na mbingu zitapo pasuka,"
  77,10,"Na milima itakapo peperushwa, <sup>10</sup>","[10] Na milima ikavurugwa na ikapeperushiwa mbali na upepo,"
  77,11,"Na Mitume watakapo wekewa wakati wao, <sup>11</sup>","[11] Na Mitume wakawekewa wakati maalumu wahudhurie kwa ajili ya kuwatolea ushahidi kaumu zao."
  77,12,"Kwa siku gani hiyo wamewekewa muda huo? <sup>12</sup>","[12] Kwa ajili ya siku gani yametayarishwa mambo haya makubwa makubwa?"
  77,13,"Kwa siku ya kupambanua! <sup>13</sup>","[13] Kwa ajili ya siku watakapo pambanuliwa baina ya viumbe."
  77,14,"Na nini kitakacho kujuulisha siku ya kupambanua ni nini? <sup>14</sup>","[14] Na nini cha kukujuvya ina nini hiyo siku ya kupambanua?"
  77,15,"Ole wao, siku hiyo hao wanao kanusha! <sup>15</sup>","[15] Ni maangamio ya milele siku hiyo kwa hao wanao kadhibisha walio waahidi Mitume!"
  77,16,"Kwani hatukuwaangamiza walio tangulia? <sup>16</sup>","[16] Kwani hatukuwaangamiza mataifa ya zamani yaliyo kadhibisha,"
  77,17,"Kisha tukawafuatilizia walio fuatia? <sup>17</sup>","[17] Na kisha tukawafuatilizia hao wenginewe tukawateketeza hali kadhaalika,"
  77,18,"Ndio kama hivi tuwatendavyo wakosefu! <sup>18</sup>","[18] Kwa madhambi waliyo yafanya na walivyo mkataa Mwenyezi Mungu?"
  77,19,"Ole wao siku hiyo hao wanao kanusha! <sup>19</sup>","[19] Siku hiyo ni siku ya kuteketezwa walio kadhibisha, kama tulivyo waahidi."
