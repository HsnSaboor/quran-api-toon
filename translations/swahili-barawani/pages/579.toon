quran[20]{c,v,t,f}:
  76,6,"Ni chemchem watakao inywa waja wa Mwenyezi Mungu, wakiifanya imiminike kwa wingi. <sup>6</sup>","[6] Hiyo ni chemchem wanayo inywa waja wa Mwenyezi Mungu, na wanaipitisha watakapo kwa sahala."
  76,7,"Wanatimiza ahadi,na wanaiogopa siku ambayo shari yake inaenea sana, <sup>7</sup>","[7] Wanatekeleza yaliyo wajibikia , na wanaikhofu Siku kubwa hiyo ambayo madhara yake yataenea kote kote,"
  76,8,"Na huwalisha chakula, juu ya kukipenda kwake, masikini, na yatima, na wafungwa. <sup>8</sup>","[8] Na huwalisha chakula mafakiri wasio weza kazi, na watoto walio fiwa na wazee wao, na wafungwa wasio miliki kitu, ijapo kuwa wao wenyewe hao watoaji wanakipenda hicho wanacho kitoa, na wanakihitajia."
  76,9,"Hakika sisi tunakulisheni kwa wajihi wa Mwenyezi Mungu. Hatutaki kwenu malipo wala shukrani. <sup>9</sup>","[9] Na hujiambia nafsi zao: Hakika sisi tunakulisheni kwa ajili ya kutaka thawa;bu za Mwenyezi Mungu. Sisi hatutaki kwenu malipo au zawadi, wala hatutaki kushukuriwa na kusifiwa."
  76,10,"Hakika sisi tunaiogopa kwa Mola wetu Mlezi hiyo siku yenye shida na taabu. <sup>10</sup>","[10] Hakika sisi tunakhofu kwa Mola wetu Mlezi hiyo siku ya kumletea msiba atakaye kuwapo siku hiyo, na siku ya watu kukunja nyuso zao na vipaji vyao."
  76,11,"Basi Mwenyezi Mungu atwalinda na shari ya siku hiyo, na atawakutanisha na raha na furaha. <sup>11</sup>","[11] Basi Mwenyezi Mungu akawalinda na shida za siku hiyo, na badala ya mkunjo wa wenye maasi, akawapa nyuso za kupendeza, na ukunjufu na furaha katika nyoyo zao,"
  76,12,"Na atawajazi Bustani za Peponi na maguo ya hariri kwa vile walivyo subiri. <sup>12</sup>","[12] Na akawajazi kwa ile subira yao Pepo imeenea furaha, na nguo zake ni hariri laini."
  76,13,"Humo wataegemea juu ya viti vya enzi, hawataona humo jua kali wala baridi kali. <sup>13</sup>","[13] Wakiegemea huko Peponi juu ya makochi, hawaoni joto la jua, wala shida ya baridi."
  76,14,"Na vivuli vyake vitakuwa karibu yao, na mashada ya matunda yataning'inia mpaka chini. <sup>14</sup>","[14] Na Pepo ambayo vivuli vya miti yake vimeenea kote kote, na matunda yake mepesi kuyachuma."
  76,15,"Na watapitishiwa vyombo vya fedha na vikombe vya vigae, <sup>15</sup>","[15] Na wakiwazungukia watumishi wao kwa bilauri za kunywea zilio fanywa kwa fedha, lakini unaona kiliomo ndani kama kwamba ni kigae,"
  76,16,"Vya fedha safi kama kiyoo, wamevipima kwa vipimo. <sup>16</sup>","[16] Na vinapimwa vinywaji kwa kadiri wanavyo penda wanywaji."
  76,17,"Na humo watanyweshwa kinywaji kilicho changanyika na tangawizi. <sup>17</sup>","[17] Na watu wema hupewa kunywa huko Peponi mvinyo inayo fanana na sharubati ya tangawizi kwa utamu."
  76,18,"Hiyo ni chemchem iliyo humo inaitwa Salsabil. <sup>18</sup>","[18] Hiyo ni kutokana na chemchem ya Peponi inayo itwa Salsabil, kwa sababu ya wepesi wa unywaji wake na uzuri wake."
  76,19,"Na watawazungukia kuwatumikia wavulana wasio pevuka, ukiwaona utawafikiri ni lulu zilizo tawanywa. <sup>19</sup>","[19] Na watakuwa wanawazunguka vijana ambao hawabadiliki hali yao, kwa furaha na sururi. Ukiwaona wanapo zunguka kwa wepesi na uchangamfu, utawadhania kwa uzuri wao na usafi wa rangi zao, kama lulu zilizo tandazwa mbele yako zinang'ara."
  76,20,"Na utakapo yaona, utakuwa umeona neema na ufalme mkubwa. <sup>20</sup>","[20] Na ukitazama popote katika hiyo Pepo utaona neema kubwa, na ufalme ulio tanda."
  76,21,"Juu yao zipo nguo za hariri laini za kijani kibichi, na hariri nzito ya at'ilasi. Na watavikwa vikuku vya fedha, na Mola wao Mlezi atawanywesha kinywaji safi kabisa. <sup>21</sup>","[21] Juu yao zipo nguo za hariri nyepesi za kijani, na nguo za hariri nzito. Na mapambo yao yaliomo mikononi mwao ni vikuku vya fedha. Na Mola wao Mlezi atawanywesha kinywaji kingine kilio safi, hakina uchafu wala najisi."
  76,22,"Hakika haya ni malipo yenu; na juhudi zenu zimekubaliwa. <sup>22</sup>","[22] Hakika neema hizi ameziandaa kwa kukulipeni kwa vitendo vyenu. Na hizo juhudi zenu duniani ni zenye kusifika kwa Mwenyezi Mungu, na zinampendeza, na zimekubaliwa."
  76,23,"Hakika Sisi tumekuteremshia Qur'ani kidogo kidogo. <sup>23</sup>","[23] Hakika Sisi, kwa rehema yetu na hikima yetu, tumekuteremshia wewe Qur'ani kwa njia ya kukutuza moyo wako, na uweze daima kuihifadhi, basi huto isahau kabisa."
  76,24,"Basi ngojea hukumu ya Mola wako Mlezi wala usimt'ii miongoni mwao mwenye dhambi au mwenye kufuru. <sup>24</sup>","[24] Basi subiri, uivumilie hikima ya Mola wako Mlezi kwa kuakhirisha kushinda kwako kuwashinda maadui zako, na wewe ukapata mitihani kwa maudhi yao. Wala usiwat'ii washirikina, wingi wa madhambi, walio zama katika ukafiri."
  76,25,"Na likumbuke jina la Mola wako Mlezi asubuhi na jioni; <sup>25</sup>","[25] Na dumisha kumkumbuka na kumtaja Mola wako Mlezi, na sali alfajiri mapema, na adhuhuri, na alasiri jioni,"
