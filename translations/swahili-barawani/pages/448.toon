quran[25]{c,v,t,f}:
  37,52,"Aliye kuwa akinambia: Hivyo wewe ni katika wanao sadiki. <sup>52</sup>","[52] Akisema: Ati wewe ni katika hao wanao sadiki kuwa kupo kufufuliwa na kuhisabiwa na kulipwa baada ya kufa?"
  37,53,"Ati tukisha kufa tukawa udongo na mafupa, ndio tutalipwa na kuhisabiwa? <sup>53</sup>","[53] Ati baada ya kwisha teketea, tukawa udongo na mafupa, tutakuja kuwa hai mara nyengine, tuhisabiwe na tulipwe kwa vitendo tulivyo kwisha vitenda?"
  37,54,"Atasema: Je! Nyie mnawaona? <sup>54</sup>","[54] Muumini awaambie wenzie alio kaa nao: Enyi watu wa Peponi, mnawaona watu wa Motoni nipate kumwona rafiki yangu?"
  37,55,"Basi atachungulia amwone katikati ya Jahannamu. <sup>55</sup>","[55] Jicho lake lipige duru kuelekea Motoni, na huko amwone sahibu yake wa zamani yuko katikati akiadhibika kwa Moto."
  37,56,"Atasema: Wallahi! Ulikaribia kunipoteza. <sup>56</sup>","[56] Akimwona aseme: Wallahi! Ulikaribia kule duniani kunihilikisha lau ningeli kufuata katika ukafiri wako na maasiya yako!"
  37,57,"Na lau kuwa si neema ya Mola wangu Mlezi bila ya shaka ningeli kuwa miongoni mwa walio hudhurishwa. <sup>57</sup>","[57] Na lau kuwa si neema ya Mola wangu Mlezi kwa hidaya yake na kuniwezesha kwake nikamuamini Mwenyezi Mungu na kufufuka, basi ningeli kuwa mfano wako wewe katika walio hudhurishwa katika hiyo adhabu."
  37,58,"Je! Sisi hatutakufa, <sup>58</sup>","[58] Je! Sisi tutakaa milele tukineemeka katika Pepo, wala hatufi kabisa isipo kuwa kule kufa kwetu mara ya kwanza duniani, na wala hatuadhibiwi baada ya kwisha ingia Peponi?"
  37,59,"Isipo kuwa kifo chetu cha kwanza? Wala sisi hatutaadhibiwa. <sup>59</sup>","[59] Je! Sisi tutakaa milele tukineemeka katika Pepo, wala hatufi kabisa isipo kuwa kule kufa kwetu mara ya kwanza duniani, na wala hatuadhibiwi baada ya kwisha ingia Peponi?"
  37,60,"Hakika huku bila ya shaka ndiko kufuzu kukubwa. <sup>60</sup>","[60] Hakika haya aliyo tupa Mwenyezi Mungu katika ukarimu wa Peponi bila ya shaka ndiyo kufuzu kukubwa, na kuvuka kukuu na hiyo adhabu tuliyo kuwa tunatahadhari nayo tangu duniani."
  37,61,"Kwa mfano wa haya nawatende watendao. <sup>61</sup>","[61] Ili wapate ukarimu wa Akhera kama walio bahatika kuupata Waumini, basi nawafanye kazi duniani hao wafanyao kazi, ili wapate kama walio pata wao."
  37,62,"Je! Kukaribishwa hivi si ndio bora, au mti wa Zaqqum? <sup>62</sup>","[62] Je! Hiyo riziki maalumu iliyo andaliwa kwa sababu ya watu wa Peponi ni bora, au mti wa Zaqqum ulio andaliwa kwa ajili ya watu wa Motoni?"
  37,63,"Hakika Sisi tumeufanya huo kuwa ni mateso kwa walio dhulumu. <sup>63</sup>","[63] Hakika Sisi tumeujaalia mti huu uwe ni mtihani na adhabu ya Akhera kwa ajili ya washirikina."
  37,64,"Hakika huo ni mti unao toka katikati ya Jahannamu. <sup>64</sup>","[64] Hakika huo ni mti ulioko katikati ya Jahannamu, umekulia huko Motoni, na umeumbwa kutokana na huko huko."
  37,65,"Mashada ya matunda yake kama kwamba vichwa vya mashet'ani. <sup>65</sup>","[65] Matunda yake mabaya kuyatazama, yana sura ya kukirihisha, macho hayapendi kuyatazama, kama vichwa vya mashetani ambavyo kwa hakika watu hawajaviona, lakini mtu humpitikia tu katika dhana jinsi ya ubaya wake."
  37,66,"Basi hakika bila ya shaka hao watayala hayo, na wajaze matumbo. <sup>66</sup>","[66] Na wao watakuwa wanakula matunda ya mti huo, na wajaze matumbo yao kwayo. Kwani hawanacho kinginecho cha kukila."
  37,67,"Kisha juu yake wanyweshwe mchanganyo wa maji yamoto yaliyo chemka. <sup>67</sup>","[67] Kisha washirikina hao juu ya kula mti wa Zaqqum watapewa maji yaliyo changanywa, yamoto, ya kuwababua nyuso zao, na kukatakata matumbo yao."
  37,68,"Kisha hakika marejeo yao bila ya shaka yatakuwa kwenye Jahannamu. <sup>68</sup>","[68] Tena mwisho wao ni Motoni. Wao watakuwa katika adhabu ya milele. Wataletwa kutoka Motoni waje kula mti wa Zaqqum kisha wanyweshe kinywaji hicho, na tena warejeshwe mahala pao katika Jahannamu."
  37,69,"Hakika waliwakuta baba zao wamepotea. <sup>69</sup>","[69] Wao waliwakuta baba zao wamepotoka, na wao wakafanya haraka kufuata zile zile nyayo za baba zao. Wakawa mbioni kwendea njia yao, wakifuata tu wala hawachungui, kama walio timuliwa na wakihimizwa wende mbio mbio kuwafuata hao baba zao bila ya kupima wala kuzingatia."
  37,70,"Na wao wakafanya haraka kufuata nyayo zao. <sup>70</sup>","[70] Wao waliwakuta baba zao wamepotoka, na wao wakafanya haraka kufuata zile zile nyayo za baba zao. Wakawa mbioni kwendea njia yao, wakifuata tu wala hawachungui, kama walio timuliwa na wakihimizwa wende mbio mbio kuwafuata hao baba zao bila ya kupima wala kuzingatia."
  37,71,"Na wao wakafanya haraka kufuata nyayo zao. <sup>71</sup>","[71] Na hakika walipotea njia ya sawa na njia ya Imani wengi katika mataifa yaliyo kwisha tangulia kabla ya hawa washirikina wa Makka."
  37,72,"Na Sisi hakika tuliwapelekea waonyaji. <sup>72</sup>","[72] Na bila ya shaka Sisi tuliyatumia Mitume hayo mataifa yaliyo tangulia ili wawaonye na wawahadharishe na adhabu ya Mwenyezi Mungu, nao wakawakadhibisha."
  37,73,"Basi hebu angalia ulikuje mwisho wa walioonywa. <sup>73</sup>","[73] Basi angalia, ewe uliye jaaliwa kuangalia, ulikuwaje mwisho wa walio onywa na Mitume? Bila ya shaka waliteketezwa, wakawa ni mazingatio kwa watu."
  37,74,"Isipokuwa waja wa Mwenyezi Mungu waliokhitariwa. <sup>74</sup>","[74] Lakini walikuwapo Waumini ambao aliwakhitari Mwenyezi Mungu wamuabudu Yeye, ili wapate fadhila za ukarimu wake. Basi hao walizipata thawabu zake, na wakaepukana na adhabu yake."
  37,75,"Na hakika Nuhu alitwita, na Sisi ni bora wa waitikiaji. <sup>75</sup>","[75] Na hakika Nuhu alitwita alipo kwisha kata tamaa na watu wake, basi na Sisi tukawa ni wabora wa kuitikia wito wake, tulipo muitikia ombi lake, na tukawaangamiza watu wake kwa tofani."
  37,76,"Na tulimwokoa yeye na ahali zake kutokana na msiba mkubwa. <sup>76</sup>","[76] Na tukamwokoa Nuhu na walio amini pamoja naye, wasizame na kuteketea kwa tofani."
