quran[20]{c,v,t,f}:
  44,40,"Hakika siku ya Uamuzi ni wakati ulio wekwa kwa wao wote. <sup>40</sup>","[40] Hakika siku ya hukumu kupambanua baina ya mwenye haki na asiye na haki, ni wakati walio ahidiwa wote."
  44,41,"Siku ambayo rafiki hatamfaa rafiki yake kwa chochote, wala hawatanusuriwa. <sup>41</sup>","[41] Siku ambayo jamaa hawezi kumtetea jamaa yake, wala rafiki kumtetea rafiki yake kwa lolote, hata kwa uchache wa adhabu. Wala wao hawatanusuriwa nafsi zao mbele ya Mwenyezi Mungu."
  44,42,"Isipo kuwa atakaye mrehemu Mwenyezi Mungu. Hakika Yeye ndiye Mwenye nguvu, Mwenye kurehemu. <sup>42</sup>","[42] Lakini wale ambao Mwenyezi Mungu amewarehemu, miongoni mwa Waumini, Mwenyezi Mungu atawasamehe, na atawapa ruhusa ya uombezi waweze kuwaombea wenginewe. Hakika Yeye ndiye Mwenye kushinda kila kitu, Mwenye kuwarehemu waja wake Waumini."
  44,43,"Hakika Mti wa Zaqqum, <sup>43</sup>","[43] Hakika mti wa Zaqqumu unao juulikana kwa ubaya wa sura yake, na ukarihi kuula kwake, na harufu yake, ni chakula cha wakosefu wenye madhambi mengi."
  44,44,"Ni chakula cha mwenye dhambi. <sup>44</sup>","[44] Hakika mti wa Zaqqumu unao juulikana kwa ubaya wa sura yake, na ukarihi kuula kwake, na harufu yake, ni chakula cha wakosefu wenye madhambi mengi."
  44,45,"Kama shaba iliyo yayushwa, hutokota matumboni <sup>45</sup>","[45] Utamu wake kama maadeni iliyo yayushwa kwa moto, inatokota matumboni kama yanavyo tokota maji yanayo chemshwa."
  44,46,"Kama kutokota kwa maji ya moto. <sup>46</sup>","[46] Utamu wake kama maadeni iliyo yayushwa kwa moto, inatokota matumboni kama yanavyo tokota maji yanayo chemshwa."
  44,47,"(Itasemwa:) Mkamateni na mtupeni katikati ya Jahannamu! <sup>47</sup>","[47] Enyi Mazabania wa Jahannamu (Walinzi wa Motoni)! Mkamateni huyu mkosefu, mwenye dhambi, mumtokomeze kwa nguvu na ukali mpaka katikati ya Jahannamu!"
  44,48,"Kisha mmwagieni juu ya kichwa chake adhabu ya maji yanayo chemka. <sup>48</sup>","[48] Kisha mmiminieni juu ya kichwa chake maji ya moto makali kuzidi kumuadhibu na kumtesa."
  44,49,"Onja! Ati wewe ndiye mwenye nguvu, mtukufu! <sup>49</sup>","[49] Ataambiwa kwa kejeli na maskhara: Onja hii adhabu kali, kwani ati wewe si ndiye mtukufu mwenye nguvu katika kaumu yako, ndiye mheshimiwa unavyo jiona mwenyewe!"
  44,50,"Hakika haya ndiyo mliyo kuwa mkiyatilia shaka. <sup>50</sup>","[50] Hapana shaka hii adhabu mnayo ipata ni kweli yenye kuwa, na ndiyo mliyo kuwa mkiibisha duniani, na mkiitilia shaka kuwa haiwi."
  44,51,"Hakika wachamngu watakuwa katika mahali pa amani, <sup>51</sup>","[51] Hakika hao ambao wamejikinga nafsi zao na maasi kwa kufuata ut'iifu wa Mwenyezi Mungu wapo pahala patukufu ambapo ndani yake wao wanajipatia amani kwa nafsi zao."
  44,52,"Katika mabustani na chemchem, <sup>52</sup>","[52] Katika mabustani watapo kuwa ndani yake wanastarehe, na chemchem za maji yanayo pita chini yao, kwa sababu ya kuwakirimu wao kwa kutukuza hizo neema zao."
  44,53,"Watavaa hariri nyepesi na hariri nzito wakikabiliana, <sup>53</sup>","[53] Wakivaa humo hariri nyepesi na nzito kuzidi kuongeza mapambo yao, nao wakielekeana katika majlisi zao, ili kutimiza starehe."
  44,54,"Hivi ndivyo itakavyo kuwa, na tutawaoza mahurilaini. <sup>54</sup>","[54] Na pamoja na malipo haya tutawaoza huko Peponi mahurulaini, ambao huwezi kuwachanganyia jicho kwa hadi ya uzuri wao na ukubwa wa macho yao."
  44,55,"Humo watataka kila aina ya matunda, na wakae kwa amani. <sup>55</sup>","[55] Nao huko Peponi watataka kila tunda wanalo litamani, kwa kujua kuwa hayatawaletea vimbizi, wala hayatakwisha, wala hayataadimika."
  44,56,"Humo hawataonja mauti ila mauti yale ya kwanza, na (Mwenyezi Mungu) atawalinda na adhabu ya Jahannamu, <sup>56</sup>","[56] Huko Peponi hawataonja mauti baada ya mauti ya kwanza waliyo kwisha yaonja duniani ulipo kwisha muda wao wa kuishi, na Mola wao Mlezi atawalinda na adhabu ya Motoni."
  44,57,"Kuwa ni fadhila zitokazo kwa Mola wako Mlezi. Huko ndiko kufuzu kukubwa. <sup>57</sup>","[57] Kuhifadhiwa kwao na adhabu ni fadhila na hisani ya Muumba wako. Kuhifadhiwa huko na adhabu na kuingizwa kwao Peponi ndio hadi ya mwisho ya kufuzu kulio kukubwa."
  44,58,"Basi tumeifanya nyepesi hii Qur'ani kwa ulimi wako, ili wapate kukumbuka. <sup>58</sup>","[58] Basi hakika Sisi tumekufanyia wepesi kuisoma Qur'ani na kuifikisha kama ilivyo teremka kwa lugha yako, na lugha yao, ili wapate kuwaidhika, na waiamini, na watende kwa mujibu yaliomo ndani yake."
  44,59,"Ngoja tu, na wao wangoje pia. <sup>59</sup>","[59] Basi wewe yangojee hayo yatakayo wafika, na wao pia wanangojea yatakayo kufika wewe na huo wito wako, mambo yakibadilika."
