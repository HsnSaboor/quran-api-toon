quran[22]{c,v,t,f}:
  54,28,"Na waambie kwamba maji yatagawanywa baina yao; kila sehemu ya maji itahudhuriwa na aliye khusika. <sup>28</sup>","[28] Na waambie kwamba maji yatagawanywa baina yao na ngamia. Kila mmoja wao atakuwa na zamu yake aje kunywa katika siku yake."
  54,29,"Basi wakamwita mtu wao akaja akamchinja. <sup>29</sup>","[29] Wakamwita mtu wao mmoja akapania kumchinja yule ngamia, akamchinja."
  54,30,"Basi ilikuwaje adhabu yangu na maonyo yangu! <sup>30</sup>","[30] Basi vipi ilikuwa adhabu yangu na onyo langu kwa hao wakhalifu walio kwenda kinyume na amri."
  54,31,"Hakika Sisi tuliwapelekea ukelele mmoja tu, wakawa kama mabuwa ya kujengea uwa. <sup>31</sup>","[31] Sisi tuliwapatiliza kwa ukelele mmoja tu, wakawa kama miti mikavu anayo ikusanya yeyote atakaye kujengea boma la uwa wake."
  54,32,"Na bila ya shaka Sisi tumeifanya Qur'ani iwe nyepesi kwa kukumbuka, lakini yupo akumbukaye? <sup>32</sup>","[32] Na bila ya shaka Sisi tumeisahilisha Qur'ani iwe nyepesi kwa ajili ya mawaidha na kuzingatia. Lakini je, yupo wa kuwaidhika?"
  54,33,"Kaumu Lut'i nao waliwakadhibisha Waonyaji. <sup>33</sup>","[33] Kaumu Lut'i nao walikadhibisha maonyo ya Mtume wao."
  54,34,"Hakika Sisi tukawapelekea kimbunga cha vijiwe, isipo kuwa wafuasi wa Lut'i. Hao tuliwaokoa karibu na alfajiri. <sup>34</sup>","[34] Hakika Sisi tuliwapelekea upepo mkali wa kuwatupia changarawe. Isipo kuwa watu wa Lut'i walio amini. Hao tuliwaokoa na adhabu hii mwisho wa usiku."
  54,35,"Kwa neema inayo toka kwetu. Hivyo ndivyo tumlipavyo anaye shukuru. <sup>35</sup>","[35] Kwa kuwapa neema iliyo toka kwetu. Neema kama hizo kubwa kubwa ndivyo tunavyo walipa wenye kuishukuru neema yetu kwa imani yao na ut'iifu."
  54,36,"Na hakika yeye aliwaonya adhabu yetu; lakini wao waliyatilia shaka hayo maonyo. <sup>36</sup>","[36] Na hakika Lut'i aliwahadharisha watu wake vipi mshiko wetu ulivyo mkali, wakatilia shaka maonyo yake kwa kuwa wanamwona mwongo."
  54,37,"Na walimtaka awape wageni wake. Tukayapofua macho yao, na tukawaambia: Onjeni basi adhabu na maonyo yangu! <sup>37</sup>","[37] Wakamtaka awape wageni wake wawatende fiili yao, tukayafuta macho yao kuwa ni malipo kwa hilo walilo litaka. Basi waambie kwa kuwakejeli: Igugumieni adhabu yangu, na maonyo yangu!"
  54,38,"Na iliwafikia wakati wa asubuhi adhabu yangu ya kuendelea. <sup>38</sup>","[38] Na asubuhi mapema ikawashitua adhabu ya kuthibiti milele."
  54,39,"Basi onjeni adhabu na maonyo yangu!< <sup>39</sup>","[39] Wakaambiwa: Igugumieni adhabu yangu na maonyo yangu!"
  54,40,"Na hakika tumeisahilisha Qur'ani kuikumbuka. Lakini yupo anaye kumbuka? <sup>40</sup>","[40] Na hakika tumeifanya Qur'ani ni sahali kwa ajili ya mawaidha na mazingatio. Je! Yupo anaye waidhika?"
  54,41,"Na Waonyaji waliwafikia watu wa Firauni. <sup>41</sup>","[41] Na watu wa Firauni yaliwajia maonyo ya mfululizo."
  54,42,"Walizikadhibisha Ishara zetu zote, nasi tukawashika kama anavyo shika Mwenye nguvu Mwenye uweza. <sup>42</sup>","[42] Walikadhibisha Ishara zetu na miujiza yetu waliyo kuja nayo Mitume wetu. Tukawaangamiza kwa maangamizo ya nguvu yasiyo shindika, ya uwezo mkubwa."
  54,43,"Je! Makafiri wenu ni bora kuliko hao, au yameandikwa vitabuni kuwa nyinyi hamtiwi makosani? <sup>43</sup>","[43] Ati nyinyi, makafiri, mna nguvu zaidi kuliko hao wa kaumu zilizo tangulia ambao wameangamizwa? Au nyinyi mmetolewa makosani kwa ilivyo teremka katika Vitabu vya mbinguni?"
  54,44,"Au ndio wanasema: Sisi ni wengi tutashinda tu. <sup>44</sup>","[44] Bali ati wanasema hawa makafiri: Sisi ni kikundi kilicho ungana chenye nguvu juu ya maadui wake, hakishindwi."
  54,45,"Wingi wao huu utashindwa, na wao watasukumwa nyuma. <sup>45</sup>","[45] Kikundi hicho kitashindwa, na watakimbia mbio wakifurushwa."
  54,46,"Bali Saa ya Kiyama ndio miadi yao, na Saa hiyo ni nzito zaidi na chungu zaidi. <sup>46</sup>","[46] Bali Kiyama ndio miadi ya adhabu yao. Na Kiyama ni kizito zaidi, na kichungu zaidi."
  54,47,"Hakika wakosefu wamo katika upotofu na wazimu. <sup>47</sup>","[47] Hakika wakosefu kutokana na hawa na hao watakuwa katika hilaki na Jahannamu inayo waka moto."
  54,48,"Siku watakapo kokotwa Motoni kifudifudi waambiwe: Onjeni mguso wa Jahannamu! <sup>48</sup>","[48] Siku watapo bururwa kifudifudi katika Moto wakiambiwa: Hilikini kwa machungu ya Jahannamu na joto lake!"
  54,49,"Kwa hakika Sisi tumekiumba kila kitu kwa kipimo. <sup>49</sup>","[49] Hakika Sisi tumeumba kila kitu. Tumeviumba kwa kukadiria inavyo hitajia hikima."
