quran[17]{c,v,t,f}:
  52,15,"Je! Huu ni uchawi, au hamwoni tu? <sup>15</sup>","[15] Je! Bado mnaendelea kuukanya. Huu Moto mnao uona ni uchawi, au hamwoni tu?"
  52,16,"Uingieni, mkistahamili au msistahamili - ni mamoja kwenu. Hakika mnalipwa kwa mliyo kuwa mkiyatenda. <sup>16</sup>","[16] Uingieni, mpate kuonja vukuto lake. Mkivumilia shida zake, au mkitovumilia, kwenu ni mamoja. Hakika leo mtayakuta mliyo kuwa mkiyatenda duniani."
  52,17,"Hakika wachamngu watakuwa katika Mabustani na neema, <sup>17</sup>","[17] Hakika wachamngu watakuwa katika Mabustani yenye wasaa, hapana awezae kuyaeleza yalivyo, na neema kubwa kadhaalika."
  52,18,"Wakifurahi kwa yale aliyo wapa Mola wao Mlezi. Na Mola wao Mlezi atawalinda na adhabu ya Motoni. <sup>18</sup>","[18] Wakistarehe na neema alizo wapa Mola wao Mlezi, na Mola wao Mlezi akawalinda na adhabu ya Moto."
  52,19,"Kuleni na kunyweni kwa raha kabisa kwa sababu ya mliyo kuwa mkiyatenda. <sup>19</sup>","[19] Wataambiwa: Kuleni chakula mpendacho, na kunyweni kwa raha, kuwa ni malipo ya vitendo mlivyo vitenda duniani."
  52,20,"Watakuwa wameegemea juu ya viti vya enzi vilivyo pangwa kwa safu. Na tutawaoza mahuru-l-aini. <sup>20</sup>","[20] Wakikaa nao wameegema juu ya makochi yaliyo pangwa kwa safu. Na tutawaoza wake weupe wenye macho ya vikombe wazuri."
  52,21,"Na walio amini na dhuriya zao wakawafuata kwa Imani tutawakutanisha nao dhuriya zao, na wala hatutawapunja hata kidogo katika vitendo vyao. Kila mtu lazima atapata alicho kichuma. <sup>21</sup>","[21] Na walio amini, na wakastahiki vyeo vya juu, na vizazi vyao wakawafuata katika Imani, na wao hawajafikia daraja zile za baba zao, tutawakutanisha nao hao dhuriya zao, wapate kutulia nyoyo zao. Na wala hatuwapunguzii chochote katika thawabu za vitendo vyao. Wala wazazi hawatobeba chembe katika makosa ya dhuriya zao. Kwa sababu kila mtu amefungamana kwa rahani na vitendo vyake visio bebwa na mwenginewe."
  52,22,"Na tutawapa matunda, na nyama kama watavyo penda. <sup>22</sup>","[22] Na tutawazidishia matunda mengi, na nyama kama waipendayo."
  52,23,"Watapeana humo bilauri zisio na vinywaji vya kuleta maneno ya upuuzi wala dhambi. <sup>23</sup>","[23] Huko Peponi watakuwa wakipeana kwa mapenzi bilauri zilio jaa vinywaji visio leta maneno yasiyo na maana wala vitendo vya dhambi, yaani havilevi na kuondoa akili."
  52,24,"Iwe wanawapitia watumishi wao kama kwamba ni lulu zilizomo katika chaza. <sup>24</sup>","[24] Na watakuwa wakiwapitia vijana walio wekwa kwa kuwatumikia, kwa weupe wao na usafi wao kama lulu iliomo ndani ya chaza."
  52,25,"Wataelekeana wakiulizana. <sup>25</sup>","[25] Na watu wa Peponi watakabiliana wakiulizana wao kwa wao khabari za hayo mambo makuu wanayo yapata na sababu zake."
  52,26,"Waseme: Tulikuwa zamani pamoja na ahali zetu tukiogopa; <sup>26</sup>","[26] Kabla ya neema hizi sisi tulikuwa pamoja na ahali zetu tukiiogopa adhabu ya Mwenyezi Mungu."
  52,27,"Basi Mwenyezi Mungu akatufanyia hisani na akatulinda na adhabu ya upepo wa Moto. <sup>27</sup>","[27] Mwenyezi Mungu akatufadhili kwa rehema yake, na akatukinga na adhabu ya Moto."
  52,28,"Hakika sisi zamani tulikuwa tukimwomba Yeye tu. Hakika Yeye ndiye Mwema Mwenye kurehemu. <sup>28</sup>","[28] Hakika sisi kabla ya haya tulikuwa duniani tukimuabudu Yeye tu. Yeye peke yake ndiye Mhisani Mkunjufu wa rehema."
  52,29,"Basi kumbusha! Kwani wewe, kwa neema ya Mola wako Mlezi, si kuhani wala mwendawazimu. <sup>29</sup>","[29] Wewe endelea na kukumbusha kama unavyo fanya. Kwani wewe, kwa neema ya Mwenyezi Mungu aliyo kuneemesha kukupa Unabii na akili iliyo timia, si kuhani anaye toa khabari za ghaibu bila ya ilimu, wala si mwendawazimu unaye sema usiyo yasadiki."
  52,30,"Au wanasema: Huyu ni mtunga mashairi, tunamtarajia kupatilizwa na dahari. <sup>30</sup>","[30] Bali ati wanasema huyu ni mtunga mashairi, tunaye mngojea afikiwe na mauti!"
  52,31,"Sema: Tarajieni, na mimi pia ni pamoja nanyi katika kutarajia. <sup>31</sup>","[31] Waambie kwa kuwatisha: Ngojeeni, na mimi nami ni katika wanao ngojea mwisho wa hali yangu na hali yenu!"
