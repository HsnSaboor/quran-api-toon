quran[42]{c,v,t,f}:
  80,1,"Alikunja kipaji na akageuka! <sup>1</sup>","[1] Uso wake ulitaghayari kwa kuchukia na akageuka,"
  80,2,"Kwa sababu alimjia kipofu! <sup>2</sup>","[2] Kwa sababu kamjia kipofu anamuuliza khabari ya Dini yake."
  80,3,"Na nini kitakujuulisha pengine yeye atatakasika? <sup>3</sup>","[3] Na wewe unajuaje, pengine huyo kipofu atatakasika kwa atayo yapata kwako,"
  80,4,"Au atawaidhika, na mawaidha yamfae? <sup>4</sup>","[4] Au atawaidhika na mawaidha yamfae."
  80,5,"Ama ajionaye hana haja! <sup>5</sup>","[5] Ama yule anaye jiona ametosheka kwa mali yake na nguvu zake,"
  80,6,"Wewe ndio unamshughulikia? <sup>6</sup>","[6] Wewe ndio unamkabili na unamshughulikia kumfikishia wito wako."
  80,7,"Na si juu yako kama hakutakasika. <sup>7</sup>","[7] Na wewe una lawama gani ikiwa yeye hakutakasika kwa Imani?"
  80,8,"Ama anaye kujia kwa juhudi . <sup>8</sup>","[8] Ama anaye kukimbilia kutafuta ilimu na uwongofu,"
  80,9,"Naye anaogopa! <sup>9</sup>","[9] Naye anamkhofu Mwenyezi Mungu ."
  80,10,"Ndio wewe unampuuza? <sup>10</sup>","[10] Wewe unampuuza."
  80,11,"Sivyo hivyo! Huku ni kukumbushana. <sup>11</sup>","[11] Hakika Aya hizi ni mawaidha."
  80,12,"Basi anaye penda akumbuke. <sup>12</sup>","[12] Mwenye kutaka atawaidhika kwa Qur'ani."
  80,13,"Yamo katika kurasa zilizo hishimiwa, <sup>13</sup>","[13] Nayo Qur'ani imo katika kurasa zilizo tukuzwa kwa Mwenyezi Mungu,"
  80,14,"Zilizo inuliwa, zilizo takaswa. <sup>14</sup>","[14] Zina cheo cha juu, na pahala palipo tukuka, zimetakasika na kila upungufu."
  80,15,"Zimo mikononi mwa Malaika waandishi, <sup>15</sup>","[15] Katika mikono ya Malaika ambao Mwenyezi Mungu amewafanya ndio mabalozi baina yake na Mitume wake;"
  80,16,"Watukufu, wema. <sup>16</sup>","[16] Walio bora, wema."
  80,17,"Ameangamia mwanaadamu! Nini kinacho mkufurisha? <sup>17</sup>","[17] Ameangamia mwanaadamu! Nini kilicho mfanya akufuru na hali Mwenyezi Mungu amemfanyia hisani zote hizi?"
  80,18,"Kwa kitu gani amemuumba? <sup>18</sup>","[18] Hakumbuki yeye kaumbwa kutokana na nini?"
  80,19,"Kwa tone la manii, akamuumba na akamkadiria. <sup>19</sup>","[19] Kutokana na maji ya kudharauliwa Yeye Mwenyezi Mungu alimwanzisha kumuumba akamjaalia apitie daraja mbali mbali za kukua."
  80,20,"Kisha akamsahilishia njia. <sup>20</sup>","[20] Kisha akamfanyia nyepesi njia ya kufikia Imani, na akamfunza njia hiyo."
  80,21,"Kisha akamfisha, akamtia kaburini. <sup>21</sup>","[21] Kisha akamfisha na akamtukuza kwa kumtia kaburini."
  80,22,"Kisha apendapo atamfufua. <sup>22</sup>","[22] Na tena akipenda atamhuisha baada ya kufa kwake."
  80,23,"La! Hajamaliza aliyo muamuru. <sup>23</sup>","[23] Ni kweli mwanaadamu, juu ya kuwa umri wake mrefu duniani, hakutimiza aliyo amrishwa na Mwenyezi Mungu katika mambo ya Imani na ut'iifu."
  80,24,"Hebu mtu na atazame chakula chake. <sup>24</sup>","[24] Hebu mtu na aangalie shani ya chakula chake - vipi tulivyo kipanga na kumsahilishia!"
  80,25,"Hakika Sisi tumemimina maji kwa nguvu, <sup>25</sup>","[25] Ni Sisi tumeiteremsha mvua kutoka mbinguni, ikateremka."
  80,26,"Tena tukaipasua pasua ardhi kwa nguvu, <sup>26</sup>","[26] Tena tukaipasua pasua ardhi kwa ajili ya mimea."
  80,27,"Kisha tukaotesha humo nafaka, <sup>27</sup>","[27] Tukaotesha humo nafaka ambazo watu huzila na huweka akiba."
  80,28,"Na zabibu, na mimea ya majani, <sup>28</sup>","[28] Na mizabibu na mimea ya majani inayo liwa mibichi."
  80,29,"Na mizaituni, na mitende, <sup>29</sup>","[29] Na mizaituni mizuri, na mitende yenye kuzaa,"
  80,30,"Na bustani zenye miti iliyo songana baraabara, <sup>30</sup>","[30] Na mabustani yaliyo songamana matawi ya miti yake,"
  80,31,"Na matunda, na malisho ya wanyama; <sup>31</sup>","[31] Na matunda ya kustaladhi nayo, na malisha ya kula nyama hoa (mifugo)."
  80,32,"Kwa manufaa yenu na mifugo yenu. <sup>32</sup>","[32] Tumeotesha yote hayo kwa ajili ya faida yenu na wanyama wenu wa kufuga."
  80,33,"Basi utakapo kuja ukelele, <sup>33</sup>","[33] Basi utakapo kuja ukelele wa Kiyama utakao tia uziwi masikio,"
  80,34,"Siku ambayo mtu atamkimbia nduguye, <sup>34</sup>","[34] Siku mtu atakapo mkimbia ndugu yake,"
  80,35,"Na mamaye na babaye, <sup>35</sup>","[35] Na mama yake, na baba yake,"
  80,36,"Na mkewe na wanawe. <sup>36</sup>","[36] Na mkewe, na wanawe!"
  80,37,"Kila mtu miongoni mwao siku hiyo atakuwa na lake la kumtosha <sup>37</sup>","[37] Kila mmojapo katika hawa atakuwa na jambo lake la kumshughulisha!"
  80,38,"Siku hiyo ziko nyuso zitazo nawiri, <sup>38</sup>","[38] Zipo nyuso siku hii zenye mwangaza,"
  80,39,"Zitacheka, zitachangamka; <sup>39</sup>","[39] Zenye kung'ara na kufurahi kwa neema za Mwenyezi Mungu."
  80,40,"Na nyuso siku hiyo zitakuwa na mavumbi, <sup>40</sup>","[40] Na nyuso nyengine siku hii zina vumbi zimesawijika."
  80,41,"Giza totoro litazifunika, <sup>41</sup>","[41] Zimegubikwa na kiza na weusi."
  80,42,"Hao ndio makafiri watenda maovu <sup>42</sup>","[42] Wenye nyuso hizi ni makafiri wapotovu, ambao walio kuwa hawabali maasi waliyo kuwa wakiyatenda."
