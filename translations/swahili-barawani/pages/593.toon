quran[23]{c,v,t,f}:
  89,1,"Naapa kwa alfajiri! <sup>1</sup>","[1] Naapa kwa mwangaza wa asubuhi unapo ufukuza usiku."
  89,2,"Na kwa masiku kumi! <sup>2</sup>","[2] Na kwa masiku kumi yaliyo tukuzwa na Mwenyezi Mungu. (Na hayo ni masiku kumi ya mwanzo wa Mwezi wa Alhaj, Mfungo Tatu)."
  89,3,"Na kwa viwili viwili na kimoja kimoja! <sup>3</sup>","[3] Na shafi' yaani hisabu inayo gawika kwa mbili, kama 4, 6, 8 n.k. na witri, yaani isiyo gawika kwa mbili, kama 1, 3, 5 n.k. katika kila kitu."
  89,4,"Na kwa usiku unapo pita! <sup>4</sup>","[4] Na kwa usiku unapo pita kwa kwenda ulimwengu kwa namna ya ajabu."
  89,5,"Je! Hapana katika haya kiapo kwa mwenye akili? <sup>5</sup>","[5] Je! Katika vitu vilivyo tajwa vinavyo onekana kwa akili hapana kiapo cha kukinaisha?"
  89,6,"Kwani hukuona jinsi Mola wako Mlezi alivyo wafanya kina A'di? <sup>6</sup>","[6] Kwani hujui jinsi Mola wako Mlezi alivyo wateremshia adhabu yake kaumu ya Hud, ?"
  89,7,"Wa Iram, wenye majumba marefu? <sup>7</sup>","[7] Watu wa Iram wenye majengo marefu?"
  89,8,"Ambao haukuumbwa mfano wake katika nchi? <sup>8</sup>","[8] Ambayo haikupata kujengwa mfano wake kwa umadhubuti na ujenzi katika nchi."
  89,9,"Na Thamudi walio chonga majabali huko bondeni? <sup>9</sup>","[9] Kwani hukujua jinsi Mola wako Mlezi alivyo teremsha adhabu yake kwa Thamudi, kaumu ya Saleh, walio chonga majabali kujengea nyumba zao huko bondeni?"
  89,10,"Na Firauni mwenye vigingi? <sup>10</sup>","[10] Au kwani hukujua vipi Mola wako Mlezi alivyo wateremshia adhabu yake Firauni mwenye majeshi yaliyo upa nguvu ufalme wake kama vigingi vinavyo simamisha makhema?"
  89,11,"Ambao walifanya jeuri katika nchi? <sup>11</sup>","[11] Ambao walipita mipaka katika nchi?"
  89,12,"Wakakithirisha humo ufisadi? <sup>12</sup>","[12] Na wakazidisha kufanya uharibifu kwa ukafiri na udhalimu?"
  89,13,"Basi Mola wako Mlezi aliwapiga mjeledi wa adhabu. <sup>13</sup>","[13] Basi Mola wako Mlezi aliwateremshia adhabu kali ya kuwaunguza."
  89,14,"Hakika Mola wako Mlezi yupo kwenye mavizio anawavizia. <sup>14</sup>","[14] Hakika Mola wako Mlezi anaviangalia vitendo vya watu, na anawahisabia, na atakuja kuwalipa kwavyo."
  89,15,"Ama mtu anapo jaribiwa na Mola wake Mlezi, akamkirimu na akamneemesha, husema: Mola wangu Mlezi amenikirimu! <sup>15</sup>","[15] Ama mtu akijaribiwa na Mola wake Mlezi na akamkirimu, na akamneemesha kwa mali na cheo na nguvu, basi husema kwa kughurika na hayo: Mola wangu Mlezi amenitukuza kwa kuwa ninastahiki haya!"
  89,16,"Na ama anapo mjaribu akampunguzia riziki yake, husema: Mola wangu Mlezi amenitia unyonge! <sup>16</sup>","[16] Na pindi Mola wake Mlezi akimjaribu mtu kwa kumdhikisha riziki, basi hughafilika na hikima ya hayo na husema: Mola wangu Mlezi kanidhalilisha!"
  89,17,"Sivyo hivyo! Bali nyinyi hamuwakirimu mayatima, <sup>17</sup>","[17] Wacheni mtindo huo! Mambo siyo hayo kama msemavyo; bali nyinyi hamumkirimu yatima;"
  89,18,"Wala hamhimizani kulisha masikini; <sup>18</sup>","[18] Wala hamhimizani kuwalisha masikini;"
  89,19,"Na mnakula urithi kwa ulaji wa pupa, <sup>19</sup>","[19] Na mnakula mali ya urithi kwa pupa, hamchagui linalo faa na lisilo faa."
  89,20,"Na mnapenda mali pendo la kupita kiasi. <sup>20</sup>","[20] Na mnayapenda mali mno, yanayo kupelekeeni kupapatika katika kuyakusanya na ubakhili wa kuyatumia."
  89,21,"Sivyo hivyo! Itakapo vunjwa ardhi vipande vipande, <sup>21</sup>","[21] Wacheni vitendo hivyo! Kwani inakungojeeni siku itapo lazwa ardhi iwe sawa sawa,"
  89,22,"Na akaja Mola wako Mlezi na Malaika safu safu, <sup>22</sup>","[22] Na aje Mola wako Mlezi kama anavyo stahiki kuja kwake Subhanahu na Malaika waje kwa safu safu;"
  89,23,"Na ikaletwa Jahannamu siku hiyo, siku hiyo mtu atakumbuka! Lakini kukumbuka huko kutamfaa nini? <sup>23</sup>","[23] Na siku hiyo iletwe Jahannamu, nyumba ya adhabu, siku hiyo yatapo tokea hayo mwanaadamu atakumbuka aliyo yaharibu - lakini wapi! Kukumbuka huko kumfae nini, na wakati umekwisha pita?"
