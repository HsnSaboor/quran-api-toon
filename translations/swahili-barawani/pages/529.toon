quran[21]{c,v,t,f}:
  54,7,"Macho yao yatainama; watatoka makaburini kama nzige walio tawanyika! <sup>7</sup>","[7] Macho yao yatainamia chini kwa wingi wa kitisho, wakitoka makaburini kama kwamba ni nzige walio tawanyika, kwa wingi wao na mbio zao."
  54,8,"Wanamkimbilia mwitaji, na makafiri wanasema: Hii ni siku ngumu. <sup>8</sup>","[8] Wakimkimbilia huyo mwitaji, wakimtazama kwa unyonge na unyenekevu, macho yao yanamwangalia yeye tu. Makafiri watasema Siku ya Kiyama: Hii leo ni siku nzito, siku ya shida!"
  54,9,"Kabla yao kaumu ya Nuhu walikanusha; wakamkanusha mja wetu, na wakasema ni mwendawazimu, na akakaripiwa. <sup>9</sup>","[9] Kabla ya makafiri wa Makka walikwisha kanusha kaumu ya Nuhu. Walimkadhibisha Nuhu, mja wetu na Mtume wetu, wakamsingizia kuwa ana wazimu. Wakaingiza baina yake na kufikisha kwake Ujumbe kila namna ya maudhi na vitisho."
  54,10,"Basi akamwomba Mola wake Mlezi akasema: Kwa hakika mimi nimeshindwa, basi ninusuru! <sup>10</sup>","[10] Nuhu akamwomba Mola wake Mlezi akisema: Hakika mimi nimeshindwa na hawa watu wangu, basi wapatilize hawa kwa ajili yangu!"
  54,11,"Basi tukaifungua milango ya mbingu kwa maji yanayo miminika. <sup>11</sup>","[11] Basi tukaifungua milango ya mbingu ikamimina maji yasiyo katika;"
  54,12,"Na tukazipasua ardhi kwa chemchem, yakakutana maji kwa jambo lilio kadiriwa. <sup>12</sup>","[12] Na tukaipasua ardhi kwa chemchem zikitibuka maji. Yakakutana maji ya mbinguni na maji ya ardhi kuwahiliki, kama alivyo kadiria Mwenyezi Mungu Mtukufu."
  54,13,"Na tukamchukua kwenye safina ya mbao na kamba. <sup>13</sup>","[13] Tukampakia Nuhu katika jahazi la mbao zinazo fungwa pamoja kwa kamba, kama mtepe."
  54,14,"Ikawa inakwenda kwa nadhari yetu, kuwa ni malipo kwa alivyo kuwa amekanushwa. <sup>14</sup>","[14] Likawa linakwenda baharini chini ya hifadhi yetu, kuwa ni malipo kwa Nuhu ambaye watu wake waliendelea kuukanya wito wake."
  54,15,"Na bila ya shaka tuliiacha iwe ni Ishara. Lakini je, yupo anaye kumbuka? <sup>15</sup>","[15] Na tumeliacha hilo tukio na kuzamishwa makafiri na kuokolewa Waumini liwe ni mawaidha, lakini yupo mwenye kuwaidhika?"
  54,16,"Basi ilikuwaje adhabu yangu, na maonyo yangu. <sup>16</sup>","[16] Jee, vipi ilikuwa adhabu yangu na onyo langu kwa wakhalifu."
  54,17,"Na bila ya shaka Sisi tumeifanya Qur'ani iwe nyepesi kufahamika. Lakini yupo anaye kumbuka? <sup>17</sup>","[17] Ninaapa, tumeifanya Qur'ani iwe sahali kukumbukwa na kutoa mawaidha. Lakini je, yupo wa kuwaidhika?"
  54,18,"Kina A'di walikanusha. Basi ilikuwaje adhabu yangu na maonyo yangu? <sup>18</sup>","[18] Kina A'di walimkadhibisha Mtume wao Hudi. Je, hali gani adhabu yangu na onyo langu lilikuwa kwa wendao kinyume!"
  54,19,"Hakika Sisi tuliwapelekea upepo wa kimbunga katika siku korofi mfululizo, <sup>19</sup>","[19] Sisi kwa yakini tuliwapatiliza kwa upepo ubaridi unao vuma, katika siku ya ukorofi wa daima,"
  54,20,"Ukiwang'oa watu kama vigogo vya mitende vilio ng'olewa. <sup>20</sup>","[20] Ukiwang'oa watu na kuwatupa nao wamekufa, kama vinavyo ng'olewa vigogo vya mitende na mizizi yake."
  54,21,"Basi ilikuwaje adhabu yangu na maonyo yangu? <sup>21</sup>","[21] Hali gani adhabu yangu na onyo langu lilikuwa kwa walio kwenda kinyume!"
  54,22,"Na bila ya shaka Sisi tumeifanya Qur'ani nyepesi kufahamika; lakini yupo anaye kumbuka? <sup>22</sup>","[22] Na bila ya shaka Sisi tumeifanya sahali Qur'ani kwa ajili ya mawaidha na mazingatio, basi je, yupo wa kuwaidhika?"
  54,23,"Thamudi waliwakanusha Waonyaji. <sup>23</sup>","[23] Thamudi walikadhibisha maonyo ya Nabii wao, Saleh."
  54,24,"Wakasema: Ati tumfuate binaadamu mmoja katika sisi? Basi hivyo sisi tutakuwa katika upotofu na kichaa! <sup>24</sup>","[24] Wakasema: Hivyo aje mtu tu katika sisi, watu wa kawaida, asiye na watu, nasi tumfuate? Tukimfuata huyo basi bila ya shaka sisi tutakuwa mbali mno na haki, na tutakuwa tuna wazimu basi."
  54,25,"Ni yeye tu aliye teremshiwa huo ukumbusho kati yetu sote? Bali huyu ni mwongo mwenye kiburi! <sup>25</sup>","[25] Uteremshiwe wahyi kwake yeye katika sisi na hali wapo wanao stahiki zaidi? Bali huyo kazikdi katika uwongo, mwenye kukanya neema."
  54,26,"Kesho watajua ni nani huyo mwongo mwenye kiburi. <sup>26</sup>","[26] Karibu watakuja jua siku itapo wateremkia adhabu ni nani mwongo anaye ikanya neema. Wao au Saleh, Mtume wao?"
  54,27,"Hakika Sisi tutawapelekea ngamia jike ili kuwajaribu, basi watazame tu na ustahamili. <sup>27</sup>","[27] Hakika Sisi tunampelekea Mtume wetu Saleh ngamia mke, awe ni mtihani wao. Basi wangojee, na uwatazame watafanya nini. Na subiri, uvumilie maudhi yao mpaka itapo kuja amri ya Mwenyezi Mungu."
