quran[8]{c,v,t}:
  28,14,"(Мұса Ғ.С.) ержетіп, теңелген кезде, өзіне хикмет, ғылым бердік. Жақсылық істеушілерді өстіп сыйлыққа бөлейміз"
  28,15,"(Мұса Ғ.С.) елдің кәперсіз уақтында қалаға кірді де онда төбелесіп жатқан екі адам көрді. Бірі өз тобынан, біреуі дұшпан жақтан еді. Сонда өз тобынан болғаны дұшпанына қарсы Мұсадан көмек тіледі. Сонда Мұса (Ғ.С.) оны жүмырықпен ұрғанда оған қаза жетті. (Мұса Ғ.С.): \"Бұл шайтан ісі. Өйткені ол ашық адастырушы дұшпан\" деді"
  28,16,"Раббым! рас өзіме кесір істедім. Мені жарылқа!\",- деді. Сондықтан Алла, оны жарылқады. Өйткені Ол, тым жарылқаушы, ерекше мейірімді"
  28,17,"Раббым! Маған берген нығметіңе серт! Енді күнәкарларға жәрдем етпеймін\" деді"
  28,18,"Қалада қорқып, алаңдықпен таң атырды. Ал және кешегі өзінен көмек тілеген кісі, тағы жалбарынып жатыр. (Тағы төбелесіп жатыр.) Мұса (Ғ.С.) оған: \"Сен анық адасқан екенсің\" деді"
  28,19,"Сонда Мұса (Ғ.С.) екеуінің де дұшпанын ұстағысы келген сәтте: \"Әй Мұса! Кеше бір адамды өлтіргеніңдей бүгін мені өлтіресің бе? Сен Бұл жерде турашылдардан болмай бір зорекер болуды қалайсың ба?\",- деді"
  28,20,"Қаланың шетінен бір адам жүгіріп келіп: \"Әй Мұса! Бастықтар сені өлтіруге кеңесіп жатыр. Дереу шығып кет! Шынында мен саған қамқорларданиын\" деді"
  28,21,"Сонда Мұса (Ғ.С.) қорқа байқастап, қаладан шықты да: \"Раббым! Мені залым елден құтқар!\",- деді"