quran[13]{c,v,t}:
  27,64,"Немесе жаратылысты бастайтын сосын оны қайта тірілтетін кіи? Және көк пен жерден қорек беретін кім? Алламен бірге басқа тәңір бар ма? (Мұхаммед Ғ.С.): \"Егер шыншыл болсаңдар, дәлелдеріңді келтіріңдер\" де"
  27,65,"(Мұхаммед Ғ.С.): \"Көктер мен жердегі көместі Алладан басқа ешкім білмейді. Олар қашан тірілтілетіндіктерін білмейді\" де"
  27,66,"Олардың ахирет туралы мәліметі жеткілікті ме? Расында олар одан күдікте, тіпті олар оған байланысты мүлде соқыр"
  27,67,"Сондай қарсы келгендер: \"Біз де аталарымыз да топырақ болғаннан кейін (қабырдан тіріліп,) шығарыламыз ба?\",- деді"
  27,68,Расында осы құқай бізге де бұрынғы аталарымызға да жасалды. Негізінде бұл бұрынғылардьің аңызынан басқа еш нәрсе емес
  27,69,"(Мұхаммед Ғ.С.): \"Жер жүзінде кезіңдер де күнәкарлардың соңы қалай болғанын көріңдер\" де"
  27,70,Оларға күйінбе де олардың айлакерліктеріне тарылма
  27,71,"Егер шын айтушы болсаңдар, бұл уәде қашан?\",- дейді"
  27,72,"Оларға: \"Асығып тілеген азаптарыңның кейі сендерді өкшелеп тұрған болуы мүмкін\" де"
  27,73,"Күдіксіз Раббың, әлбетте адамдарға кеңшілік иесі. Бірақ олардың көбі шүкір қылмайды"
  27,74,"Сөз жоқ, Раббың әлбетте олардың көңілдеріндегіні де көрнеуге шығарғандарын да біледі"
  27,75,Жер-көкте ашық Кітапта болмаған ешбір көмес нәрсе жоқ
  27,76,Расында бұл Құран Израил ұрпақтарына таласқан нәрселерінің көбін баян етеді