quran[25]{c,v,t}:
  82,1,"আকাশ যখন বিদীর্ণ হবে,"
  82,2,"যখন নক্ষত্রমন্ডলী বিক্ষিপ্তভাবে ঝরে পড়বে,"
  82,3,"যখন সমুদ্র উদ্বেলিত হবে,"
  82,4,"এবং যখন কাবরসমূহ সমুত্থিত হবে;"
  82,5,"যখন প্রত্যেকে যা পূর্বে প্রেরণ করেছে এবং পশ্চাতে পরিত্যাগ করেছে তা পরিজ্ঞাত হবে।"
  82,6,"হে মানুষ! কিসে তোমাকে তোমার মহান রাব্ব (আল্লাহ) হতে প্রতারিত করল?"
  82,7,"যিনি তোমাকে সৃষ্টি করেছেন, অতঃপর তোমাকে সুঠাম করেছেন এবং অতঃপর সুবিন্যস্ত করেছেন,"
  82,8,"যে আকৃতিতে চেয়েছেন, তিনি তোমাকে গঠন করেছেন।"
  82,9,"না, কখনই না, তোমরাতো শেষ বিচারকে অস্বীকার করে থাকো;"
  82,10,"অবশ্যই রয়েছে তোমাদের উপর সংরক্ষকগণ;"
  82,11,"সম্মানিত লেখকবর্গ;"
  82,12,"তারা অবগত হয় যা তোমরা কর।"
  82,13,"পুণ্যবানগণতো থাকবে পরম সুখ সম্পদে;"
  82,14,"এবং দুস্কর্মকারীরা থাকবে জাহান্নামে;"
  82,15,"তারা কর্মফল দিনে তাতে প্রবিষ্ট হবে;"
  82,16,"তারা ওটা হতে অন্তর্হিত হতে পারবেনা।"
  82,17,"কর্মফল দিন কি তা কি তুমি জান?"
  82,18,"আবার বলিঃ কর্মফল দিন কি তা কি তুমি অবগত আছ?"
  82,19,"সেদিন একের অপরের জন্য কিছু করার সামর্থ্য থাকবেনা; এবং সেদিন সমস্ত কর্তৃত্ব হবে একমাত্র আল্লাহর।"
  83,1,"মন্দ পরিণাম তাদের জন্য যারা মাপে কম দেয়,"
  83,2,"যারা লোকের নিকট হতে মেপে নেয়ার সময় পূর্ণ মাত্রায় গ্রহণ করে।"
  83,3,"এবং যখন তাদের জন্য মেপে অথবা ওজন করে দেয় তখন কম দেয়।"
  83,4,"তারা কি চিন্তা করেনা যে, তারা পুনরুত্থিত হবে,"
  83,5,"সেই মহান দিনে;"
  83,6,"যে দিন দাঁড়াবে সমস্ত মানুষ জগতসমূহের রবের সম্মুখে!"
