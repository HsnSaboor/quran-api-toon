quran[20]{c,v,t}:
  15,32,"(আল্লাহ) বললেনঃ হে ইবলীস! তোর কি হল, তুই কেন সাজদাহকারীদের অন্তর্ভুক্ত হলিনা?"
  15,33,"সে উত্তরে বললঃ ছাঁচে ঢালা শুষ্ক ঠনঠনে মৃত্তিকা হতে যে মানুষ আপনি সৃষ্টি করেছেন, আমি তাকে সাজদাহ করার নই।"
  15,34,"(আল্লাহ) বললেনঃ তাহলে তুই এখান হতে বের হয়ে যা, কারণ তুই অভিশপ্ত।"
  15,35,"কর্মফল দিন পর্যন্ত তোর প্রতি রইল লা’নত।"
  15,36,"ইবলীস বললঃ হে আমার রাব্ব! পুনরুত্থান দিন পর্যন্ত আমাকে অবকাশ দিন।"
  15,37,"আল্লাহ বললেনঃ তোকে অবকাশ দেয়া হল ।"
  15,38,"অবধারিত সময় উপস্থিত হওয়ার দিন পর্যন্ত।"
  15,39,"সে বললঃ হে আমার রাব্ব! আপনি যে আমাকে বিপথগামী করলেন তজ্জন্য আমি পৃথিবীতে মানুষের নিকট পাপ কাজকে শোভনীয় করে তুলব এবং আমি তাদের সকলকে বিপথগামী করব।"
  15,40,"তবে তাদের মধ্য হতে আপনার নির্বাচিত বান্দাগণ ব্যতীত।"
  15,41,"তিনি বললেনঃ এটাই আমার নিকট পৌঁছার সরল পথ।"
  15,42,"বিভ্রান্তদের মধ্যে যারা তোর অনুসরণ করবে তারা ছাড়া আমার বান্দাদের উপর তোর কোন ক্ষমতা থাকবেনা।"
  15,43,"অবশ্যই তোর অনুসারীদের সবারই নির্ধারিত স্থান হবে জাহান্নাম।"
  15,44,"ওর সাতটি দরযা আছে, প্রত্যেক দরযার জন্য পৃথক পৃথক দল আছে।"
  15,45,"নিশ্চয়ই মুত্তাকীরা থাকবে প্রস্রবন বহুল জান্নাতে।"
  15,46,"(তাদেরকে বলা হবে) তোমরা শান্তি ও নিরাপত্তার সাথে এখানে প্রবেশ কর।"
  15,47,"আমি তাদের অন্তর হতে ঈর্ষা দূর করব; তারা ভ্রাতৃভাবে পরস্পর মুখোমুখি হয়ে অবস্থান করবে।"
  15,48,"সেখানে তাদেরকে অবসাদ স্পর্শ করবেনা এবং তারা সেখান হতে বহিস্কৃতও হবেনা।"
  15,49,"আমার বান্দাদেরকে বলে দাওঃ নিশ্চয়ই আমি ক্ষমাশীল, পরম দয়ালু।"
  15,50,"আর আমার শাস্তি! তা অতি মর্মন্তদ শাস্তি।"
  15,51,"আর তুমি তাদেরকে ইবরাহীমের মেহমানদের সংবাদ দাও।"
