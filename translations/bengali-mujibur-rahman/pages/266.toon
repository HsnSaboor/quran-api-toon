quran[20]{c,v,t}:
  15,71,"লূত বললঃ একান্তই যদি তোমরা কিছু করতে চাও তাহলে আমার এই কন্যাগণ রয়েছে।"
  15,72,"তোমার জীবনের শপথ! ওরাতো আপন নেশায় মত্ত ছিল।"
  15,73,"অতঃপর সূর্যোদয়ের সময়ে মহানাদ তাদেরকে আঘাত করল।"
  15,74,"সুতরাং আমি জনপদকে উল্টে দিলাম এবং তাদের উপর প্রস্তর কংকর নিক্ষেপ করলাম।"
  15,75,"অবশ্যই এতে নিদর্শন রয়েছে বোধশক্তি সম্পন্ন ব্যক্তিদের জন্য।"
  15,76,"ওটা লোক চলাচলের পথপার্শ্বে এখনও বিদ্যমান।"
  15,77,"অবশ্যই এতে মু’মিনদের জন্য রয়েছে নিদর্শন।"
  15,78,"আর ‘আয়কা’বাসীরাওতো ছিল সীমা লংঘনকারী।"
  15,79,"সুতরাং আমি তাদেরকে শাস্তি দিয়েছি, ওদের উভয়ই প্রকাশ্য পথপার্শ্বে অবস্থিত।"
  15,80,"হিজরবাসীরা রাসূলদের প্রতি মিথ্যা আরোপ করেছিল।"
  15,81,"আমি তাদেরকে আমার নিদর্শন দেখিয়েছিলাম, কিন্তু তারা তা উপেক্ষা করেছিল।"
  15,82,"তারা পাহাড় কেটে গৃহ নির্মাণ করত নিরাপদ বসবাসের জন্য।"
  15,83,"অতঃপর প্রভাতকালে মহানাদ তাদেরকে আঘাত করল।"
  15,84,"সুতরাং তারা যা অর্জন করেছিল তা তাদের কোন কাজে আসেনি।"
  15,85,"আকাশসমূহ ও পৃথিবী এবং এ দু’য়ের অন্তবর্তী কোন কিছুই আমি অযথা সৃষ্টি করিনি; এবং কিয়ামাত অবশ্যম্ভাবী; সুতরাং তুমি পরম সৌজন্যের সাথে তাদেরকে ক্ষমা কর।"
  15,86,"নিশ্চয়ই তোমার রাব্বই মহান স্রষ্টা, মহাজ্ঞানী।"
  15,87,"আমিতো তোমাকে দিয়েছি সাত আয়াত যা পুনঃ পুনঃ আবৃত্তি করা হয় এবং দিয়েছি মহান কুরআন।"
  15,88,"আমি তাদের বিভিন্ন শ্রেণীকে ভোগ বিলাসের যে উপকরণ দিয়েছি তার প্রতি তুমি কখনও তোমার চক্ষুদ্বয় প্রসারিত করনা; তাদেরকে যা দেয়া হয়েছে সেই জন্য তুমি ক্ষোভ করনা; তুমি মু’মিনদের জন্য তোমার বাহু অবনমিত কর।"
  15,89,"আর বলঃ আমিতো একজন ভয় প্রদর্শনকারী মাত্র।"
  15,90,"যেভাবে আমি অবতীর্ণ করেছিলাম বিভক্তকারীদের উপর,"
