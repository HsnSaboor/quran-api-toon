quran[32]{c,v,t}:
  86,1,শপথ আকাশের এবং রাত্রিতে আগমনকারীর।
  86,2,"আপনি জানেন, যে রাত্রিতে আসে সেটা কি"
  86,3,সেটা এক উজ্জ্বল নক্ষত্র।
  86,4,প্রত্যেকের উপর একজন তত্ত্বাবধায়ক রয়েছে।
  86,5,"অতএব, মানুষের দেখা উচিত কি বস্তু থেকে সে সৃজিত হয়েছে।"
  86,6,সে সৃজিত হয়েছে সবেগে স্খলিত পানি থেকে।
  86,7,এটা নির্গত হয় মেরুদন্ড ও বক্ষপাজরের মধ্য থেকে।
  86,8,নিশ্চয় তিনি তাকে ফিরিয়ে নিতে সক্ষম।
  86,9,যেদিন গোপন বিষয়াদি পরীক্ষিত হবে
  86,10,সেদিন তার কোন শক্তি থাকবে না এবং সাহায্যকারীও থাকবে না।
  86,11,শপথ চক্রশীল আকাশের
  86,12,এবং বিদারনশীল পৃথিবীর
  86,13,নিশ্চয় কোরআন সত্য-মিথ্যার ফয়সালা।
  86,14,এবং এটা উপহাস নয়।
  86,15,তারা ভীষণ চক্রান্ত করে
  86,16,আর আমিও কৌশল করি।
  86,17,"অতএব, কাফেরদেরকে অবকাশ দিন, তাদেরকে অবকাশ দিন, কিছু দিনের জন্যে।"
  87,1,আপনি আপনার মহান পালনকর্তার নামের পবিত্রতা বর্ণনা করুন
  87,2,যিনি সৃষ্টি করেছেন ও সুবিন্যস্ত করেছেন।
  87,3,এবং যিনি সুপরিমিত করেছেন ও পথ প্রদর্শন করেছেন
  87,4,এবং যিনি তৃণাদি উৎপন্ন করেছেন
  87,5,অতঃপর করেছেন তাকে কাল আবর্জনা।
  87,6,"আমি আপনাকে পাঠ করাতে থাকব, ফলে আপনি বিস্মৃত হবেন না"
  87,7,আল্লাহ যা ইচ্ছা করেন তা ব্যতীত। নিশ্চয় তিনি জানেন প্রকাশ্য ও গোপন বিষয়।
  87,8,আমি আপনার জন্যে সহজ শরীয়ত সহজতর করে দেবো।
  87,9,উপদেশ ফলপ্রসূ হলে উপদেশ দান করুন
  87,10,"যে ভয় করে, সে উপদেশ গ্রহণ করবে"
  87,11,"আর যে, হতভাগা, সে তা উপেক্ষা করবে"
  87,12,সে মহা-অগ্নিতে প্রবেশ করবে।
  87,13,"অতঃপর সেখানে সে মরবেও না, জীবিতও থাকবে না।"
  87,14,"নিশ্চয় সাফল্য লাভ করবে সে, যে শুদ্ধ হয়"
  87,15,"এবং তার পালনকর্তার নাম স্মরণ করে, অতঃপর নামায আদায় করে।"