quran[27]{c,v,t}:
  89,24,"उसले भन्नेछ, काश मैले आफ्नो (यस) जिन्दगीको निम्ति केही अगाडि पठाएको भए ।"
  89,25,अनि त्यसदिन अल्लाहको सजाय जस्तो यातना कसैको हुनेछैन ।
  89,26,र कोही छैन जसले उसको जस्तो जकडिएर बाँध्न सकोस् ।
  89,27,र हे सन्तुष्ट आत्मा ।
  89,28,आफ्नो पालनकर्तातिर तिमी यस किसिमले फर्क कि तिमी ऊसित प्रसन्न र ऊ तिमीसित प्रसन्न ।
  89,29,अतः मेरा खास दासहरूमा शम्मिलित भइहाल ।
  89,30,र प्रवेश गर मेरो स्वर्गमा ।
  90,1,हामीलाई यस नगर (मक्का) को कसम ।
  90,2,र तपाई यसै नगरमा त बस्नु हुन्छ ।
  90,3,र मानवीय बाबु र उसको सन्ततिको कसम ।
  90,4,निःसन्देह हामीले मानिसलाई धेरै दुःखमा पैदा गरेका छौं ।
  90,5,के उसले यो ठान्दछ कि उसमाथि कसैको नियन्त्रण छैन ।
  90,6,भन्दछ कि मैले धेरै माल सम्पत्ति खर्च गरिदिएँ ।
  90,7,के उसलाई यो लाग्दछ कि कसैले उसलाई देखेन ।
  90,8,के हामीले उसलाई दुईटा आँखा दिएनौं ।
  90,9,र जिब्रो र दुईटा ओठ (दिएनौं)
  90,10,र उसलाई दुवै मार्ग पनि देखायौं ।
  90,11,त उसले त्यो घाटीमा पस्न सकेन
  90,12,र तिमीलाई के थाहा कि त्यो घाटी के हो
  90,13,(कसैको) गरदनलाई (दासत्वबाट) मुक्ति दिलाउनु ।
  90,14,वा भोकको दिन खाना खुवाउनु ।
  90,15,कुनै नातेदार अनाथलाई
  90,16,वा धूलधूसरित (फकिर) भिक्षुलाई ।
  90,17,अनि ती मानिसहरूमा शम्मिलित हुन सक्थ्यौ जसले ईमान ल्याउँछन् र एक अर्कालाई धैर्य राख्न र दया गर्नुको निम्ति शिक्षा दिन्छन् ।
  90,18,यी मानिसहरू नै दायाँ हातवाला हुन् ।
  90,19,र जसले हाम्रा आयतहरूलाई मानेनन् उनीहरू बायाँ हातवाला हुन् ।
  90,20,यिनीहरूमाथि नै आगो हुनेछ जो चारैतिरबाट घेरेको हुनेछ ।