quran[20]{c,v,t}:
  44,40,निश्चय नै फैसलाको दिन उनीहरू सबैको निर्धारित समय हो ।
  44,41,"जुनदिन कुनै मित्र, मित्रको कुनै काम आउनेछैन, र न उनीहरूलाई सहायता प्राप्त हुनेछ ।"
  44,42,किन्तु जसमाथि अल्लाहले दया गर्दछ । निश्चय नै त्यो सर्वशक्ति सम्पन्न अत्यन्त दयावान छ ।
  44,43,निःसन्देह जक्कूमको (सिउँडीको) वृक्ष
  44,44,गुनेहगारहरूको भोजन हुनेछ
  44,45,"पग्लेको तामा जस्तोछ, पेटहरूमा उम्लनेछ ।"
  44,46,जस्तो कि पानी उम्लिन्छ ।
  44,47,यसलाई समातिहाल र घिसार्दै नर्कको बीचमा लैजाऊ ।
  44,48,अनि उसको टाउकोमा उम्लिराखेको पानी खन्याइदेऊ ।
  44,49,"स्वाद चाख, तिमी त ठूलो बलशाली सज्जन थियौ ।"
  44,50,यो त्यहि हो जसमा तिमीहरूले शंका गर्ने गर्दथ्यौ ।
  44,51,निःसन्देह भय गर्नेहरू निश्चिन्तताको ठाउँमा हुनेछन् ।
  44,52,बगैचाहरू र श्रोतहरूमा
  44,53,रेशमको बस्त्र लगाई एक–अर्काको आमने सामने (आमुन्ने सामुन्ने) बसेका हुनेछन् ।
  44,54,यसप्रकार हामीले गोरी वर्ण ठूला नेत्र भएकी स्त्रीहरूसित उनीहरूको विवाह गरिदिनेछौं ।
  44,55,त्यहाँ उनीहरूले निश्चिन्तताका साथ प्रत्येक किसिमका स्वादिष्ट फल माँगाइरहेका हुन्छन् ।
  44,56,"त्यहाँ उनीहरूले मृत्युको स्वाद कहिले पनि चाख्नेछैनन् । मात्र पहिलो मृत्युको जे भयो सो भयो, र अल्लाहले उनीहरूलाई नर्कको यातनाबाट बचाइहाल्यो ।"
  44,57,यो सबै तिम्रो पालनकर्ताको विशेष उदार अनुग्रह हो । त्यही ठूलो सफलता हो ।
  44,58,हामीले यस कुरआनलाई तिम्रो भाषामा सहज एवं सुसाध्य बनाइदिएका छौं ताकि उनीहरूले शिक्षा प्राप्त गरुन् ।
  44,59,"अतः तिमीले पनि प्रतीक्षा गर, यिनीहरूले पनि प्रतीक्षा गर्दछन् ।"