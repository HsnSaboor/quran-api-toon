quran[22]{c,v,t}:
  85,1,"आकाशको कसम, जसमा तारामण्डल छ ।"
  85,2,र त्यस दिनको कसम जसको वाचा छ ।
  85,3,उपस्थित हुनेवाला र उपस्थित गराइएकाहरूको कसम ।
  85,4,कि खाल्टो (खन्नेहरू) नष्ट गरिए ।
  85,5,त्यो एउटा आगो थियो (खाल्टोहरू) जसमा इन्धन (हालिएको थियो) ।
  85,6,जबकि उनीहरू त्यसका वरिपरि बसेका थिए ।
  85,7,र मुस्लिमहरूसँग जे गर्नेगरेका थिए त्यो आफ्नो सामु देखिरहेका थिए ।
  85,8,"यिनीहरूले ती मोमिनहरूसँग (कुनै अन्य अपराधको) बदला लिइरहेका थिएनन्, मात्र यसको लागि कि उनीहरू अल्लाहमाथि ईमान राख्दथे जो अत्यन्त अधिपत्यशाली र प्रशंसनीय छ ।"
  85,9,जसको निम्ति आकाशहरू र पृथ्वीहरूको सत्ता छ र अल्लाहको सामु हरेक वस्तु छ ।
  85,10,"निःसंदेह ज–जसले ईमानवाला पुरुष र ईमानवाली स्त्रीहरूलाई दुःख दिए, अनि प्रायश्चित गरेनन्, त उनीहरूको निम्ति नर्कको यातना हुनेछ र पोलिने यातना छ ।"
  85,11,"निःसन्देह जसले ईमान ल्याए र असल कर्म गरिरहे उनीहरूको निम्ति बगैंचाहरू छन् जसमुनि नहरहरू बगिराखेका छन्, यही नै ठूलो सफलता हो ।"
  85,12,निःसन्देह तिम्रो पालनकर्ताको पकड अत्यन्त कठोर छ ।
  85,13,उसैले पहिलो पटक सृष्टि गर्दछ र उसैले दोस्रो पटक (जीवित) गर्नेछ ।
  85,14,र त्यो ठूलो मुक्तिदाता र अत्यन्त प्रेम गर्नेवाला छ ।
  85,15,"सिंहासनको स्वामी, बडो गौरवशाली छ ।"
  85,16,जे चाहान्छ गरिहाल्छ ।
  85,17,के तिमीलाई ती सेनाहरूको पनि समाचार पुगेको छ ।
  85,18,(अर्थात्) फिरऔन र समूदको ।
  85,19,"केही होइन, काफिरहरू त (जानी जानी) असत्य कुरा ठह्राउनुमा लागि रहेकाछन् ।"
  85,20,र अल्लाहले पनि उनीहरूलाई सबैतिरबाट घेरामा हालिसकेको छ ।
  85,21,बरु यो कुरआन धेरै गौरवशाली छ ।
  85,22,लौहे महफूज (सुरक्षित फलाम पट्टीका) मा अंकित (छ) ।