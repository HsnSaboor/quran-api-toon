quran[17]{c,v,t}:
  23,1,निःसन्देह ईमानवालाहरू सफल भइहाले ।
  23,2,जसले आफ्नो नमाजमा विनम्रता अपनाउँछन् ।
  23,3,र जो अनर्गल कुराहरूबाट पन्छिन्छन् ।
  23,4,र जो जकात दिन्छन् ।
  23,5,र जो आफ्ना गुप्ताङ्गहरूको रक्षा गर्दछन् ।
  23,6,तर आपल्नो पत्नीहरू र आफ्नो अधीनस्थ दासी स्वास्नीहरूसँग सम्बन्ध राख्दा उनीहरू निन्दनीय छैनन् ।
  23,7,जो कोही यस बाहेक अरु केही चाहन्छन् त्यस्ता मानिसहरू सीमाको उल्लघंन गर्नेवाला हुनेछन् ।
  23,8,र जसले आफ्ना अमानतहरू (नासो) र आफ्नो प्रतिज्ञाको रक्षा गर्दछन् ।
  23,9,र जसले आफ्नो नमाजहरूको रक्षा गर्दछन् ।
  23,10,यीनै (मानिसहरू) वारिस हुनेछन् ।
  23,11,जसले स्वर्गको (फिर्दौसको) वारिस हुनेछन् । र त्यसमा सधैं रहनेछन् ।
  23,12,र निःसन्देह हामीले मानवलाई माटोको तत्वबाट सृष्टि गरेका हौं ।
  23,13,अनि उसलाई एउटा बलियो सुरक्षित ठाउँमा शुक्र बनाएर राख्यौं ।
  23,14,"फेरि शुक्रको एउटा डल्लो बनायौं, फेरि डल्लोबाट भ्रुण बनायौं, अनि भ्रुणबाट हाडहरू बनायौं, अनि हाडहरूमाथि मासुको पत्र राख्यौं, अनि त्यसलाई नयाँ आकारमा बनाइदियौं तसर्थ अल्लाह साह्रै नै बर्कतवाला,(कल्याणकारी) सबभन्दा उत्तम स्रष्टा हो ।"
  23,15,अनि यस पश्चात निश्चितरूपले तिमी सबै मर्छौ ।
  23,16,अनि कियामतको दिन तिमी निश्चय नै उठाइने छौ ।
  23,17,हामीले तिमीमाथि सात आकाशहरू सृष्टि गरेका छौं र हामी प्राणीहरूबाट असावधान छैनौं ।