quran[26]{c,v,t,f}:
  53,1,"سوگند به ستاره، آنگاه كه افول كند",""
  53,2,"که یار شما [= محمد ﷺ] هرگز گمراه نشده و به راه تباهى نیفتاده است؛",""
  53,3,"و از روی هوای نفس سخن نمی‌گوید.",""
  53,4,"[آنچه می‌گوید] نیست جز وحی [الهی] که به [او] وحی می‌شود.",""
  53,5,"[جبرئیل که فرشته‌اى است] پُرتوان، به او آموزش داده است.",""
  53,6,"[همان فرشتۀ] خوش‌منظری كه [با چهرۀ حقیقی‌اش در برابر پیامبر] ایستاد.",""
  53,7,"در حالی که او در افق بالا [در آسمان] قرار داشت.",""
  53,8,"سپس [جبرئیل] نزدیک شد؛ و نزدیک‌تر؛",""
  53,9,"تا آنکه [فاصلۀ او با پیامبر] به اندازۀ طول دو کمان یا کمتر بود.",""
  53,10,"آنگاه [آن فرشتۀ بزرگوار] آنچه را که باید به بندۀ الله وحی می‌کرد، وحی نمود.",""
  53,11,"آنچه را که [پیامبر] دید، قلبش دروغ نپنداشت.",""
  53,12,"آیا با او دربارۀ آنچه می‌بیند مجادله می‌کنید؟",""
  53,13,"در حقیقت، پیامبر یک بار دیگر نیز آن فرشته را [به صورت كامل] مشاهده كرده بود.",""
  53,14,"در كنارِ [درخت بزرگ] «سِدرةُ المُنتَهی» [در آسمان هفتم]",""
  53,15,"که آرامشگاه بهشت، همان‌جاست.",""
  53,16,"آنگاه كه هاله‌اى آن درخت را پوشانده بود.",""
  53,17,"چشم [پیامبر، به چپ و راست] منحرف نشد و [از حد] تجاوز نكرد.",""
  53,18,"به راستی که او برخی از بزرگ‌ترین نشانه‌هاى پروردگارش را [در آنجا] مشاهده كرد.",""
  53,19,"[ای مشرکان،] آیا «لات» و «عُزّی» را دیده‌اید؟",""
  53,20,"و «مَنات» آن سومین [نمادِ بی‌ارزش] را؟ [آیا هیچ سود و زیانی به شما می‌رسانند؟]",""
  53,21,"آیا [ادعا می‌کنید كه] فرزند پسر برای شماست و دختر برای الله؟",""
  53,22,"در این صورت، این تقسیمی ناعادلانه است.",""
  53,23,"این[نماد]ها فقط اسم‌هایی [بى‌معنا] هستند كه خود و پدرانتان با آنها [معبودهاى دروغین خود را] نام نهاده‌اید و الله هیچ دلیلی [بر حقانیت این کار] نازل نکرده است. [مشرکان، در اعتقاداتشان] فقط پیرو گمان و خواسته‌های دلِ خویشند؛ حال آنكه [موجبات] هدایت، از جانب پروردگارشان به آنان رسیده است.",""
  53,24,"آیا انسان هر چه [از شفاعت این معبودان باطل] آرزو کند برایش میسر است؟",""
  53,25,"دنیا و آخرت از آنِ الله است [و به هر کس، هر چه را صلاح بداند می‌بخشد].",""
  53,26,"چه بسیار فرشتگانی در آسمان‌ها هستند كه شفاعتشان به هیچ وجه سودمند نخواهد بود؛ مگر پس از آنكه الله، براى هر کس که بخواهد و راضی باشد، اجازه دهد.",""
