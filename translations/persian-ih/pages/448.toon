quran[25]{c,v,t,f}:
  37,52,"[که پیوسته به من] می‌گفت: آیا تو واقعاً [به قیامت] باور داری؟",""
  37,53,"آیا هنگامی که مُردیم و خاک و استخوان شدیم، آیا حقیقتاً [زنده می‌شویم و در قبال کارهایمان مورد محاسبه قرار می‌گیریم و] به ما کیفر می‌دهند؟!»",""
  37,54,"[سپس به دوستان بهشتی‌اش] می‌گوید: «آیا [شما نیز همراه من] سر می‌کشید [تا بدانیم او کجاست]؟»",""
  37,55,"آنگاه خود سر می‌کشد و او را در میان دوزخ مى‌بیند.",""
  37,56,"به وی می‌گوید: «به الله سوگند که نزدیک بود مرا [با وسوسه‌های کفرآمیزت] نابود سازی.",""
  37,57,"اگر نعمتِ [هدایتِ] پروردگارم نبود، من نیز از حاضرشدگان [در دوزخ] بودم».",""
  37,58,"[آنگاه به بهشتیان می‌گوید:] «آیا ما مرگ دیگری نخواهیم داشت",""
  37,59,"جز همان مرگ نخستین خود، و عذاب نمی‌شویم؟",""
  37,60,"به راستی که این همان کامیابی بزرگ است».",""
  37,61,"اهل عمل، باید براى چنین [پاداشی] بکوشند.",""
  37,62,"آیا این [نعمت بهشت، کریمانه‌تر و] براى پذیرایى بهتر است یا درختِ زَقّوم [در دوزخ]؟",""
  37,63,"بی‌تردید، ما آن درخت را مایۀ آزمایش ستمکاران [مشرک] قرار داده‌ایم [چرا که می‌گویند: «هیچ درختی در آتش نمی‌روید»].",""
  37,64,"در حقیقت، آن [مایۀ عذاب،] درختی است که از ژرفای دوزخ می‌روید.",""
  37,65,"میوه‌اش [چنان بدمنظر است که] گویى سرهاى شیاطین است.",""
  37,66,"آنان [= دوزخیان] از [میوه‌های تلخ] آن مى‌خورند و شکم‌ها را از آنها انباشته مى‌كنند.",""
  37,67,"آنگاه بر روی این [غذای ناپاک، به جای نوشیدنی] آمیزه‌ای از آب جوشان دارند.",""
  37,68,"سپس یقیناً باز‌گشتشان به دوزخ است.",""
  37,69,"آنان پدران خود را گمراه یافتند؛",""
  37,70,"و [همچنان] در پیِ آنان می‌شتافتند.",""
  37,71,"و قطعاً قبل از آنان نیز بیشتر پیشینیان گمراه شدند.",""
  37,72,"و بی‌تردید، ما هشدار‌دهندگان [بسیاری] میان آنان فرستادیم.",""
  37,73,"پس بنگر که سرانجامِ هشداریافتگان چگونه بود.",""
  37,74,"[همه گرفتار عذاب شدند] مگر بندگان مخلص الله.",""
  37,75,"نوح به درگاه ما دعا کرد و [ما] چه نیکو اجابت‌کننده بودیم!",""
  37,76,"و او و خانواده‌اش را [به همراه مؤمنان] از بلای بزرگ [طوفان] نجات دادیم",""
