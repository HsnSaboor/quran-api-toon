quran[42]{c,v,t}:
  80,1,چهره در هم کشید و روی گردانید،
  80,2,از اینکه آن مرد نابینا نزد او آمد
  80,3,"تو چه می دانی شاید او [در پرتو تعالیم اسلام از آلودگی] پاک و پاکیزه شود"
  80,4,"یا متذکّر [حقایق] گردد و آن تذکر او را سود دهد؛"
  80,5,اما کسی که خود را ثروتمند نشان می دهد
  80,6,"تو به او روی می آوری [و نسبت به وی اهتمام می ورزی]"
  80,7,"در حالی که اگر او نخواهد خود را [از آلودگی های باطنی و عملی] پاک کند تکلیفی بر عهده تو [نسبت به او] نیست؛"
  80,8,و اما آنکه شتابان نزد تو آمد
  80,9,"در حالی که [از پروردگارش] می ترسد،"
  80,10,"تو [با روی گردانی] از او به دیگران می پردازی"
  80,11,"این چنین [برخوردی شایسته] نیست، بی تردید این آیات قرآن مایه پند است"
  80,12,پس هرکه خواست از آن پند گیرد،
  80,13,در صحیفه هایی است ارزشمند
  80,14,بلند مرتبه و پاکیزه
  80,15,در دست سفیرانی
  80,16,بزرگوار و نیکوکار
  80,17,مرگ بر انسان، چه کافر و ناسپاس است
  80,18,"[خدا] او را از چه چیز آفریده؟"
  80,19,"از نطفه ای [ناچیز و بی مقدار] آفریده است، پس او را [در ذات، صفات و اندام] اندازه لازم عطا کرد"
  80,20,"آن گاه راه [هدایت، سعادت، خیر و طاعت] را برایش آسان ساخت"
  80,21,سپس او را میراند و در گور نهاد،
  80,22,و سپس چون بخواهد او را زنده می کند
  80,23,"این چنین نیست [که وظیفه اش را انجام داده باشد] هنوز آنچه را به او دستور داده به جا نیاورده است"
  80,24,پس انسان باید به خوراکش با تأمل بنگرد
  80,25,"که ما [از آسمان] آب فراوانی فرو ریختیم"
  80,26,"سپس زمین را [به صورتی سودمند] از هم شکافتیم"
  80,27,پس در آن دانه های فراوانی رویاندیم،
  80,28,و انگور و سبزیجات
  80,29,و زیتون و درخت خرما…
  80,30,و بوستان های پر از درخت تناور و بزرگ
  80,31,و میوه و چراگاه
  80,32,تا مایه برخورداری شما و دام هایتان باشد. …
  80,33,پس زمانی که آن بانگ هولناک و مهیب در رسد،
  80,34,روزی که آدمی فرار می کند، از برادرش…
  80,35,و از مادر و پدرش…
  80,36,و از همسر و فرزندانش
  80,37,"در آن روز هرکسی از آنان را کاری است که او را به خود مشغول می کند [تا جایی که نمی گذارد به چیز دیگری بپردازد]"
  80,38,در آن روز چهره هایی درخشان و نورانی است
  80,39,خندان و خوشحال…
  80,40,و در آن روز چهره هایی است که بر آنان غبار نشسته
  80,41,"[و] سیاهی و تاریکی آنان را فرا گرفته است؛ …"
  80,42,آنان همان کافران بد کارند