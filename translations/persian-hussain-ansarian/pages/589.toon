quran[27]{c,v,t}:
  83,35,"بر تخت ها [ی آراسته و پرارزش تکیه زده] می نگرند"
  83,36,که آیا کافران را در برابر آنچه همواره انجام می دادند کیفر داده اند؟
  84,1,هنگامی که آسمان بشکافد
  84,2,"و فرمان پروردگارش را اطاعت کند، و [به این اطاعت از فرمان،] سزاوارتر گردد"
  84,3,و هنگامی که زمین گسترده شود
  84,4,و آنچه را در درون دارد بیرون افکند، و تهی گردد
  84,5,"و فرمان پروردگارش را اطاعت کند، و [به این اطاعتِ از فرمان،] سزاوارتر گردد،"
  84,6,"ای انسان! یقیناً تو با کوشش و تلاشی سخت به سوی پروردگارت در حرکتی، پس او را [در حالی که مقام فرمانروایی مطلق و حکومت بر همه چیز ویژه اوست و هیچ حکومتی در برابرش وجود ندارد،] دیدار می کنی،"
  84,7,اما کسی که نامه اعمالش را به دست راستش دهند،
  84,8,به زودی با حسابی آسان به حسابش رسیدگیشود،
  84,9,"و خوشحال و شادمان به سوی خانواده اش [در بهشت] باز گردد،"
  84,10,و اما کسی که نامه اعمالش را از پشت سرش دهند،
  84,11,به زودی با فریادی حسرت بار، هلاکت و نابودی خود را خواهد،
  84,12,و در آتش افروخته در آید
  84,13,"او همواره در میان خانواده اش [به ثروت و مال و مقام] خوشحال و شادمان بود"
  84,14,"او می پنداشت که هرگز پس از مرگ [به حیات دوباره] باز نخواهد گشت"
  84,15,"آری، بی تردید پروردگارش نسبت به [همه امور] او بینا بود [از این جهت تمام اعمال و دست آوردش را برای پاداش و کیفر ثبت کرد]"
  84,16,سوگند به سرخی کنار افق به هنگام غروب خورشید
  84,17,"و سوگند به شب و آنچه را [از موجودات پراکنده شده در روز، در خانه ها و لانه ها] جمع می کند"
  84,18,و سوگند به ماه هنگامی که بَدْر کامل می شود
  84,19,"که شما حالی را پس از حالی [که مراحل مختلف زندگی است و در سختی و زحمت مطابق یکدیگرند] طی می کنید [تا به دیدار پروردگارتان نایل آیید]"
  84,20,پس اینان را چه می شود که ایمان نمی آورند؟
  84,21,و هرگاه قرآن را بر آنان خوانند، خاضع و تسلیم نمی شوند؟
  84,22,بلکه کافران همواره انکار هم می کنند
  84,23,"و خدا به آنچه [از انکار، کفر، نفاق، حسد و...] در دل خود جمع می کنند، داناتر است"
  84,24,پس آنان را به عذابی دردناک بشارت ده. …
  84,25,مگر آنان را که ایمان آورده و کارهای شایسته انجام داده اند، که آنان را پاداشی جاودان و بی منت است