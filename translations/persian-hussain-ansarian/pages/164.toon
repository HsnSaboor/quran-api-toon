quran[16]{c,v,t}:
  7,105,"سزوار است که درباره خدا سخنی جز حق نگویم. بی تردید من دلیلی روشن [بر صدق رسالتم] از سوی پروردگارتان برای شما آورده ام، [از حکومت ظالمانه ات دست بردار] و بنی اسرائیل را [برای کوچ کردن از این سرزمین] با من روانه کن"
  7,106,"[فرعون] گفت: اگر [در ادعای پیامبری] از راستگویانی چنانچه معجزه ای آورده ای آن را ارائه کن"
  7,107,پس موسی عصایش را انداخت، پس به ناگاه اژدهایی آشکار شد
  7,108,و دستش را از گریبانش بیرون کشید که ناگاه دست برای بینندگان سپید و درخشان گشت
  7,109,"اشراف و سران قوم فرعون گفتند: قطعاً این جادوگری [زبردست و] داناست"
  7,110,"می خواهد شما را از سرزمینتان بیرون کند؛ اینک [درباره او] چه رأی و نظری می دهید؟"
  7,111,"گفتند: [مجازات] او و برادرش را به تأخیر انداز و نیروهای گردآورنده را به شهرها روانه کن"
  7,112,تا هر جادوگری دانا را به نزد تو آورند
  7,113,"و جادوگران نزد فرعون آمدند [و] گفتند: آیا اگر پیروز شویم، حتماً برای ما پاداش و مزد قابل توجهی خواهد بود؟"
  7,114,"گفت: آری، و یقیناً از مقرّبان خواهید بود"
  7,115,"جادوگران گفتند: ای موسی! یا تو [چوب دست خود را] بینداز، یا اینکه ما می اندازیم"
  7,116,"[موسی] گفت: شما بیندازید. هنگامی که انداختند، چشم های مردم را جادو کردند و آنان را سخت ترساندند، و جادویی بزرگ و شگفت آور به میان آوردند"
  7,117,"و به موسی وحی کردیم: عصایت را بینداز. ناگهان آنچه را جادوگران به دروغ بافته بودند، به سرعت بلعید"
  7,118,"پس حق ثابت شد و آنچه را همواره جادوگران [به عنوان سِحر] انجام می دادند، باطل و پوچ گشت"
  7,119,"پس [فرعونیان] در آنجا مغلوب شدند و با ذلت و خواری بازگشتند"
  7,120,"و جادوگران [با دیدن آن معجزه عظیم و باطل شدن سِحر خویش] به سجده افتادند"