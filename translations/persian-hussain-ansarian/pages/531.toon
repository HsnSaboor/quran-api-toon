quran[22]{c,v,t}:
  54,50,و فرمان ما جز فرمان واحدی نیست که مانند یک چشم بر هم زدن است
  54,51,"بی تردید ما هم مسلکان شما را [که در گذشته به سر می بردند، به خاطر طغیانشان] هلاک کردیم؛ پس آیا پند گیرنده ای هست؟"
  54,52,و هر عملی را که انجام دادند در نامه های اعمالشان ثبت است
  54,53,"و هر کوچک و بزرگی [از اعمالشان در آن] نوشته شده است"
  54,54,"یقیناً پرهیزکاران در بهشت ها و [کنار] نهرها هستند؛"
  54,55,در جایگاهی حق و پسندیده نزد پادشاهی توانا
  55,1,"[خدای] رحمان"
  55,2,قرآن را تعلیم داد
  55,3,انسان را آفرید؛
  55,4,به او بیان آموخت؛
  55,5,"خورشید و ماه با حسابی [منظم و دقیق] روانند؛"
  55,6,"و گیاه و درخت همواره [برای او] سجده می کنند؛"
  55,7,"و آسمان را برافراشت و [برای سنجش هر امر معنوی و مادی] ترازو نهاد؛"
  55,8,"تا در [سنجیدن با] ترازو طغیان روا مدارید [و از مرز عدالت و انصاف مگذرید]"
  55,9,و ترازو را به عدالت برپا دارید و از ترازو مکاهید؛
  55,10,"و زمین را برای [زندگی] مردم نهاد؛"
  55,11,در آن میوه ها و نخل ها با خوشه های غلاف دار است؛
  55,12,و دانه های با سبوس و کاه و گیاهان خوشبوست،
  55,13,"پس [ای انس و جن!] کدامیک از نعمت های پروردگارتان را انکار می کنید؟"
  55,14,انسان را از گلی خشکیده مانند سفال آفرید
  55,15,"و جن را از آمیزه ای [از شعله های مختلف] آتش به وجود آورد"
  55,16,پس کدامیک از نعمت های پروردگارتان را انکار می کنید؟