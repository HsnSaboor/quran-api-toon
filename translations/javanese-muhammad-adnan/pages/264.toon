quran[20]{c,v,t}:
  15,32,"Panjenengané angandika: É, Iblis! apa karanané, déné kowé padha ora dadi golongané kang padha sujud"
  15,33,"Unjuké: Boten badhé kula punika sumujuda dhateng manusa, ingkang Tuwan dadosaken saking lempung garing, saking endhut cemeng ingkang winangun"
  15,34,"Pangandikané: lah metua saka ing kono, awit sayekti, sira iku katundhung"
  15,35,"Lan sayekti, wewelak tumiba marang sira tumeka ing dina pancasan"
  15,36,"Unjuké: Pangéran kawula! mila mugi aparing sumené ing kawula dumugi ing dintenipun piyambakipun sami tinangèk- aken"
  15,37,"Pangandikanipun: Lah sayek- ti, sira iku kagolong para kang pinaringan sumené"
  15,38,Tumeka dinaa wayah kang wus kawruhan
  15,39,"Unjuké: Pangéran kawula! sarèhning Tuwan sampun mancasi kawula dhumawah ing sasar, saèstu, awon badhé kawula damel anengsemaken tumrap piyambak- ipun wonten ing bumi, sarta saèstu kawula badhé anasaraken piyam- bakipun sadaya"
  15,40,"Kajawi para kawula Tuwan saking golonganipun, ingkang sami sinuci"
  15,41,"Pangandikané: Iki dalan jejeg ingatasé Ingsun"
  15,42,"Sayekti, para kawula-Ningsun, iku sira ora duwé kawasa tumrap marang dhèwèké, kajaba para sasar kang padha manut ing sira"
  15,43,"Lan sayekti, naraka iku eng- gon kang dijanjèkaké ing dhèwèké kabèh"
  15,44,Iku ana koriné pitu; siji- sijining kori kabubuhan dhèwèké sabagéan kang pinantha
  15,45,Sayekti para wong bekti iku bakal padha ana ing sajroning patamanan sarta susumberan
  15,46,"Padha lumebua mrono kala- wan rahayu, tentrem"
  15,47,"Lan Ingsun bakal ambirat apa kang ana ing dhadhané kang arupa pangunek-unek __ kaya sadulur, ana ing dhampar padha arep-arepan"
  15,48,Ana ing kono sayah ora bakal angenani dhèwèké sarta ora bakal padha diwetokaké saka ing ko- no
  15,49,"Wartanana para kawula-Ning- sun manawa Ingsun iku Ingkang- Aparamarta, Ingkang-Mahaasih"
  15,50,Lan manawa siksa-Ningsun iku siksa kang anglarani
  15,51,Lan padha wartanana prakara dhayoh-dhayohé Ibrahim