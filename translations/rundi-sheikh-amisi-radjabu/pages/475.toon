quran[11]{c,v,t}:
  40,67,"Niyo yabaremye ibakuye mw’ivu hanyuma mw’Ima ry’intanga hanyuma ibakura mukimanyu c’amaraso hanyuma ibakura mubwana bw’uruhinja mukiri batoyi kugira ngo mushike mubigero vyukuronka inguvu zanyu zikwiye, hanyuma mushike mubusaza, n’abandi muri mwebwe bitaba Umuremyi wabo imbere yugushika mubusaza bwabo, kugira ngo mushikire kuri ico kiringo cagenywe no kugira ngo mube mufise ubwenge"
  40,68,"Niyo irema kandi niyo yica, rero mugihe iciriye urubanza rw’ikintu ikibwira iti nikibe kigaca kiba isase"
  40,69,Mbega ntimubona bamwe baharira kumajambo y’Imana bamaze kuyemeza none bahindukira hehe
  40,70,Abahakanye igitabu c’Imana hamwe n’ubutumwa twarungikanye intumwa zacu mugabo ubu vuba bazotahura neza
  40,71,Mugihe imvutu zizoba ziri mubunigo bwabo n’iminyororo iri kumaguru yabo nabo bakwegwa
  40,72,Mumazi y’amarike hanyuma baturirwe mu mukomezwa
  40,73,"Hanyuma baze babwirwe bati:- bari hehe bamwe mwahora mugereranya Imana n’izindi Mana"
  40,74,"Atari Imana y’ukuri? Hanyuma baze bavuge bati:- baratuzimije, kandi kuva kera narindi ntitwahora dusenga uwariwe wese, uku rero niko Imana ireka abo batayemera bimwe vy’ukuri kugira ngo batakare baje kure"
  40,75,Ibi vyose nukubera yuko mwamye mwishima kuri iy’Isi atakuri mubifitiye kandi kubera yuko mwamye mwishima
  40,76,"Nimwinjire munzugi z’uwo muriro witiriwe Jahannamu mubeyo mubuzima bwanyu bwose, mbega n’amabi ameze gute y’ubwo bwicaro bw’abantu bishima"
  40,77,"Rero nurindire, mu vy’ukuri indagano y’Imana ni y’ukuri, nitwa kwereka muri bimwe twakwemereye canke nitwakwica nabo bazosubizwa iwacu"