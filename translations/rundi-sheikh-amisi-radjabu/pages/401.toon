quran[7]{c,v,t}:
  29,39,"Na Qaaruni hamwe na Fir’auni na Haamana, mu vy’ukuri barashikiwe n’intumwa y’Imana Mussa (iii) ifise ibimenyetso biri k’umugaragaro mugabo n’abantu bishima kuri iy’Isi mugabo ntibashoboye gutsinda Imana"
  29,40,"Rero umwe wese twaramuhanye kubera ibicumuro vyiwe, hakaba muribo abo twashikirije igihuhusi c’umusenyi, n’abandi muribo basokowe imitima yabo kw’ijwi rininiya cane, n’abandi muribo twabatsindagiye mukuzimu, n’abandi muribo twabibije mumazi, rero ntiyari kuba Imana yoba hemukiye mugabo nibo bahemukiye imitima yabo"
  29,41,"Akarorero ni nk’abagize Imana atari Imana y’ukuri rero ni nk’akarorero k’igitangurirwa cishishira inzu yaco, ntankeka munzu ihoyahoye gusumba izindi nzu zose niyo y’igitangurirwa nkiyo bobimenya"
  29,42,"Mu vy’ukuri Imana irafise ubumenyi bwuko gusenga kwabo ibindi bintu nukureka gusenga Imana y’ukuri, nayo niyo ifise ubushobozi n’ubuhizi buhagije"
  29,43,"Nubwo burorero bwose nibwo twereka abantu, mugabo ntibategera atari mu bantu babizi"
  29,44,"Imana niyo yaremye Amajuru n’Isi bimwe vy’ukuri, mu vy’ukuri muri ibi vyose harimwo ivyemezo ku bantu bemera Imana yabo y’ukuri"
  29,45,"Nusome muvyo washikirijwe mubutumwa bw’Imana buri mugitabu c’Imana, hanyuma uhagarike amasengesho kuko ayo masengesho niyo akingira ibintu vy’umwanda n’amabi yose, mu vy’ukuri iyibuka ry’Imana niryo jambo rihambaye cane, n’Imana niyo ifise ubumenyi bwivyo mugira vyose"