quran[11]{c,v,t}:
  33,63,"Abantu bakubaza inkuru z’umusi w’umuhero w’isi, wewe nuvuge uti:- ubwo bumenyi buri ku Mana yonyene gusa, none n’igiki kizo kumenyesha ko nkumbure umusi w’umuhero w’Isi uri hafi yugushika"
  33,64,"Mu vy’ukuri Imana yarabavumye abahakanyi bayo, kandi yaraba teguriye umuriro udahera"
  33,65,"Bazowuguma mwo mubuzima bwabo bwose, kandi ntibazo ronka umukunzi canke umufasha"
  33,66,"N’umusi waho mumaso yabo hazohinda gurirwa mumuriro udahera baze bavuge bati:- iyo tugamburukira Imana hamwe nuku gamburukira intumwa yiwe Muhammadi (aui)"
  33,67,"Bazovuga bati:- Muremyi wacu, mu vy’ukuri twebwe twakurikiye abategetsi bacu hamwe n’abakuru bacu, abo rero nibo batuzimije munzira y’ukuri"
  33,68,"Muremyi wacu, nubahe ibihano bimwe vy’akarorero abo bantu, vy’incuro zibiri zibiri, uteko ubavume umuvumo muniniya"
  33,69,"Mwebwe mwemeye Imana yanyu y’ukuri, ntimube nkabagoye intumwa y’Imana Mussa (iii) mugabo Imana imugira mweranda kuvyo bamuvuzeko, nawe akaba yari afise urupfasoni ntangere imbere y’Imana"
  33,70,"Mwebwe mwemeye Imana yanyu y’ukuri, nimuyitinye Imana yanyu y’ukuri, kandi muvuge amajambo y’ukuri"
  33,71,"Izobagirira ibikorwa vyanyu vyiza, kandi izobagirira imbabazi kubicumuro vyanyu, nuwu gamburukira Imana hamwe n’intumwa yiwe, ntankeka uyo muntu azoba afise intsinzi niniya cane"
  33,72,"Mu vy’ukuri twebwe twaraseruye amategeko yacu hamwe n’amatuzo yacu, kumajuru yose hamwe n’Isi n’Imisozi, vyose vyarahakanye kwakira ayo mategeko nukuyatinya, mugabo umuntu yarayakiye, ntankeka umuntu niwe muhemu mukuru, kandi atabwenge afise"
  33,73,"Kugira ngo Imana ihane abagabo b’ababeshi n’abakenyezi bababeshi hamwe n’abagabo bagereranya Imana n’ibindi bintu, hamwe n’abakenyezi bagereranya Imana n’ibindi bintu hanyuma ize igirire ikigongwe aba Isilamu b’abagabo n’abakenyezi, n’Imana niyo nyene ikigongwe cinshi n’impuhwe zihagije"