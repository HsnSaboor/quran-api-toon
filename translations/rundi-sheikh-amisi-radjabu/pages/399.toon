quran[7]{c,v,t}:
  29,24,"Rero ntiyabaye inyishu yabo bantu biwe atari uko bavuga bati:- nimumwice canke mumuturire, mugabo Imana yaciye imurokora nuwo muriro, mu vy’ukuri muri ibi vyose harimwo icirwa ku bantu bemera Imana yabo y’ukuri"
  29,25,"Nawe yavuze ati:- mu vy’ukuri mwebwe mwagize amasanamu yanyu muyagira Imana aho kugira Imana y’ukuri hamwe nugukundana hagati yanyu mubuzima bwo ng’aha kw’Isi, mugabo k’umusi w’imperuka mwese muzo kwankana muteko muvumane, hanyuma ubwicaro bwanyu buzoba ari ubwo mu muriro udahera kandi ntimuzoronka umufasha"
  29,26,"Rero intumwa y’Imana Lutwi (iii) iramwemera nukuvuga iti:- mu vy’ukuri jewe nimukiye ku Muremyi wanje, ntankeka niyo ifise ubushobozi n’ubuhizi buhagije"
  29,27,"Twaramuhaye intumwa y’Imana Is’haqa (iii) hamwe n’intumwa y’Imana Yaaquubu (iii) hanyuma dushira muruvyaro rwiwe kuba ari intumwa y’Imana hamwe n’igitabu hanyuma tumuha impembo yiwe ng’aha kw’Isi, nawe k’umusi w’imperuka mu vy’ukuri azoba mubantu beranda"
  29,28,"N’intumwa y’Imana Lutwi (iii) mugihe yabwira abantu biwe ati:- ntankeka mwebwe muriko muragira amabi kandi ata muntu n’umwe yabaye imbere yanyu yagize ayo mabi nkayo mu bantu bo ngaha kw’Isi"
  29,29,"Ni mwebwe muhuza ibitsina vyanyu muri abagabo kubandi nukuzitira inzira nukugira amabi mumanama yanyu, rero ntiyabaye inyishu y’abantu biwe atari uko bavuze bati:- nutuzanire ibihano vy’Imana niwaba uri mubantu bavugisha ukuri"
  29,30,"Yavuze ati:- Muremyi wanje, nunkingire n’aba bantu babononyi"