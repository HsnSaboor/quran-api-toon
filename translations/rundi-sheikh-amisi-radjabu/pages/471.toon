quran[7]{c,v,t}:
  40,34,"Kandi ntankeka kera mwarashikiwe n’intumwa y’Imana Yussufu (iii) ifise n’ivyemezo biri k’umugaragaro, mugabo mwebwe mwabandanije mugira amakenga kuvyo yabashikirije, kugeza aho yasandaba niho mwaciye muvuga muti:- Imana ntizosubira kuzana iyindi ntumwa y’Imana munyuma yiwe, niba ari uko Imana yama ireka umuntu akazimira kuwarenze imbibe zayo no kubera ibicumuro vyuwitera amakenga"
  40,35,"Abaharira kumajambo y’Imana badafise ivyemezo ivyarivyo vyose vyabashikiye, n’ishavuzo rihambaye imbere y’Imana n’imbere yabemeye Imana y’ukuri, uku niko Imana itera ikidodo kumutima yabiha yagiza nukwishima"
  40,36,"Na Fir’auni yavuze ati:- ewe Hamana, nunyubakire ikimenyetso kugira ngo nshobore gushikira inzira"
  40,37,"Inzira yo mw’ijuru kugira ngo mbone Imana ya Mussa (iii), mu vy’ukuri ndamuzi neza yuko ari umubeshi karuhariwe, uko rero niko Fir’auni yasharijwe kumabi y’ibikorwa vyiwe nukuzitirirwa inzira mugabo ingeso za Fir’auni ntizabaye atari uguhonywa kwiwe gusa"
  40,38,"Numwe yemera yabandanije avuga ati:- bantu banje nimu nkurikire jewe nzoba rongora munzira y’ihumure"
  40,39,"Mwebwe bantu banje, mu vy’ukuri ubu buzima bwo kuri iy’Isi n’umunezero gusa, kandi ntankeka niyo mw’Ijuru niyo nzu yukuba mwo burundu"
  40,40,"Umugizi w’inabi ntaco azorihwa atari ibikwiranye n’amabi yiwe, n’uwugira ineza haba k’umugabo canke k’umugore nawe ari umu Isilamu, rero abo bantu bazo kwinjizwa mw’Ijuru baze bahabwe muri ayo majuru batarinze kugirirwa ibiharuro"