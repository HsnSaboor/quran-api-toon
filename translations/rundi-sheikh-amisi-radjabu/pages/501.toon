quran[10]{c,v,t}:
  45,23,"Mbega wamubonye umwe yagira ivyo yishakiye kubwiwe yuko ariwe Mana yiwe n’Imana ica imureka uko nyene ngo azimire hamwe nuko afise ubumenyi, mugabo Imana ica itera ikidodo hejuru y’amatwi yiwe no kumutima wiwe nuguca ishira ikiganza cayo kumaso yiwe, none ni nde azomu rongora munyuma y’Imana, mbega mwebwe ntimwibuka"
  45,24,"Nabo bavuze bati:- ntabuzima bwariho atari ubu buzima bwo ng’aha kw’Isi turapfa kandi nukubaho, kandi nta kiduhonya, atari ubu buzima bwo ng’aha kw’Isi, mugabo ntabumenyi bafise bw’ivyo bintu, mugabo naba kekeranya gusa"
  45,25,"No mugihe basomewe amajambo y’Imana matagatifu ari k’umugaragaro ntacitwazo bari bafise atari uko bavuga bati:- nimuzane abavyeyi banyu nimwaba mwebwe muvugisha ukuri kwama"
  45,26,"Vuga uti:- Imana niyo ibaha ubu buzima, hanyuma ikabica, hanyuma niyo izo begeranya mwese uko muri k’umusi w’imperuka ata makenga arimwo, mugabo abantu benshi ntavyo bazi"
  45,27,"N’ubwami bw’Amajuru n’Isi n’ubw’Imana, n’umusi hazoboneka umusi w’umuhero w’Isi uwo musi niho hazohonywa abazoba bashigikiranye n’amabi yose"
  45,28,"Uzobona imirwi y’abantu yose yapfukamye, n’umurwi umwe umwe uzohamagarwa uja gusoma igitabu cawo hanyuma ubwirwe uti:- uno musi uri hejuru nuwo guhembwa kuvyo mwahora mugira"
  45,29,"Iki gitabu cacu kibabwiza ukuri kwama, ntankeka rero twebwe twamye narindi twandika ivyo mwahora mugira vyose"
  45,30,"Nayo bamwe bemeye Imana yabo y’ukuri bagatako bakagira ibikorwa vyiza ngaha kw’Isi, Umuremyi wabo azo binjiza mumigisha yayo, kuko niyo izoba ari intsinzi yabo iri k’umugaragaro"
  45,31,"Nayo abahakanye Imana yabo y’ukuri, bazobwirwa bati:- mbega ntamajambo yanje mwamye musomerwa namwe mugaca mwishima nukuba mu bantu babi cane"
  45,32,"Havuzwe hati:- mu vy’ukuri indagano y’Imana ni y’ukuri hamwe n’umusi w’imperuka ntamakenga arimwo, mwamye muvuga muti:- twebwe uwo musi w’umuhero w’Isi ntawo tuzi kandi twebwe ntaco twikeka atari uko ari ibihuha gusa kandi ntavyo twemera"