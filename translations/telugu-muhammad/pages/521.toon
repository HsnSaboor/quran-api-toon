quran[24]{c,v,t,f}:
  51,7,"మార్గాలతో నిండిన ఆకాశం సాక్షిగా!",""
  51,8,"నిశ్చయంగా, మీరు భేదాభిప్రాయాలలో పడి ఉన్నారు.<sup>1</sup>","[1] మీలో ఏకాభిప్రాయం లేదు. మీలో కొందరు దైవప్రవక్త ('స'అస) ను మాంత్రికుడు, మరి కొందరు కవి, మరికొందరు జ్యోతిషుడు, మరికొందరు అసత్యవాది, అని అంటున్నారు. అంతేకాదు మీలో కొందరు పునరుత్థానదినం రానేరాదని అంటున్నారు. మరికొందరు దానిని గురించి సంశయంలో పడి ఉన్నారు. మీరు అల్లాహ్ (సు.తా.) ను సృష్టికర్త మరియు సర్వపోషకుడని, అంటారు, కాని ఇతరులను కూడా ఆయన (సు.తా.)కు సాటి (భాగస్వాములు)గా నిలబెడతారు. మీలో చిత్తశుద్ధి, ఏకాభిప్రాయం లేవు."
  51,9,"(సత్యం నుండి) మరలింపబడిన వాడే, మోసగింపబడిన వాడు.",""
  51,10,"ఆధారం లేని అభిప్రాయాలు గలవారే నాశనం చేయబడేవారు!",""
  51,11,"ఎవరైతే నిర్లక్ష్యంలో పడి అశ్రద్ధగా ఉన్నారో!",""
  51,12,"వారు ఇలా అడుగుతున్నారు: ""తీర్పుదినం ఎప్పుడు రానున్నది?""",""
  51,13,"ఆ దినమున, వారు అగ్నితో దహింపబడతారు (పరీక్షింపబడతారు).",""
  51,14,"(వారితో ఇలా అనబడుతుంది): ""మీ పరీక్షను<sup>1</sup> రుచి చూడండి! మీరు దీని కొరకే తొందర పెట్టేవారు!""","[1] ఫిత్ నతున్: అంటే ఇక్కడ శిక్ష లేక నరకాగ్నిలో కాలడం. చూడండి, 6:128, 40:12, 43:74."
  51,15,"నిశ్చయంగా, దైవభీతి గలవారు చెలమలు గల స్వర్గవనాలలో ఉంటారు.",""
  51,16,"తమ ప్రభువు తమకు ప్రసాదించిన వాటితో సంతోషపడుతూ! నిశ్చయంగా వారు అంతకు పూర్వం సజ్జనులై ఉండేవారు.",""
  51,17,"వారు రాత్రివేళలో చాలా తక్కువగా నిద్రపోయేవారు.",""
  51,18,"మరియు వారు రాత్రి చివరి ఘడియలలో<sup>1</sup> క్షమాపణ వేడుకునే వారు.","[1] అల్-అస్'హరు: అంటే చివరి మూడోవంతు రాత్రి. అది ప్రార్థన (దు'ఆ)లు అంగీకరించబడే సమయం. దైవప్రవక్త ('స'అస) ప్రవచనం: మూడోవంతు రాత్రి బాకీ ఉన్నప్పుడు అల్లాహ్ (సు.తా.) భూమికి దగ్గరగా ఉన్న ఆకాశం మీదికి దిగి వస్తాడు మరియు ఇలా అంటాడు: 'ఏమీ? ఎవరైనా ఏవైనా కోరుకునే వారున్నారా? నేను వారి కోరికలను పూర్తి చేస్తాను. ఇలా తెల్లవారే వరకు ప్రశ్నిస్తూ ఉంటాడు.' ('స'హీ'హ్ ముస్లిం) చూడండి, 3:17."
  51,19,"మరియు వారి సంపదలో యాచించే వారికి మరియు ఆవశ్యకత గలవారికి<sup>1</sup> హక్కు ఉంటుంది.","[1] మ'హ్రూమ్ లకు: అంటే ఆవశ్యకత ఉండి కూడా యాచించని వారికి."
  51,20,"మరియు భూమిలో కూడా నమ్మేవారి కొరకు ఎన్నో నిదర్శనాలు (ఆయాత్) ఉన్నాయి.",""
  51,21,"మరియు స్వయంగా మీలో కూడా ఉన్నాయి. ఏమీ? మీరు చూడలేరా?<sup>1</sup>","[1] చూడండి, 45:4."
  51,22,"మరియు ఆకాశంలో మీ జీవనోపాధి మరియు మీకు వాగ్దానం చేయబడినది ఉంది.",""
  51,23,"కావున భూమ్యాకాశాల ప్రభువు సాక్షిగా! నిశ్చయంగా, ఇది సత్యం; ఏ విధంగానైతే మీరు మాట్లాడగలిగేది (సత్యమో)!",""
  51,24,"ఏమీ? ఇబ్రాహీమ్ యొక్క గౌరవనీయులైన అతిథుల గాథ నీకు చేరిందా?<sup>1</sup>","[1] ఇబ్రాహీమ్ ('అ.స.) గాథ కోసం చూడండి, 11:69 మరియు 15:51. ఈ ఆయతులు అవతరింపజేయబడేవరకు ఈ గాథ దైవప్రవక్త ('స'అస) కు తెలియదు. కాబట్టి వ'హీ ద్వారా తెలుపబడుతోంది.."
  51,25,"వారు అతని వద్దకు వచ్చినపుడు: ""మీకు సలాం!"" అని అన్నారు. అతను: ""మీకూ సలాం!"" అని జవాబిచ్చి : ""మీరు పరిచయం లేని (కొత్త) వారుగా ఉన్నారు."" అని అన్నాడు.",""
  51,26,"తరువాత అతను తన ఇంటిలోకి పోయి బలిసిన (వేయించిన) ఒక ఆవు దూడను తీసుకొని వచ్చాడు.",""
  51,27,"దానిని వారి ముందుకు జరిపి: ""ఏమీ? మీరెందుకు తినటం లేదు?"" అని అడిగాడు.",""
  51,28,"(వారు తినకుండా ఉండటం చూసి), వారి నుండి భయపడ్డాడు.<sup>1</sup> వారన్నారు: ""భయపడకు!"" మరియు వారు అతనికి జ్ఞానవంతుడైన కుమారుని శుభవార్తనిచ్చారు.","[1] ఇంటికి వచ్చిన అతిథులు ఆహారం తినకపోవడం చూసి, వారు సహృదయంతో రాలేదు! ఏదో, ఆపద నిలబెట్టుటకైతే రాలేదు కదా! అని భయపడ్డాడు."
  51,29,"అప్పుడతని భార్య అరుస్తూ వారి ముందుకు వచ్చి, తన చేతిని నుదుటి మీద కొట్టుకుంటూ: ""నేను ముసలిదాన్ని, గొడ్రాలను కదా!"" అని అన్నది.",""
  51,30,"వారన్నారు: ""నీ ప్రభువు ఇలాగే అన్నాడు! నిశ్చయంగా, ఆయన మహావివేకవంతుడు, సర్వజ్ఞుడు!""",""
