quran[16]{c,v,t,f}:
  38,1,"సాద్.<sup>1</sup> మరియు హితబోధతో నిండివున్న ఈ ఖుర్ఆన్ సాక్షిగా!","[1] సూరతుల్ బఖరహ్ లోని మొదటి ఆయతు యొక్క ఫుట్‌నోట్ చూడండి."
  38,2,"వాస్తవానికి, సత్యాన్ని తిరస్కరించిన వారు అహంకారంలో మరియు విరోధంలో పడివున్నారు.",""
  38,3,"వారికి పూర్వం గతించిన ఎన్నో తరాలను మేము నాశనం చేశాము. అప్పుడు వారు మొర పెట్టుకోసాగారు, కాని అప్పుడు వారికి దాని నుండి తప్పించుకునే సమయం లేకపోయింది!",""
  38,4,"మరియు వారిని హెచ్చరించేవాడు, తమలో నుంచే రావటం చూసి వారు ఆశ్చర్యపడ్డారు! మరియు సత్యతిరస్కారులు ఇలా అన్నారు: ""ఇతడు మాంత్రికుడు, అసత్యవాది.""",""
  38,5,"""ఏమీ? ఇతను (ఈ ప్రవక్త) దైవాలందరినీ, ఒకే ఆరాధ్యదైవంగా చేశాడా? నిశ్చయంగా ఇది ఎంతో విచిత్రమైన విషయం!""",""
  38,6,"మరియు వారి నాయకులు ఇలా అనసాగారు: ""పదండి! మీరు మీ దైవాల (ఆరాధన) మీద స్థిరంగా ఉండండి."" నిశ్చయంగా, ఇందులో (మీకు విరుద్ధంగా) ఏదో ఉద్దేశింపబడి ఉంది!",""
  38,7,"""ఇలాంటి విషయాన్ని మేము ఇటీవలి కాలపు మతంలో విని ఉండలేదు. ఇది కేవలం కల్పన మాత్రమే!""",""
  38,8,"""ఏమీ? మా అందరిలోనూ, కేవలం ఇతనిపైననే, ఈ హితబోధ అవతరింప జేయబడిందా?<sup>1</sup> వాస్తవానికి వారు నా హితబోధను గురించి సంశయంలో పడి వున్నారు.<sup>2</sup> అలా కాదు, వారు ఇంకా (నా) శిక్షను రుచి చూడలేదు!","[1] చూడండి, 43:31-32.\n [2] వారు సంశయంలో పడింది ము'హమ్మద్ ('స'అస) అసత్యవాది అని కాదు. అతను బోధించే ధర్మం వారి దైవాలను వదలి, అగోచరుడైన ఏకైక దైవ అల్లాహ్ (సు.తా.)ను ఆరాధించమని చెప్పడం."
  38,9,"లేక వారి దగ్గర సర్వశక్తుడు, సర్వప్రదుడు <sup>1</sup> అయిన నీ ప్రభువు యొక్క కారుణ్య నిధులు ఉన్నాయా?","[1] అల్-వహ్హాబ్: Bestower. సర్వప్రదుడు, సర్వవర ప్రదాత, పరమదాత. చూడండి, 3:8."
  38,10,"లేక! ఆకాశాలు మరియు భూమి మరియు వాటి మధ్య ఉన్న సమస్తం మీద వారికి సామ్రాజ్యాధిపత్యం ఉందా? అలా అయితే వారిని తమ సాధనాలతో పైకి (ఆకాశలోకి) ఎక్కమను!",""
  38,11,"ఇంతకు ముందు ఓడించబడిన సైన్యాల వలే, ఒక వర్గం వీరిది కూడా ఉంటుంది!",""
  38,12,"వీరికి పూర్వం నూహ్ మరియు ఆద్ (జాతి) వారు మరియు మేకుల ఫిర్ఔన్ జాతుల వారు సత్యాన్ని తిరస్కరించారు;",""
  38,13,"మరియు సమూద్ మరియు లూత్ జాతుల వారు మరియు అయ్ కహ్ (మద్ యన్)<sup>1</sup> వాసులు అందరూ ఇలాంటి వర్గాలకు చెందినవారే.","[1] అయ్ కహ్ వాసుల గాథ కొరకు చూడండి, 26:176."
  38,14,"ఇక వీరిలో ఏ ఒక్కరూ ప్రవక్తలను అసత్యవాదులని తిరస్కరించకుండా ఉండలేదు, కావున నా శిక్ష అనివార్యమయ్యింది.",""
  38,15,"మరియు వీరందరూ కేవలం ఒక గర్జన (సయ్ హా) <sup>1</sup> కొరకు మాత్రమే ఎదురు చూస్తున్నారు, దానికి ఎలాంటి నిలుపుదల ఉండదు.","[1] పునరుత్థాన దినమున ఇస్రాఫీల్ ('అ.స.) ఊదే బాకా ధ్వని, అరుపు, ప్రేలుడు గర్జన లేక శబ్దం. ఇంకా చూడండి, 36:29, 49, 53."
  38,16,"మరియు వారు: ""ఓ మా ప్రభూ! లెక్క దినానికి ముందే మా భాగం మాకు తొందరగా ఇచ్చి వెయ్యి."" <sup>1</sup> అని అంటారు.","[1] అంటే వారు పునరుత్థాన దినం గురించి పరిహాసం చేస్తూ: 'ఆ దినం రాకముందే మా భాగపు శిక్ష మాకు ఇవ్వు' అని అంటున్నారు. చూడండి, 8:32."
