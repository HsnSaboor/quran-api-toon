quran[20]{c,v,t,f}:
  44,40,"నిశ్చయంగా, తీర్పుదినం వారందరి కొరకు ఒక నిర్ణీత దినం.<sup>1</sup>","[1] చూడండి, 77:13."
  44,41,"ఆ దినమున ఏ స్నేహితుడు కూడా మరొక స్నేహితునికి ఏ మాత్రం ఉపయోగపడడు. మరియు వారికి ఎలాంటి సహాయమూ లభించదు.<sup>1</sup>","[1] చూడండి, 23:101, 70:10. మౌలా: అంటే ""దగ్గరి బంధువు"" అని కూడా తాత్పర్యమిచ్చారు."
  44,42,"అల్లాహ్ కరుణించిన వానికి తప్ప! నిశ్చయంగా, ఆయనే సర్వశక్తిమంతుడు, అపార కరుణా ప్రదాత.",""
  44,43,"నిశ్చయంగా, జఖ్ఖూమ్ వృక్షఫలం;",""
  44,44,"పాపులకు ఆహారంగా ఇవ్వబడుతుంది;",""
  44,45,"మరిగే నూనే (సీసం) వలే,<sup>1</sup> అది వారి కడుపులో మరుగుతుంది;","[1] అల్-ముహ్ లు: కరిగిన రాగి అని కూడా కొందరు వ్యాఖ్యానించారు."
  44,46,"సలసల కాగే నీటిలాగా!",""
  44,47,"(ఇలా అనబడుతుంది): ""ఇతనిని పట్టుకొని భగభగ మండే నరకాగ్ని మధ్యలోకి ఈడ్వండి;",""
  44,48,"ఆ తరువాత అతని నెత్తి మీద సలసల కాగే నీటి శిక్షను పోయండి.",""
  44,49,"దీనిని రుచి చూడు; నిశ్చయంగా, నీవు శక్తిమంతుడివిగా, గౌరవనీయుడివిగా ఉండేవాడివి కదా!""",""
  44,50,"నిశ్చయంగా, ఇదే మీరు సందేహంలో పడి వున్న విషయం!",""
  44,51,"నిశ్చయంగా, దైవభీతి గలవారు శాంతి భద్రతలు గల స్థలంలో ఉంటారు.",""
  44,52,"ఉద్యానవనాలలో మరియు చెలమల మధ్య.",""
  44,53,"వారు, మృదువైన పట్టువస్త్రాలు మరియు బంగారు (జరీ) పట్టు వస్త్రాలు ధరించి, ఒకరికొకరు ఎదురెదురుగా కూర్చొని ఉంటారు.<sup>1</sup>","[1] చూడండి, 18:31 మరియు 35:33"
  44,54,"ఇలా ఉంటుంది వారి స్థితి! మరియు మేము వారిని అందమైన, ప్రకాశవంతమైన కళ్ళు గల వారితో (హూర్ లతో) వివాహం చేయిస్తాము.<sup>1</sup>","[1] 'హూరున్: చూడండి, 56:22, 52:20, 55:56, 37:48, 37:52. వారి కళ్ళ నలుపు మరియు తెలుపు ఎంతో అందంగా ఉంటాయి. వారిని చూసినవారు వారి అందానికి ముగ్దులైపోతారు."
  44,55,"వారక్కడ శాంతియుతంగా ఉంటూ అనేక రకాలైన ఫలాలను అడుగుతుంటారు. <sup>1</sup>","[1] చూచూడండి, 43:73."
  44,56,"వారక్కడ మరణాన్ని<sup>1</sup> ఎన్నడూ రుచి చూడరు; వారి మొదటి (ఇహలోక) మరణం తప్ప! మరియు ఆయన వారిని భగభగమండే అగ్నిశిక్ష నుండి కాపాడాడు;","[1] 'స'హీ'హ్ 'హదీస్' లో ఉంది: మృత్యువును ఒక గొర్రె ఆకారంలో తెచ్చి స్వర్గనరకాల మధ్య జిబ్హ్ చేస్తారు. మరియు ఈ విధంగా ప్రకటిస్తారు: 'ఓ స్వర్గవాసులారా! ఇక మీకు మృత్యువు లేదు; మీరు కలకాలం స్వర్గంలో ఉంటారు. ఓ నరకవాసులారా! మీకు సదా నరకవాసమే. మీకు మృత్యువు లేదు."" (స.'బు'ఖారీ, ముస్లిం.) ఇంకా చూడండి, 19:39, 37:58-59."
  44,57,"నీ ప్రభువు అనుగ్రహం వల్ల. ఇదే ఆ గొప్ప సాఫల్యం!",""
  44,58,"అందుకే నిశ్చయంగా, మేము (ఈ ఖుర్ఆన్ ను) నీ భాషలో సులభం చేశాము. ఇలాగైనా వారు అర్థం చేసుకుంటారని (హితబోధ గ్రహిస్తారని).<sup>1</sup>","[1] చూడండి, 19:97."
  44,59,"కావున, నీవు నిరీక్షించు! నిశ్చయంగా వారు కూడా నిరీక్షిస్తున్నారు.",""
