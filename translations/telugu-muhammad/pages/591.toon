quran[32]{c,v,t,f}:
  86,1,"ఆకాశం మరియు రాత్రివేళ వచ్చే నక్షత్రం (అత్ తారిఖ్) సాక్షిగా!<sup>1</sup>","[1] చూడండి, 13:11 మరియు 82:10-12."
  86,2,"రాత్రి వేళ వచ్చేది (అత్ తారిఖ్) అంటే ఏమిటో నీకు ఎలా తెలుస్తుంది?",""
  86,3,"అదొక అత్యంత ప్రకాశవంతమైన నక్షత్రం.",""
  86,4,"కనిపెట్టుకొని ఉండేవాడు (దేవదూత) లేకుండా ఏ వ్యక్తి కూడా లేడు.",""
  86,5,"కావున మానవుడు తాను దేనితో సృష్టించబడ్డాడో గమనించాలి!",""
  86,6,"అతడు విసర్జించబడే (చిమ్ముకుంటూ వెలువడే) ద్రవపదార్థంతో సృష్టించబడ్డాడు.",""
  86,7,"అది వెన్ను మరియు రొమ్ము ఎముకల మధ్యభాగం నుండి బయటికి వస్తుంది.",""
  86,8,"నిశ్చయంగా, ఆయన (సృష్టికర్త), అతనిని మరల బ్రతికించి తేగల సామర్థ్యం గలవాడు!",""
  86,9,"ఏ రోజయితే రహస్య విషయాల విచారణ జరుగుతుందో!",""
  86,10,"అప్పుడు అతనికి (మానవునికి) ఎలాంటి శక్తి ఉండదు మరియు ఏ సహాయకుడునూ ఉండడు.<sup>1</sup>","[1] అల్లాహ్ (సు.తా.) శిక్ష నుండి తప్పించుకోవటానికి."
  86,11,"వర్షం కురిపించే ఆకాశం సాక్షిగా!<sup>1</sup>","[1] అర్-రజ్'ఉ: తిరిగి రావటం, వర్షం కూడా మళ్ళీ మళ్ళీ వస్తుంది కాబట్టి ఈ పేరుతో పిలువబడుతుంది."
  86,12,"(చెట్లు మొలకెత్తేటప్పుడు) చీలి పోయే భూమి సాక్షిగా!",""
  86,13,"నిశ్చయంగా, ఇది (ఈ ఖుర్ఆన్, సత్యాసత్యాలను) వేరు పరచే వాక్కు (గీటురాయి).",""
  86,14,"మరియు ఇది వృథా కాలక్షేపానికి వచ్చినది కాదు.",""
  86,15,"(ఓ ముహమ్మద్!) నిశ్చయంగా, వారు (నీకు విరుద్ధంగా) కుట్రపన్నుతున్నారు.<sup>1</sup>","[1] చూడండి, 34:33."
  86,16,"మరియు నేను కూడా పన్నాగం పన్నుతున్నాను.",""
  86,17,"కనుక నీవు సత్యతిరస్కారులకు కొంత వ్యవధినివ్వు!<sup>1</sup> వారి పట్ల మృదువుగా వ్యవహరించు.","[1] చూడండి, 7:182-183."
  87,1,"అత్యున్నతుడైన నీ ప్రభువు నామాన్ని స్తుతించు!",""
  87,2,"ఆయనే (ప్రతిదానిని) సృష్టించాడు మరియు తగిన ప్రమాణంలో రూపొందించాడు.<sup>1</sup>","[1] చూడండి, 82:7."
  87,3,"మరియు ఆయనే దాని ప్రకృతి లక్షణాలను నిర్ణయించాడు<sup>1</sup>, మరియు మార్గం చూపాడు!","[1] చూడండి, 25:2 మరియు 20:50."
  87,4,"మరియు ఆయనే పచ్చికను మొలిపింప జేశాడు.",""
  87,5,"మరల దానిని నల్లని చెత్తాచెదారంగా చేశాడు.<sup>1</sup>","[1] 'గుసా'అన్: ఎండినగడ్డి. అ'హ్వా: నల్లని. అంటే పచ్చగడ్డిని ఎండింపజేసి నల్లని చెత్తాచెదారంగా చేస్తాడు."
  87,6,"మేము నీచేత (ఖుర్ఆన్ ను) చదివింప జేస్తాము, తరువాత నీవు (దానిని) మరచిపోవు -",""
  87,7,"అల్లాహ్ కోరింది తప్ప<sup>1</sup>! నిశ్చయంగా, బహిరంగంగా ఉన్నదీ మరియు గోప్యంగా ఉన్నదీ అన్నీ ఆయనకు బాగా తెలుసు.","[1] అంటే అల్లాహ్ (సు.తా.) రద్దు చేయదలిచిన దానిని మరపింపజేస్తాడు."
  87,8,"మరియు మేము నీ మార్గాన్ని సులభం చేయడానికి నీకు సౌలభ్యాన్ని కలుగజేస్తాము.<sup>1</sup>","[1] వ'హీని జ్ఞాపకముంచుకోవటం మరియు దానిపై నడవటం నీకు సులభం చేస్తాము."
  87,9,"కావున నీవు హితోపదేశం చేస్తూ ఉండు; వారికి హితోపదేశం లాభదాయకం కావచ్చు!<sup>1</sup>","[1] నీ పని హితోపదేశం చేయటం మాత్రమే! నీ హితోపదేశం వారికి లాభం కావచ్చు! వారితో దానితో లాభం పొందకున్నా నీ పని కేవలం హితోపదేశం చేయటమే!"
  87,10,"(అల్లాహ్ కు) భయపడే వాడు హితోపదేశాన్ని స్వీకరిస్తాడు.",""
  87,11,"మరియు దౌర్భాగ్యుడు దానికి దూరమై పోతాడు.",""
  87,12,"అలాంటి వాడే ఘోరమైన నరకాగ్నిలో పడి కాలుతాడు.",""
  87,13,"అప్పుడు, అతడు అందులో చావనూ లేడు, బ్రతకనూ లేడు.<sup>1</sup>","[1] చూడండి, 74:28-29."
  87,14,"సుశీలతను (పవిత్రతను) పాటించే వాడు తప్పక సాఫల్యం పొందుతాడు.",""
  87,15,"మరియు తన ప్రభువు నామాన్ని స్మరిస్తూ, నమాజ్ చేస్తూ ఉండేవాడు.",""
