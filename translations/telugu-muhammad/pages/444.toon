quran[16]{c,v,t,f}:
  36,55,"నిశ్చయంగా, ఆ రోజు స్వర్గవాసులు సుఖసంతోషాలలో నిమగ్నులై ఉంటారు.",""
  36,56,"వారు మరియు వారి సహవాసులు (అజ్వాజ్), చల్లని నీడలలో, ఆనుడు ఆసనాల మీద హాయిగా కూర్చొని ఉంటారు.<sup>1</sup>","[1] చూడండి, 4:57, 18:31 మరియు 55:4.."
  36,57,"అందులో వారికి ఫలాలు మరియు వారు కోరే వన్నీ ఉంటాయి.",""
  36,58,"""మీకు శాంతి కలుగుగాక (సలాం)!"" అనే పలుకులు అపార కరుణా ప్రదాత అయిన ప్రభువు తరఫు నుండి వస్తాయి.<sup>1</sup>","[1] చూడండి, 5:16."
  36,59,"ఇంకా (ఇలా అనబడుతుంది): ""ఓ అపరాధులారా! ఈనాడు మీరు వేరయి పొండి."" (1/8) <sup>1</sup>","[1] చూడండి, 30:14, 43."
  36,60,"""ఓ ఆదమ్ సంతతివారలారా: 'షైతానును ఆరాధించకండి' అని నేను మిమ్మల్ని ఆదేశించలేదా? నిశ్చయంగా, అతడు మీకు బహిరంగ శత్రువు!"" <sup>1</sup>","[1] చూడండి, 19:44."
  36,61,"""మరియు మీరు నన్నే ఆరాధించండి. ఇదే ఋమార్గమనీ!""",""
  36,62,"""మరియు వాస్తవానికి వాడు (షైతాన్) మీలో పెద్ద సమూహాన్ని దారి తప్పించాడు. ఏమీ? మీకు తెలివి లేక పోయిందా?""",""
  36,63,"""మీకు వాగ్దానం చేయబడిన ఆ నరకం ఇదే!""",""
  36,64,"""మీరు సత్యాన్ని తిరస్కరిస్తూ ఉన్నందుకు, ఈ రోజు దీనిలో ప్రవేశించండి (కాలండి).""",""
  36,65,"ఆ రోజు మేము వారి నోళ్ళ మీద ముద్ర వేస్తాము.<sup>1</sup> మరియు వారేమి అర్జించారో వారి చేతులు మాతో చెబుతాయి మరియు వారి కాళ్ళు మా ముందు సాక్ష్యమిస్తాయి.","[1] ఎందుకంటే మొదట వారు తాము చేసిన షిర్కును తిరస్కరిస్తారు. చూడండి, 6:23."
  36,66,"మరియు మేము కోరినట్లయితే, వారి దృష్టిని నిర్మూలించే వారము, అప్పుడు వారు దారి కొరకు పెనుగులాడే వారు, కాని వారు ఎలా చూడగలిగే వారు?<sup>1</sup>","[1] చూడండి, 2:20."
  36,67,"మరియు మేము కోరినట్లయితే, వారిని వారి స్థానంలోనే రూపాన్ని మార్చి ఉంచే వారం, అప్పుడు వారు ముందుకూ పోలేరు మరియు వెనుకకూ మరలలేరు.",""
  36,68,"మరియు మేము ఎవరికి దీర్ఘాయువు నొసంగుతామో, అతని శారీరక రూపాన్ని మార్చుతాము. ఏమీ? వారు ఇది కూడా గ్రహించలేరా? <sup>1</sup>","[1] చూడండి, 4:28."
  36,69,"మరియు మేము అతనికి (ముహమ్మద్ కు) కవిత్వం నేర్పలేదు.<sup>1</sup> మరియు అది అతనికి శోభించదు కూడా! ఇది కేవలం ఒక హితోపదేశం మరియు స్పష్టమైన పఠన గ్రంథం (ఖుర్ఆన్) మాత్రమే. <sup>2</sup>","[1] మక్కా ముష్రికులు దైవప్రవక్త ('స'అస) ను వివిధ ఆరోపణలతో పీడించేవారు. వాటిలో ఒకటి ఇతను ('స'అస) కవిత్వం చెబుతున్నాడని. దానికి అల్లాహ్ (సు.తా.) ఇక్కడ జవాబిస్తున్నాడు: ఒకవేళ ఇది కవిత్వం అయితే మీరు దీని వంటి ఒక్క సూరహ్ నైనా రచించి తీసుకురండని. కాని దానిని ఎవ్వరూ ఈ రోజు వరకు పూర్తి చేయలేక పోయారు. ఇంకా చూడండి, 26:224-226.\n [2] చూడండి, 15:1"
  36,70,"బ్రతికి వున్న ప్రతివానికి హెచ్చరిక చేయటానికి మరియు సత్యతిరస్కారుల ఎడల మా ఆదేశాన్ని నిరూపించటానికి!",""
