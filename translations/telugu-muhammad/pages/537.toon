quran[23]{c,v,t,f}:
  56,77,"నిశ్చయంగా, ఈ ఖుర్ఆన్ దివ్యమైనది.",""
  56,78,"సురక్షితమైన<sup>1</sup> గ్రంథంలో ఉన్నది.","[1] అంటే లౌ'హె మ'హ్ ఫూ''జ్ లో"
  56,79,"దానిని<sup>1</sup> పరిశుద్ధులు తప్ప మరెవ్వరూ తాకలేరు.","[1] దానిని అంటే లౌ'హె మ'హ్ ఫూ''జ్ మరియు పరిశుద్ధులు అంటే దైవదూత, అని కొందరి అభిప్రాయం. మరికొందరు దానిని - అంటే - ఖుర్ఆన్, అని అంటారు. దానిని ఆకాశం నుండి అవతరింపజేస్తున్న వారు కేవలం దైవదూతలే! సత్యతిరస్కారులు అపోహలు లేపినట్లు, షైతానులు కాదు. ఎందుకంటే వారు దానిని తాకలేరు. చూడండి, 85:21-22."
  56,80,"ఇది సర్వలోకాల ప్రభువు తరఫు నుండి అవతరింప జేయబడింది.",""
  56,81,"ఏమీ? మీరు ఈ సందేశాన్ని<sup>1</sup> తేలికగా తీసుకుంటున్నారా?","[1] సందేశమంటే ఇక్కడ ఖుర్ఆన్ అని హదీస్ లో పేర్కొనబడింది."
  56,82,"మరియు (అల్లాహ్) మీకు ప్రసాదిస్తున్న జీవనోపాధికి (కృతజ్ఞతలు) చూపక, వాస్తవానికి ఆయనను మీరు తిరస్కరిస్తున్నారా?<sup>1</sup>","[1] పైది ఇబ్నె-కసీ'ర్ తాత్పర్యం. ము'హమ్మద్ జునాగఢి గారి తాత్పర్యం ఈ విధంగా ఉంది: 'మరియు మీరు తిరస్కరిస్తూఉండటమే మీ జీవనోపాధిగా చేసుకుంటున్నారా?'"
  56,83,"అయితే (చనిపోయేవాడి) ప్రాణం గొంతులోనికి వచ్చినపుడు, మీరెందుకు (ఆపలేరు)?",""
  56,84,"మరియు అప్పుడు మీరు (ఏమీ చేయలేక) చూస్తూ ఉండిపోతారు.",""
  56,85,"మరియు అప్పుడు మేము అతనికి మీకంటే చాలా దగ్గరలో ఉంటాము, కాని మీరు చూడలేక పోతారు.<sup>1</sup>","[1] ఇక్కడ కొందరు అల్లాహ్ (సు.తా.) తన జ్ఞానంతో మీ దగ్గరలో ఉన్నాడనీ, మరికొందరు ఇక్కడ దాని భావం ప్రాణం తీసే దైవదూతలనీ వ్యాఖ్యానించారు."
  56,86,"ఒకవేళ మీరు ఎవరి అదుపాజ్ఞలో (ఆధీనంలో) లేరనుకుంటే;",""
  56,87,"మీరు సత్యవంతులే అయితే దానిని (ఆ ప్రాణాన్ని) ఎందుకు తిరిగి రప్పించుకోలేరు?",""
  56,88,"కాని అతడు (మరణించేవాడు), (అల్లాహ్) సాన్నిధ్యాన్ని పొందినవాడైతే!<sup>1</sup>","[1] సూరహ్ మొదట్లో పేర్కొన్న మూడు రకాల వారిలో వీరు మొదటి రకానికి చెందినవారు."
  56,89,"అతని కొరకు సుఖసంతోషాలు మరియు తృప్తి మరియు పరమానందకరమైన స్వర్గవనం ఉంటాయి.",""
  56,90,"మరియు ఎవడైతే కుడిపక్షం వారికి చెందినవాడో!<sup>1</sup>","[1] వీరు రెండవ రకానికి చెందినవారు."
  56,91,"అతనితో: ""నీకు శాంతి కలుగుగాక (సలాం)! నీవు కుడిపక్షం వారిలో చేరావు."" (అని అనబడుతుంది).",""
  56,92,"మరియు ఎవడైతే, అసత్యవాదులు, మార్గభ్రష్టులైన వారిలో చేరుతాడో!<sup>1</sup>","[1] వీరు మూడవ రకానికి చెందినవారు వీరు అస్'హాబ్ మష్అమ అని, ఈ సూరహ్ మొదట్లో పేర్కొనబడ్డారు."
  56,93,"అతని ఆతిథ్యానికి సలసల కాగే నీరు ఉంటుంది.",""
  56,94,"మరియు భగభగమండే నరకాగ్ని ఉంటుంది.",""
  56,95,"నిశ్చయంగా, ఇది రూఢి అయిన నమ్మదగిన సత్యం!",""
  56,96,"కావున సర్వత్తముడైన నీ ప్రభువు పేరును స్తుతించు.<sup>1</sup>","[1] 'హదీస్' లో వచ్చింది: : రెండు పదాలు అల్లాహ్ (సు.తా.) కు ఎంతో ప్రియమైనవి. ఉచ్చరించటానికి సులభమైనవి మరియు ప్రతిఫలం రీత్యా బరువైనవి. ""సుబ్ హానల్లాహి వ బి'హమ్ ది హీ, సుబ్ హానల్లాహిల్ 'అ'""జీమ్!"" ('స'హీ'హ్ బు'ఖారీ, 'స'హీ'హ్ ముస్లిం)."
  57,1,"ఆకాశాలలోను మరియు భూమిలోను ఉన్న సమస్తం అల్లాహ్ పవిత్రతను కొనియాడుతుంటాయి.<sup>1</sup> మరియు ఆయనే సర్వశక్తిమంతుడు, మహా వివేకవంతుడు.","[1] చూడండి, 17:44, 21:79."
  57,2,"ఆకాశాలపై మరియు భూమిపై సామ్రాజ్యాధిపత్యం ఆయనదే. ఆయనే జీవన మిచ్చేవాడు మరియు మరణమిచ్చేవాడు. మరియు ఆయనే ప్రతిదీ చేయగల సమర్ధుడు.",""
  57,3,"ఆయనే ప్రథమం మరియు ఆయనే అంతం<sup>1</sup> మరియు ఆయనే ప్రత్యక్షుడు మరియు ఆయనే పరోక్షుడు.<sup>2</sup> మరియు ఆయనే ప్రతిదాని గురించి జ్ఞానం గలవాడు.","[1] దైవప్రవక్త ('స'అస) ప్రవచనం: 'కాలం, అనేది మానవుని జ్ఞానపరిధికి మించినది, కాని దానిని అల్లాహ్ (సు.తా.) సృష్టించాడు.'\n [2] ప్రతి వస్తువు చివరకు అల్లాహ్ (సు.తా.) వద్దకు మాత్రమే చేరుతుంది. ఎందుకంటే ఆయన (సు.తా.) ప్రతిదానికి మూలం. ఆయన ప్రతిదానికి - మరే ఇతర దానికంటే - తన జ్ఞానపరంగా సమీపంలో ఉన్నాడు.\n అల్-అవ్వలు: The First, ప్రథముడు, మొట్ట మొదట వాడు, ఆద్యుడు, సర్వసృష్టిరాసుల సృష్టికి పూర్వమే ఉన్నవాడు.\n అల్-ఆఖరు: The Last, The End. అంతం, కడపటి, చివరికి మిగిలే వాడు, సర్వసృష్టిరాసుల వినాశం తరువాత కూడా ఉండేవాడు.\n అజ్-'జాహిరు: The Ascendant or Predominant, over all things, The Outward. ప్రత్యక్షుడు, గోచరుడు, బాహ్యం.\n అల్-బాతిను: He who knows the secret and hidden things. He who is veiled from the eyes and imaginations of created beings. పరోక్షకుడు, అగోచరుడు, దృష్టికి గోచరించని, గోప్యమైన, మరగైనవాడు. ఇవి అల్లాహ్ (సు.తా.) అత్యుత్తమ పేర్లు."
