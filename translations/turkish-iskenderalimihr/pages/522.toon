translation[21]{c,v,t}:
  51,31,"(Hz. İbrâhîm): “Öyleyse ey elçiler! Söylemek istediğiniz şey nedir?” dedi"
  51,32,"Dediler ki: “Muhakkak ki biz, mücrim bir kavme gönderildik.”"
  51,33,Onların üzerlerine balçıktan taşlar yollamak için
  51,34,"Onlar, Rabbinin katında haddi aşanlar için işaretlenmiş olan (taşlardır)"
  51,35,Sonra orada mü´minlerden kim varsa çıkardık
  51,36,"Fakat orada, bir evden başkasında, müslümanlardan (bir kimse) bulamadık"
  51,37,Ve orada elîm azaptan korkanlar için delil bıraktık
  51,38,Ve Hz. Musa´da (da deliller vardır). Onu firavuna apaçık bir sultanla (mucize ile) göndermiştik
  51,39,"Fakat o, etrafındakilerle yüz çevirdi ve: “O bir sihirbaz veya delidir.” dedi"
  51,40,Sonunda onu ve ordularını yakaladık ve böylece onları kınanmış olarak denize attık
  51,41,"Ve Ad (kavminde) de (ibretler, deliller vardır). Onlara, “yok edici” bir rüzgâr göndermiştik"
  51,42,"(O rüzgâr), üzerinden geçtiği (hiç)bir şeyi bırakmayarak, mutlaka kül gibi toz haline getirdi"
  51,43,"Ve Semud (kavminde) de (ibretler, deliller vardır). Onlara: “Bir süre metalanın (yararlanın).” denilmişti"
  51,44,"Fakat Rab´lerinin emrinden çıktılar. Bunun üzerine, onlar bakıyorlarken, kendilerini yıldırım aldı"
  51,45,O zaman ayağa kalkmaya muktedir olamadılar. Ve onlar “yardım edilenler” olmadılar
  51,46,Ve ondan evvel Nuh kavmi de… Muhakkak ki onlar fasık bir kavimdi
  51,47,Ve sema; Biz onu büyük bir kudret ile bina ettik. Ve muhakkak ki (onu) genişletici olan elbette Biziz
  51,48,Ve yeryüzü; onu döşek yaptık. İşte ne güzel düzenleyici
  51,49,"Ve Biz, herşeyden (zıttıyla kaim kılarak) çift yarattık. Umulur ki böylece siz tezekkür edersiniz"
  51,50,"Öyleyse Allah´a firar edin (kaçın ve sığının). Muhakkak ki ben, sizin için O´ndan (Allah tarafından gönderilmiş) apaçık bir nezirim"
  51,51,"Ve Allah ile beraber başka ilâhlar kılmayın. Muhakkak ki ben, sizin için O´ndan (Allah tarafından gönderilmiş) apaçık bir nezirim"