translation[20]{c,v,t}:
  50,16,"Ve andolsun ki insanı Biz yarattık. Ve nefsinin ona ne vesveseler vereceğini biliriz. Ve Biz, ona şah damarından daha yakınız"
  50,17,"O zaman, sağda ve solda oturan iki telâkki edici (tesbit edici melek), (amelleri) tespit ederler"
  50,18,"Bir söz söylenmez ki, onun yanında hazır gözetleyiciler (tarafından tespit edilmiş) olmasın"
  50,19,Ve ölüm sarhoşluğu hak ile geldi. İşte senin ondan kaçtığın şey budur
  50,20,Ve sur´a üflendi. İşte bu vaîd (ikaz) günüdür
  50,21,Ve bütün nefsler beraberinde bir saik (hayat filmini çeken) ve bir şahit ile gelir
  50,22,"(Allahû Teâla buyurur): “Andolsun ki sen bundan gaflet içindeydin. İşte senden perdeni kaldırdık. Artık bugün senin görüşün keskindir.”"
  50,23,"Ve onun yakınında olan (melek): “İşte bu (hayat filmi), benim yanımda hazır olan şeydir.” der"
  50,24,“Bütün inatçı kâfirleri cehenneme atın!”
  50,25,"“Hayra mani olan, haddi aşan, şüphe eden …”"
  50,26,"“O, Allah ile beraber başka ilâh edindi. Öyleyse ikiniz onu şiddetli azabın içine atın!”"
  50,27,"Onun yakını: “Rabbimiz onu ben azdırmadım, fakat o uzak bir dalalet içindeydi.” der"
  50,28,"(Allahû Teâla): “Huzurumda kavga etmeyin. Size daha önce vaadimi (cezamı) bildirmiştim.” der"
  50,29,"“Katımda söz değiştirilmez. Ve Ben, kullarıma zulmedici değilim.”"
  50,30,"O gün cehenneme: “Doldun mu?” deriz. Ve o: “Daha fazlası var mı?” der"
  50,31,"Ve cennet, takva sahipleri için uzak olmayarak yaklaştırıldı"
  50,32,"İşte size vaadolunan şey budur (cennettir). Bütün evvab (ruhu Allah´a ulaşarak sığınmış), ve hafîz olanlar (başlarının üzerine devrin imamının ruhu ulaşmış olanlar) için"
  50,33,Gaybda Rahmân´a huşu duyanlar ve münib (Allah´a ulaşmayı dileyen) bir kalple (Allah´ın huzuruna) gelenler (için)
  50,34,Oraya selâmla (selametle) girin. İşte bu ebediyyet (sonsuzluk) günüdür
  50,35,Onlar için orada diledikleri herşey vardır. Ve katımızda daha fazlası vardır