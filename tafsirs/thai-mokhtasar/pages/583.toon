tafsir[25]{c,v,t}:
  78,31,"แท้จริงสำหรับบรรดาผู้ยำเกรงต่ออัลลอฮ์ด้วยการปฏิบัติตามคำสั่งใช้และหลีกห่างข้อห้ามของพระองค์นั้น จะได้รับที่พำนักแห่งชัยชนะที่พวกเขาแสวงหา นั่นคือสรวงสวรรค์"
  78,32,"เรือกสวนขนาดใหญ่และองุ่น"
  78,33,"และบรรดาสาวแรกรุ่นที่มีอายุรุ่นราวคราวเดียวกัน"
  78,34,"และแก้วสุราที่บรรจุอยู่เต็มเปี่ยม"
  78,35,"ในสวนสวรรค์นั้นพวกเขาจะไม่ได้ยินคำพูดที่ไม่ดี จะไม่ได้ยินคำกล่าวเท็จ และจะไม่พูดโกหกต่อกันและกัน"
  78,36,"ทั้งหมดที่อัลลอฮ์ทรงมอบให้แก่พวกเขานั้น เพื่อเป็นความโปรดปรานและรางวัลอันเหมาะสม"
  78,37,"ผู้เป็นพระเจ้าแห่งชั้นฟ้าทั้งหลายและแผ่นดิน และพระเจ้าของสิ่งที่อยู่ในระหว่างทั้งสองนั้น คือผู้ทรงกรุณาปรานีทั้งในโลกดุนยาและอาคิเราะฮ์ และผู้ที่อยู่บนหน้าแผ่นดินหรืออยู่บนชั้นฟ้าทั้งหมดต่างก็ไม่มีสิทธิเอ่ยถามพระองค์ได้ ยกเว้นผู้ที่พระองค์ทรงอนุญาต"
  78,38,"วันที่ญิบรีลและมลาอิกะฮ์จะยืนเรียงกันเป็นแถว พวกเขาจะไม่พูดร้องขอให้ช่วยเหลือผู้ใด นอกจากผู้ที่พระผู้ทรงกรุณาปรานีทรงอนุญาตให้เขาขอได้ และเขาจะพูดแต่สิ่งที่ถูกต้องเท่านั้น เช่น คำพูดที่เป็นการให้เอกภาพ"
  78,39,"วันที่มีคุณลักษณะดังกล่าวที่ให้พวกเจ้าได้รับรู้นั้น เป็นวันที่จะเกิดขึ้นอย่างไร้ข้อสงสัย ดังนั้น ผู้ใดประสงค์จะได้รับความปลอดภัยจากการลงโทษของอัลลอฮ์ในวันดังกล่าว ก็ให้เขายึดเส้นทางหนึ่งที่จะให้ปลอดภัยจากการลงโทษดังกล่าวด้วยการประกอบการงานที่ดีที่พระเจ้าของเขาพึงพอพระทัย"
  78,40,"โอ้มนุษย์ทั้งหลาย แท้จริงเราได้เตือนพวกเจ้าแล้ว ถึงการลงโทษที่จะเกิดขึ้นในไม่ช้านี้ ในวันที่มนุษย์แต่ละคนจะมองไปยังการงานที่เขาปฏิบัติไว้ในโลกดุนยา และผู้ปฏิเสธศรัทธาจะกล่าวโดยหวังว่าตนเองจะรอดจากการลงโทษว่า ถ้าฉันเป็นฝุ่นดินไปเสียก็ดี จะได้เป็นเหมือนกับเหล่าสัตว์เดรัจฉานที่ในวันกิยามะฮ์จะมีเสียงกล่าวแก่พวกมันว่า พวกเจ้าจงกลายเป็นฝุ่นดินไปเดี๋ยวนี้"
  79,1,"อัลลอฮ์ทรงสาบานด้วยมลาอิกะฮ์ที่ฉุดกระชากวิญญาณของผู้ปฏิเสธศรัทธาอย่างรุนแรงและโหดเหี้ยม"
  79,2,"และทรงสาบานด้วยมลาอิกะฮ์ที่ดึงวิญญาณของบรรดาผู้ศรัทธาอย่างนุ่มนวลแผ่วเบา"
  79,3,"และทรงสาบานด้วยมลาอิกะฮ์ที่แหวกว่ายจากชั้นฟ้าลงสู่หน้าแผ่นดินตามพระบัญชาของอัลลอฮ์"
  79,4,"และทรงสาบานด้วยมลาอิกะฮ์ที่รุดหน้าแข่งขันกันสนองพระบัญชาของอัลลอฮ์"
  79,5,"และทรงสาบานด้วยมลาอิกะฮ์ที่ดำเนินการพระบัญชาที่พระองค์ทรงสั่งใช้ เช่น มลาอิกะฮ์ที่ได้รับมอบหมายให้สอดส่องบันทึกการงานของปวงบ่าว อัลลอฮ์ทรงสาบานด้วยสิ่งที่กล่าวมาทั้งหมดว่าพระองค์จะทรงทำให้มนุษย์ฟื้นคืนชีพอีกครั้งเพื่อเข้ารับการสอบสวนพิพากษาและตอบแทนความดีความชั่ว"
  79,6,"วันที่ผืนแผ่นดินสั่นสะเทือนจากการเป่าสังข์ครั้งแรก"
  79,7,"หลังจากการเป่าสังข์ครั้งนี้ก็จะตามมาด้วยการเป่าสังข์ครั้งที่สอง"
  79,8,"ในวันดังกล่าวจิตใจของบรรดาผู้ปฏิเสธศรัทธาและผู้ที่ฝ่าฝืนจะมีความหวาดกลัว"
  79,9,"ในแววตาของพวกเขาจะปรากฏร่องรอยของความต่ำต้อย"
  79,10,"พวกเขาเคยกล่าวว่า หลังจากที่พวกเราตายไปแล้ว พวกเราจะกลับมามีชีวิตอีกครั้งกระนั้นหรือ?!"
  79,11,"หลังจากที่เรากลายเป็นกระดูกที่ผุสลายแล้ว เราจะกลับมามีชีวิตอีกครั้งกระนั้นหรือ?!"
  79,12,"พวกเขากล่าวว่า: ถ้าหากเราได้กลับไป แน่นอนการกลับไปนั้นย่อมเป็นการกลับไปที่ขาดทุน และผู้ที่กลับไปนั้นก็โดนหลอก"
  79,13,"การฟื้นคืนชีพอีกครั้งเป็นเรื่องง่าย ซึ่งเกิดขึ้นได้ด้วยการเป่าสังข์เพียงครั้งเดียวจากมลาอิกะฮ์ที่ได้รับมอบหมาย"
  79,14,"แล้วเมื่อนั้นทั้งหมดก็จะมีชีวิตขึ้นบนหน้าแผ่นดินอีกครั้ง หลังจากที่พวกเขาตายไปแล้วอยู่ใต้พื้นดิน"
  79,15,"โอ้เราะซูลเอ๋ย เรื่องราวระหว่างมูซากับพระเจ้าของเขา และเขากับศัตรูของเขา ฟิรเอานฺ ได้มาถึงเจ้าแล้วมิใช่หรือ?!"