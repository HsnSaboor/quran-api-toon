tafsir[11]{c,v,t}:
  43,23,"และเช่นเดียวกับที่พวกเขาเหล่านี้โกหกและอ้างการตามบรรพบุรุษของพวกเขาเป็นหลักฐาน เราไม่เคยส่งเราะสูลท่านใดไปยังเมื่องใดเมื่องหนึ่งก่อนหน้าเจ้า -โอ้เราะสูลเอ๋ย- เว้นแต่บรรดาผู้นำที่เป็นผู้มั่งมีในเมืองนั้นจะกล่าวว่า “แท้จริงแล้ว เราได้พบว่าบรรพบุรุษของเราได้อยู่ในความเชื่อแห่งศาสนาหนึ่ง และเราได้เดินตามรอยเท้าของพวกเขา” ดังนั้นกลุ่มชนของเจ้าจึงไม่ใช่กลุ่มแรกที่ทำอย่างนั้น"
  43,24,"เราะสูลของพวกเขากล่าวแก่พวกเขาว่า \"พวกเจ้าจะยังคงปฏิบัติตามบรรพบุรุษของพวกเจ้าอีกหรือ ถึงแม้ว่าฉันได้นำมาให้พวกท่าน ซึ่งสิ่งที่ดีกว่าศาสนาของพวกเขาที่พวกท่านกำลังยึดถืออยู่? พวกเขากล่าวว่า \"แท้จริงเราเป็นผู้ปฏิเสธต่อสิ่งที่ท่านและบรรดาเราะสูลที่ถูกส่งมาก่อนหน้าท่าน\""
  43,25,"ดังนั้นเราได้ตอบแทนบรรดาหมู่ชนที่ปฏิเสธบรรดาเราะสูลก่อนหน้าเจ้า แล้วเราก็ทำลายพวกเขา ดังนั้นเจ้าจงใคร่ครวญดูเถิดว่าจุดจบของพวกที่ปฏิเสธต่อบรรดาเราะสูลเป็นเช่นไร ? แน่นอนมันเป็นจุดจบที่เจ็บปวด"
  43,26,"และจงรำลึกเถิด โอ้เราะสูเอ๋ย เมื่ออิบรอฮีมได้กล่าวแก่บิดาของเขาและหมู่ชนของเขาว่า แท้จริงฉันขอปลีกตัวจากเจว็ดที่พวกท่านเคารพภักดีอื่นจากอัลลอฮ์"
  43,27,"นอกจากอัลลอฮ์ ผู้ทรงบังเกิดฉันเท่านั้น เพราะแท้จริงพระองค์จะทรงชี้แนะทางที่ดีแก่ฉันให้ไปสู่สิ่งที่มีประโยชน์แก่ฉัน จากการปฏิบัติตามศาสนาที่เที่ยงตรงของพระองค์"
  43,28,"และอิบรอฮีมได้ทำให้คำกล่าวชะฮาดะฮ์ (ไม่มีพระเจ้าอื่นใดนอกจากอัลลอฮ์)คงอยู่ต่อไปกับลูกหลานของเขาที่มาหลังเขา ดังนั้นจะยังคงมีคนในหมู่พวกเขาที่ศรัทธาในเอกภาพต่อัลลอฮ์ และไม่นำสิ่งอื่นมาเป็นภาคีกับพระองค์ โดยหวังว่าพวกเขาจะกลับมาสู่อัลลอฮ์ด้วยการกลับเนื้อกลับตัวสำนึกผิดจากการตั้งภาคีและจากการกระทำที่ผิดศีลธรรม"
  43,29,"เราไม่รีบเร่งที่จะทำลายล้างบรรดาตั้งภาคีที่ปฏิเสธเหล่านั้น แต่เราจะให้พวกเขามีควาสุขกับการใช้ชีวิตอยู่ในโลกนี้ และเราได้ให้บรรพบุรุษของพวกเขามีความสุขก่อนหน้าพวกเขา จนกระทั่งอัลกุรอานและเราะสูล ผู้ประกาศสาสน์อย่างชัดแจ้ง นั่นก็คือมุฮัมหมัด ศ็อลลัลลอฮุอลัยฮิวะซัลลัม ได้มายังพวกเขา"
  43,30,"ครั้นเมื่ออัลกุรอาน ซึ่งมันคือสัจธรรมที่ไม่มีข้อสงสัยใด ๆ ในนั้นได้มายังพวกเขา พวกเขาก็กล่าวว่า \"นี่คือเวทมนตร์ที่มุฮัมมัดทำใส่เรา และแท้จริงพวกเราเป็นผู้ปฏิเสธมัน แล้วเราจะไม่ศรัทธาต่อมันอย่างแน่นอน\""
  43,31,"บรรดาผู้ตั้งภาคีที่ปฎิเสธศรัทธาได้กล่าวว่า “ทำไมอัลลอฮ์ไม่ทรงประทานอัลกุรอานนี้ไปยังหนึ่งในสองบุคคลสำคัญจากเมืองมักกะฮ์หรือเมืองตออิฟ นั่นคือ วะลีด บิน อุกบะฮ์ และอุรวะฮ์ บินมัซอู้ด อัษษะเกาะฟี่ แทนการประทานให้แก่มูฮัมมัดผู้ยากไร้และกำพร้า”"
  43,32,"โอ้เราะซูลเอ๋ย พวกเขาเป็นผู้แบ่งปันความเมตตาแห่งพระเจ้าของเจ้ากระนั้นหรือ? พวกเขาได้ให้ความเมตตานั้นแก่ผู้ที่พวกเขาต้องการ และได้ระงับแก่ผู้ที่พวกเขาต้องการ หรือว่ามันเป็นหน้าที่ของอัลลอฮ์? เราต่างหากที่เป็นผู้จัดสรรปัจจัยยังชีพของพวกเขาระหว่างพวกเขาในการมีชีวิตอยู่ในโลกนี้ และเราได้ทำให้บางคนเป็นคนรวยและบางคนเป็นคนจน เพื่อพวกเขาจะได้ใช้ประโยชน์ซึ่งกันและกัน และความเมตตาของพระเจ้าของเจ้าที่มีต่อปวงบ่าวของพระองค์นั้นดียิ่งกว่าสิ่งที่พวกเขาได้สะสมไว้ในโลกนี้ที่ไม่จีรัง"
  43,33,"และหากมิใช่มนุษย์ทั้งหลายจะได้เป็นประชาชาติหนึ่งเดียวกันในการปฏิเสธศรัทธาแล้ว แน่นอนเราจะให้หลังคาบ้านของผู้ที่ปฏิเสธศรัทธาต่ออัลลอฮ์ทำด้วยเงิน และบันไดที่พวกเขาขึ้นก็ทำด้วยเงินเช่นกัน"