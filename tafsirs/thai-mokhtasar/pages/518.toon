tafsir[15]{c,v,t}:
  50,1,"ก๊อฟ ( การอธิบายเกี่ยวกับอักษร ก๊อฟ เหมือนกันกับการอธิบายข้างต้นของซูเราะฮฺบากอเราะฮฺ ) การสาบานของพระเจ้าต่ออัลกุรอ่าน ทั้งนี้เนื่องด้วยเนื้อหา ความดีงาม และความจำเริญที่มีอยุ่ในอัลกุรอาน แน่แท้แล้วพระองค์จะทรงให้มีวันคืนชีพอย่างแน่นอน เพื่อให้การสอบสวนและให้การตอบแทน"
  50,2,"เหตุผลที่แท้จริงที่พวกปฏิเสธนั้น เกิดจากความผิดคาด พวกเขารู้ว่าเจ้าเป็นผู้สัจจริง แต่พวกเขาประหลาดใจที่ท่านเราะซูลมาจากหมู่ของพวกเขาเอง ไม่ไช่มาจากหมู่ของมลาอิกะฮฺ และพวกเขากล่าวโดยความประหลาดใจว่า การมาของท่านเราะซูลจากมนุษย์แก่พวกเรานี่เป็นสิ่งทีประหลาดใจจริงๆ"
  50,3,"เราจะฟื้นขึ้นมาอีกครั้งกระนั้นหรือ หลังจากที่เราตายและกลายเป็นฝุ่นไปแล้ว? การฟื้นคืนชีพและการกลับคืนสู่ชีวิตใหม่หลังจากการสลายตังไปแล้วเป็นสิ่งที่ไม่น่าเป็นไปได้ ไม่อาจเป็นไปได้หรอก"
  50,4,"และแน่นอนเรารู้ดีว่าหลังความตายร่างกายของพวกเขาก็จะสูญสิ้นสลายตัวหายไปจากโลก ถึงกระนั้นก็ไม่ใช่ว่าจะหายไปจากการรับรู้ของพระองค์ และ ณ ที่พระองค์นั้นมีสมุดบันทึกที่ได้เก็บรักษาไว้เกี่ยวกับทุกเรื่องของพวกเขา ทั้งตอนที่ยังมีชีวิตอยู่และหลังความตาย"
  50,5,"แต่บรรดาผู้ตั้งภาคีนั้นปฏิเสธต่ออัลกุรอ่านเมื่อท่านเราะซูลได้นำมายังพวกเขา พวกเขาอยู่ในภาวะที่สับสน พวกเขาไม่ได้พิสูจน์อะไรเกี่ยวกับเรื่องนี้เลย"
  50,6,"บรรดาผู้ที่ปฏิเสธที่ไม่เชื่อต่อวันฟื้นคืนชีพ พวกเขาไม่ได้ใคร่ครวญถึงฟากฟ้าที่อยู่เหนือพวกเขาหรือ พระองค์ทรงสร้างมันขึ้นมาและประดับประดาด้วยดวงดาว และมันไม่มีรอยบกพร่องเลย ผู้ทรงสร้างชั้นฟ้าทั้งหลายนี้ไม่มีความสามารถพอที่จะทำให้คนที่ตายไปแล้วกลับมีชีวิตใหม่อีกครั้งกระนั้นหรือ?"
  50,7,"และแผ่นดินที่แผ่กว้างออกไปใช้สำหรับที่อยู่อาศัยบนโลก และเราได้ทำให้มีเทือกเขาเป็นที่ยึดอย่างมั่นคงเพื่อไม่ให้สั่นสะเทือน และเราได้ให้ทุกสิ่งทุกอย่างทั้งแต่ละประเภทของพืช ผัก และต้นไม้มีทิวทัศน์ที่ดี"
  50,8,"เราได้สร้างสิ่งทั้งปวงนี้ขึ้นเพื่อเป็นสิ่งที่พินิจพิเคราะห์ได้ และการเตือนสติให้กับปวงบ่าวทั้งหลายเพื่อพวกเขาจะได้กลับเนื้อกลับตัวไปหาอัลลอฮ์อย่างจริงจัง"
  50,9,"และพระองค์ได้ให้น้ำฝนหลั่งลงมาจากฟากฟ้าเป็นประโยชน์ที่ดีมากมาย และพระองค์ได้ทำให้มีต้นไม้งอกเงยออกมาเป็นสวนอันหลากหลาย และให้ผลหลากหลายเพื่อพวกเจ้าจะได้เก็บเกี่ยวทั้งข้าวและเมล็ดพืชต่างๆ"
  50,10,"และพระองค์ได้ให้ต้นอินทผลัมสูงตระหง่าน ลำต้นของมันมีชั้นสลับวางทับอยู่อย่างสวยประนีบ"
  50,11,"สิ่งที่พระองค์ได้ให้มันงอกเงยขึ้นมานั้นเพื่อเป็นปัจจัยยังชีพแก่ปวงบ่าวได้รับประทานเป็นอาหารจากสิ่งนั้นและพระองค์ได้ทำให้ดินแดนที่แห้งแล้ง และว่างเปล่า กลับมีชีวิตชีวา ดังที่พระองค์ได้ให้น้ำฝนแก่เมืองที่แห้งแล้ง ว่างเปล่า กลับมี่พืชผลงอกเงยออกมาอย่างสวยงาม"
  50,12,"มีหมู่ชนที่ได้ปฏิเสธมาก่อนหน้าเจ้าแล้ว โอ้ท่านเราะซูล หมู่ชนที่ปฏิเสธต่อบรรดานบีของพวกเขา หมู่ชนของนูหฺ และชาวบ่อน้ำ และษะมูดก็ได้ปฏิเสธเช่นกัน"
  50,13,"และอ๊าด และฟิรเอานฺ และหมู่ชนของลู๊ฎก็ปฏิเสธ"
  50,14,"และชาวป่าทึบซึ่งเป็นกลุ่มชนของชุอัยบ์และกษัตริย์เมืองเยเมนซึ่งเป็นกลุ่มชนของตุบบะอ์ ได้ปฏิเสธต่อบรรดาเราะสูลุลลอฮ์ ที่พระองค์ทรงส่งพวกเขามา ดังนั้นการลงโทษที่พระองค์ได้ทรงสัญญาเอาไว้จึงเกิดขึ้นกับพวกเขา"
  50,15,"เราไร้ความสามารถในการสร้างพวกเจ้ามากระนั้นหรือ ที่ทำให้เราไม่สามารถทำให้พวกเจ้าฟื้นขึ้นมาใหม่? เปล่าเลย หากแต่พวกเขายังลังเล ไม่แน่ใจต่อการสร้างครั้งใหม่ (การฟื้นคืนชีพ) ต่างหาก"