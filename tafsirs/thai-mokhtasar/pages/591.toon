tafsir[32]{c,v,t}:
  86,1,"อัลลอฮ์ทรงสาบานด้วยชั้นฟ้า และทรงสาบานด้วยดวงดาวที่ปรากฎขึ้นมาในเวลาค่ำคืน"
  86,2,"โอ้เราะซูลเอ๋ย และอะไรเล่าที่ทำให้เจ้ารู้ได้ว่า ดวงดาวอันใหญ่หลวงนี้คืออะไร?!"
  86,3,"คือดวงดาวที่ประกายอยู่บนท้องฟ้าด้วยความสว่างของมันอันเร่าร้อน"
  86,4,"ไม่มีชีวิตใด(อยู่โดยลำพัง) เว้นแต่อัลลอฮ์ได้ทรงมอบหมายให้มะลาอิกะฮ์ทำหน้าที่ดูแลรักษาการงานทั้งหลายของมัน เพื่อคิดสอบสวนในวันกิยามะฮ์"
  86,5,"ดังนั้นมนุษย์จงไตร่ตรองดูซิว่าอัลลอฮ์ได้บังเกิดเขามาจากอะไร เพื่อให้เขาประจักษ์เห็นความสามารถของอัลลอฮ์และความไร้ความสามารถของมนุษย์"
  86,6,"อัลลอฮ์ได้ทรงสร้างเขามาจากน้ำที่พุ่งออกมา ไหลเข้าไปในมดลูก"
  86,7,"น้ำชนิดนี้ออกมาจากระหว่างกระดูกสันหลังของผู้ชาย และกระดูกหน้าอกของผู้หญิง"
  86,8,"ในเมื่อพระองค์ได้ทรงสร้างเขามาจากน้ำอันน่ารังเกียจนั้นได้ แท้จริงพระองค์ ทรงมหาบริสุทธิ์ สามารถที่จะทำให้เขาฟื้นขึ้นมามีชีวิตใหม่ภายหลังจากความตายของเขาอย่างแน่นอน เพื่อการชำระสอบสวนและการตอบแทน"
  86,9,"วันที่สิ่งเร้นลับทั้งหลายจะถูกทดสอบ จนทำให้สิ่งต่าง ๆ ที่ซ่อนอยู่ในจิตใจ เช่น การตั้งเจตนา ความเชื่อต่าง ๆ และอื่น ๆ ถูกเปิดเผย จนในที่สุดสามารถแยกแยะระหว่างที่ดีกับที่ชั่วได้"
  86,10,"ดังนั้น ในวันดังกล่าวมนุษย์จะไม่มีพลังใด ๆ ที่จะยับยั้งการลงโทษของอัลลอฮ์ และจะไม่มีผู้ช่วยเหลือใด ๆ ที่จะมาช่วยเหลือเขาได้"
  86,11,"อัลลอฮ์ทรงสาบานด้วยชั้นฟ้าที่หลั่งน้ำฝน เพราะว่าน้ำฝนได้ตกลงมาจากทิศของมันเป็นครั้งคราว"
  86,12,"และทรงสาบานด้วยแผ่นดินที่ปริสิ่งที่อยู่ข้างในของมันออกมา อาทิเช่น พืชผัก ผลไม้ และต้นไม้"
  86,13,"แท้จริงอัลกุรอ่านที่ถูกประทานลงมาให้แก่มูหัมมัด ศ็อลลัลลอฮุอะลัยฮิวะซัลลัม นี้ คือพระดำรัสที่จำแนกแยกแยะระหว่างสิ่งที่ถูกกับสิ่งที่ผิด และความซื่อสัตย์กับความเท็จ"
  86,14,"และมันมิใช่เครื่องเล่นและเป็นเท็จ แต่มันคือการจริงจังและสัจธรรม"
  86,15,"แท้จริงบรรดาผู้ที่ปฏิเสธต่อสิ่งที่เราะซูลของพวกเขาได้นำมันมายังพวกเขานั้น กำลังวางแผนอย่างมากมายเพื่อตอบโต้และยกเลิศการเผยแพร่ของเขา"
  86,16,"และข้าก็ได้วางแผนเช่นกัน เพื่อเชิดชูศาสนาให้ประจักษ์และลบล้างความเท็จ"
  86,17,"ดังนั้น โอ้เราะซูลเอ๋ย เจ้าจงผ่อนปรนให้บรรดาผู้ปฏิเสธศรัทธาเหล่านั้นเถิด จงผ่อนปรนให้เวลาพวกเขาสักนิด และเจ้าอย่าได้รีบเร่งให้มีการลงโทษและการทำลายล้างพวกเขา"
  87,1,"จงให้ความบริสุทธิ์แด่พระเจ้าของเจ้าที่ทรงสูงส่งอยู่เหนือสิ่งที่ถูกสร้างของพระองค์ โดยการกล่าวพระนามของพระองค์ขณะที่เจ้ารำลึกถึงและยกย่องให้เกียรติพระองค์"
  87,2,"ผู้ทรงสร้างมนุษย์มาอย่างสมบูรณ์ และให้มีรูปร่างอย่างสมดุล"
  87,3,"และผู้ทรงกำหนดสภาวะของสรรพสิ่งทั้งหลาย ทั้งประเภท ชนิด และคุณลักษณะต่าง ๆ ของมัน และทรงชี้แนะทางนำแก่ทุก ๆ สรรพสิ่งไปสู่สิ่งที่เหมาะสมและปรับตัวเข้ากับมันได้"
  87,4,"และทรงนำอาหารออกมาจากแผ่นดินไว้ชุบเลี้ยงปศุสัตว์ของพวกเจ้า"
  87,5,"แล้วทรงทำให้มันเป็นซังแห้งคล้ายสีดำ หลังจากที่มันเคยมีสีเขียวสด"
  87,6,"โอ้เราะซูลเอ๋ย เราจะสอนให้เจ้าอ่านอัลกุรอ่าน เราจะรวบรวมมันไว้ในทรวงอกของเจ้า และเจ้าก็จะไม่มีวันลืมมันเด็ดขาด ดังนั้นเจ้าอย่าได้แข่งอ่านกับญิบรีล ดังที่เจ้าได้เคยกระทำไว้ เพื่อพยายามที่จะไม่ให้ลืมมัน"
  87,7,"เว้นแต่สิ่งที่อัลลอฮ์ทรงประสงค์ที่จะให้เจ้าลืมไปเนื่องด้วยวิทยปัญญา(ของพระองค์) แท้จริงพระองค์ผู้ทรงมหาบริสุทธิ์นั้นทรงรู้ดียิ่งถึงสิ่งที่ถูกเปิดเผยและสิ่งที่ถูกซุกซ่อน สิ่งดังกล่าวไม่สามารถที่จะซุกซ่อนพระองค์ได้"
  87,8,"และเราจะให้ความง่ายดายแก่เจ้าในการกระทำในสิ่งที่อัลลอฮ์ทรงพอใจที่ทำให้เจ้าได้เข้าสวรรค์"
  87,9,"ดังนั้นเจ้าจงตักเตือนมนุษย์ด้วยอัลกุรอ่านที่เราได้ประทานให้แก่เจ้า และจงเตือนสติพวกเขาตราบใดที่การตักเตือนนั้นยังคงถูกรับฟัง"
  87,10,"ผู้ที่หวั่นกลัวต่ออัลลอฮ์นั้นจะได้รำลึกถึงคำตักเตือนต่าง ๆ ของเจ้า เพราะว่าเขานั้นคือผู้ที่ได้รับประโยชน์จากการตักเตือน"
  87,11,"และผู้ปฏิเสธศรัทธาจะออกห่างจากการตักเตือนและหลีกหนีไปจากมัน เพราะเขาคือมนุษย์ที่มีความทุกข์ยากมากที่สุดในปรโลก เนื่องจากเขาต้องเข้าไปอยู่ในไฟนรก"
  87,12,"ซึ่งเขาจะเข้าไปในกองไฟใหญ่แห่งปรโลก เขาจะต้องเผชิญกับความเจ็บปวดของความร้อนของมันและทนรับมันไปตลอดกาล"
  87,13,"หลังจากนั้นเขาจะต้องจองจำอยู่ในนรกไปตลอดกาล โดยที่เขาอยู่ในนั้นจะไม่ตาย เพื่อให้ได้หยุดพักโทษจากการทรมาน และจะมิได้ใช้ชีวิตที่สุขสบายอย่างมีเกียรติ"
  87,14,"แน่นอนผู้ที่เขาได้ขัดเกลาตนเองจากการตั้งภาคีและการฝ่าฝืนนั้นได้รับชัยชนะตามสิ่งที่เขาต้องการ"
  87,15,"และเขาได้รำลึกถึงพระเจ้าของเขาด้วยรูปแบบต่าง ๆ ที่พระองค์ได้ทรงบัญญัติไว้ และได้กระทำการละหมาดตามคุณลักษณะที่ถูกระบุไว้ในการประกอบพิธีการละหมาด"