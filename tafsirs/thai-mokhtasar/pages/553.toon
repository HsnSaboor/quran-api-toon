tafsir[8]{c,v,t}:
  62,1,"อัลลอฮฺทรงขัดเกลาให้บริสุทธิ์จากสิ่งที่ไม่เหมาะสมกับพระองค์ ซึ่งคุณสมบัติของความไม่สมบูรณ์และทรงขัดเกลาให้บริสุทธิ์จากทุกสิ่งที่อยู่ในชั้นฟ้าทั้งหลาย และทุกสิ่งที่อยู่ในแผ่นดินจากสิ่งที่ถูกสร้าง และพระองค์คือผู้ทรงอำนาจเพียงองค์เดียว ทรงขัดเกลาให้บริสุทธิ์จากทุกความไม่สมบูรณ์ ผู้ทรงอำนาจไม่มีผู้ใดเหนือกว่า ผู้ทรงปรีชาญาณในการสร้าง การออกกฎหมาย และการกำหนดสภาวะของพระองค์"
  62,2,"พระองค์ทรงเป็นผู้ส่งคนๆหนึ่งไปยังชาวอาหรับ ผู้ที่ไม่สามารถอ่านและเขียนหนังสือได้เป็นเราะซูลจากหมู่พวกเขาเอง เพื่อสาธยายอายาตต่างๆ ของพระองค์แก่พวกเขาที่ได้ลงมาให้เขา และทรงทำให้พวกเขาผุดผ่องจากการปฏิเสธศรัทธาและมารยาทที่เสื่อมเสีย และทรงสอนคัมภีร์อัลกรุอ่านและซุนนะฮฺ โดยที่พวกเขาเคยหลงทางผิดจากความจริงอันชัดแจ้งก่อนที่จะส่งเขา(เราะซูล)ไปยังพวกเขา พวกเขาเคยเคารพสักการะรูปปั้น และก่อการนองเลือด และตัดความสัมพันธ์ในเครือญาติ"
  62,3,"และอัลลอฮฺทรงส่งเราะซูลคนนี้ไปยังกลุ่มชนอื่นๆจากอาหรับและคนอื่นๆนอกจากพวกเขาที่ยังไม่ได้มา และพวกเขากำลังจะมา และพระองค์เป็นผู้ทรงอำนาจเหนือสิ่งใด ผู้ทรงปรีชาญาณในการสร้างของพระองค์ บทบัญญัติของพระองค์และการกำหนดสภาวะของพระองค์"
  62,4,"จากการส่งเราะซูลไปยังชาวอาหรับหรือคนอื่นๆที่กล่าวมานั้นคือความโปรดปรานของอัลลอฮฺ ที่ทรงประทานความโปรดปรานนั้นแก่ผู้ที่พระองค์ทรงประสงค์ และอัลลอฮฺนั้นเป็นผู้มีบุญคุณอันใหญ่หลวง และหนึ่งในบุญคุณอันใหญ่หลวงของพระองค์คือการที่พระองค์ทรงส่งเราะซูลของประชาชาตินี้ไปยังมวลมนุษย์โดยทั่วทั้งหมด"
  62,5,"อุปมาชาวยะฮูด(ยิว)ผู้ที่ถูกรับมอบหมายให้ปฏิบัติตามสิ่งที่อยู่ในคัมภีร์เตารอต แล้วพวกเขาก็ละทิ้งในสิ่งพวกเขาได้รับมอบหมายมา ประหนึ่งเช่นกับลาที่แบกหนังสือจำนวนมาก(บนหลังของมัน)โดยไม่รู้ว่าสิ่งที่ได้แบกนั้นคืออะไร มันคือหนังสือหรือเปล่าหรือว่าสิ่งอื่น? อุปมาหมู่ชนที่ปฏิเสธต่อสัญญาณต่างๆของอัลลอฮฺมันช่างชั่วช้าจริง ๆ และอัลลอฮฺจะไม่ชี้แนะทางแก่หมู่ชนผู้อธรรมเพื่อให้พบกับความสัจธรรม"
  62,6,"โอ้เราะซูลเอ๋ย(มุฮัมมัด)จงกล่าวเถิด โอ้บรรดาผู้ที่ยังคงอยู่ในยะฮูดหลังจากที่มันได้ถูกบิดเบือน หากพวกท่านอ้างว่าพวกท่านเป็นมิตรของอัลลอฮฺ โดยที่พระองค์ได้เลือกพวกเจ้าเป็นมิตรอื่นจากมนุษย์ทั้งหลายแล้วไซร้ ดังนั้นพวกท่านก็จงมุ่งหวังความตายกันเถิด เพื่อให้สิ่งที่พวกท่านเลือกนั้นมาเร็วขึ้นตามที่พวกท่านได้แอบอ้างไว้ซึ่งเกียรติ หากพวกท่านเป็นผู้สัตย์จริงในการกล่าวอ้างของพวกท่าน ว่าพวกท่านเป็นมิตรของอัลลอฮฺอื่นจากมนุษย์ทั้งหลาย"
  62,7,"และเขาเหล่านั้น จะไม่ปรารถนาความตายเลยตลอดกาล แต่พวกเขาต้องการอยู่บนโลกนี้อย่างถาวร เนื่องด้วยสิ่งที่พวกเขาได้ปฏิบัติมาซึ่งการปฏิเสธศรัทธา บาปต่างๆและการอธรรม และการบิดเบือน คัมภีร์อัต-เตารอตและการสับเปลี่ยนมัน และอัลลอฮฺนั้นเป็นผู้ทรงรู้ดีต่อบรรดาผู้อธรรมเหล่านั้น การกระทำของพวกเขาจะไม่มีอะไรถูกซ่อนไว้ ณ ที่พระองค์ และพระองค์จะทรงตอบแทนการกระทำของพวกเขา"
  62,8,"โอ้เราะสูลเอ๋ย(มุฮัมมัด)จงกล่าวแก่ชาวยะฮูดเหล่านั้นเถิด แท้จริงความตายที่พวกท่านหนีจากมันไปนั้น มันจะมาพบกับพวกท่านที่หลีกเลี่ยงไม่ได้ หากไม่เร็วก็ช้า แล้วพวกท่านจะถูกนำกลับไปยังพระผู้ทรงรอบรู้สิ่งเร้นลับและสิ่งเปิดเผยในวันกิยามะฮฺ ไม่มีสิ่งใดถูกเร้นซ่อนเร้น ณ ที่พระองค์จากสองสิ่งนี้ แล้วพระองค์จะทรงแจ้งแก่พวกท่านตามที่พวกท่านได้ประกอบกรรมไว้ในโลกนี้ และพระองค์จะทรงตอบแทนพวกท่าน"