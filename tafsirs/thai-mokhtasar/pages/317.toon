tafsir[11]{c,v,t}:
  20,77,"และโดยแน่นอน เราได้วะฮฺยู แก่มูซาว่า จงเดินทางในเวลากลางคืนพร้อมด้วยปวงบ่าวของข้าจากอียิปต์โดยที่พวกเขาไม่รู้สึกตัว แล้วฉันจะทรงทำให้เป็นทางเดินแห้งในทะเลหลังจากที่เจ้าได้ฟาดลงในทะเลด้วยไม้เท้า เจ้าจงเชื่อมัน อย่าได้กลัวว่าฟิรเอานฺจะตามทัน และเจ้าอย่าได้กลัวว่าจะจมในทะเล"
  20,78,"ฟิรเอานฺพร้อมด้วยไพร่พลของเขาได้ตามมาทันพวกเขา แล้วน้ำทะเลก็ได้กลืนพลทหารของเขาโดยที่ไม่มีใครรู้ถึงความจริงของมันเว้นแต่อัลลอฮฺเท่านั้น แล้วพวกเขาได้จมน้ำและพินาศทั้งหมด ส่วนมูซาและพรรคพวกนั้นปลอดภัยดี"
  20,79,"และฟิรเอานฺก็ได้ทำให้กลุ่มชนของเขาหลงผิดด้วยการชักชวนพวกเขาปฏิเสธศรัทธา และหลอกลวงพวกเขาด้วยความเท็จ และมิได้แนะนำทางที่ถูกต้องให้"
  20,80,"และเราได้กล่าวแก่วงศ์วานของอิสรออีลหลังจากที่พวกเขาได้พ้นจากฟิรเอานฺและพลทหารของเขา โอ้วงศ์วานของอิสรออีลเอ๋ย ! แน่นอนเราได้ช่วยพวกเจ้าให้พ้นจากศัตรูของพวกเจ้า และเราได้สัญญาพวกเจ้าว่าจะพูดคุยกับมูซาทางด้านขวาของภูเขาฏูร และเราได้ให้อาหารแก่พวกเจ้าและเครื่องดื่มที่มีรสหวานเช่นน้ำผึ้งและนกตัวเล็กๆที่เนื้อของมันนั้นดีเยี่ยมคล้ายนกกระทา"
  20,81,"พวกเจ้าจงกินสิ่งที่มีประโยชน์ในสิ่งที่เราได้ให้เป็นปัจจัยยังชีพแก่พวกเจ้าจากอาหารที่ฮาลาล และพวกเจ้าอย่าได้ฝ่าฝืนจากสิ่งที่เราอนุญาตให้กับพวกเจ้าต่อสิ่งที่เราได้ห้ามไว้ มิฉะนั้น ความกริ้วของข้าจะเกิดขึ้นแก่พวกเจ้า และผู้ใดที่ความกริ้วของข้าเกิดขึ้นแก่เขาแน่นอนเขาจะประสบความพินาศในโลกดุนยานี้และโลกอาคีเราะฮฺ"
  20,82,"และแท้จริง ข้าเป็นผู้อภัยอย่างมากหลายแก่ผู้ที่ขออภัยโทษต่อข้า และศรัทธา และประกอบความดีแล้วยึดมั่นอยู่ในแนวทางที่ถูกต้อง"
  20,83,"และสิ่งใดเล่าที่ทำให้เจ้ารีบเร่งออกจากกลุ่มชนของเจ้า โอ้ มูซาเอ๋ย ! และเจ้าจะไปจากพวกเขาทิ้งพวกเขาไว้ข้างหลังเจ้าหรือ?"
  20,84,"มูซา อลัยฮิสสลาม กล่าวว่า พวกเขาเหล่านั้นตามหลังข้าพระองค์มาอยู่แล้วและพวกเขาจะเข้าร่วมกับข้าพระองค์ด้วย และข้าพระองค์ได้รีบเร่งมายังพระองค์เพื่อให้พระองค์ทรงพอพระทัยต่อข้าพระองค์ด้วยการแสวงหาของข้าพระองค์อย่างรวดเร็ว"
  20,85,"อัลลอฮฺตรัสว่า แท้จริงเราได้ให้ความทุกข์ทรมานกับชนชาติของเจ้าที่หันหลังต่อเจ้าไปเคารพบูชาต่อลูกวัว และแน่แท้ซามิรียฺได้เชิญชวนให้พวกเขาเคารพบูชาต่อสิ่งนั้น โดยที่เขาทำให้พวกเขาเหล่านั้นหลงทางไป"
  20,86,"และมูซาได้กลับมายังกลุ่มชนของเขาด้วยความกริ้วโกรธเสียใจต่อการเคารพบูชาลูกวัวของพวกเขา มูซาได้กล่าวว่า โอ้กลุ่มชนของฉันเอ๋ย อัลลอฮฺมิได้ทรงสัญญากับพวกท่านด้วยสัญญาที่ดีที่จะประทานคัมภีร์อัตเตารอตลงมาแก่พวกเจ้าและจะได้เข้าสวนสวรรค์ คำมั่นสัญญานั้นนานเกินไปสำหรับพวกท่านจนทำให้พวกท่านลืมกระนั้นหรือ? หรือว่าพวกท่านต้องการที่จะทำเช่นนั้นให้ความโกรธกริ้วของพระเจ้าของท่านลงมายังพวกท่าน และลงโทษพวกท่านกระนั้นหรือ? พวกท่านจึงได้บิดพริ้วสัญญาของฉัน ที่ว่าจะเชื่อฟังจนกว่าฉันจะกลับมาหาพวกท่าน?"
  20,87,"พวกกลุ่มชนของมูซากล่าวว่า เรามิได้บิดพริ้วสัญญาของท่าน โอ้มูซาเอ๋ย ด้วยความสมัครใจของเรา แต่ว่าเราต้องแบกน้ำหนักเครื่องประดับของพรรคพวกฟิรเอานฺอย่างมากมาย เราจึงโยนมันลงไปในหลุมเพื่อขจัดมันไปบ้าง เช่นเดียวกันกับ ซามิรียฺก็ได้โยนมันลงไปด้วย เช่นเดียวกับสิ่งที่อยู่กับเขาจากพื้นดินจากม้าของ ญิบรีล อลัยฮิสสลาม"