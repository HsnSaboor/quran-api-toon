tafsir[10]{c,v,t}:
  31,1,"อลิฟ ลาม มีม ได้กล่าวถึงเรื่องนี้แล้วในตอนต้นของซูเราะฮ์อัลบะเกาะเราะฮ์"
  31,2,"บรรดาโองการที่ถูกประทานลงมาแก่เจ้า -โอ้ท่านเราะสูลเอ๋ย- คือโองการแห่งคัมภีร์ที่เปี่ยมด้วยวิทยปัญญา"
  31,4,"คือบรรดาผู้ดำรงการละหมาดอย่างสมบูรณ์แบบ และบริจาคซะกาตทรัพย์สินของพวกเขา และพวกเขาเชื่อมั่นกับสิ่งที่อยู่ในวันอาคิเราะฮ์ ไม่ว่าจะเป็นเรื่องการฟื้นคืนชีพ การสอบสวน ผลบุญและการลงโทษ"
  31,5,"พวกเขาที่มีคุณลักษณะเหล่านี้ คือ ผู้ที่ดำรงอยู่บนคำแนะนำที่มาจากพระผู้อภิบาลของพวกเขา และชนเหล่านี้คือผู้ที่ได้รับชนะ โดยการได้รับสิ่งที่พวกเขาวิงวอนขอและห่างไกลจากสิ่งที่พวกเขาหวาดกลัว"
  31,6,"และในหมู่มนุษย์ ดังเช่นอัลนัฎรฺบุตรของฮาริษ เป็นผู้ที่เลือกใช้คำพูดไร้สาระ เพื่อทำให้ผู้คนหลงออกจากศาสนาของอัลลอฮ์ โดยปราศจากความรู้ และถือเอาบรรดาโองการต่างๆ ของอัลลอฮ์เป็นเรื่องขบขันเอามาล้อเล่นกัน กลุ่มชนที่มีคุณลักษณะดังกล่าว พวกเขาจะได้รับการลงโทษอันอัปยศในวันปรโลก"
  31,7,"และเมื่อโองการทั้งหลายของเราถูกอ่านให้แก่เขา เขาก็ผินหลังไม่ยอมรับฟังด้วยความเย่อหยิ่ง ประหนึ่งว่าเขาไม่ได้ยินโองการเหล่านั้นเลย ประหนึ่งว่าในหูทั้งสองข้างของเขานั้นหนวก ไม่ได้ยินเสียง ดังนั้น จงแจ้งข่าวอันหน้ายินดีแก่เขาเถิด -โอ้ท่านเราะสูลเอ๋ย- ถึงการลงโทษอันเจ็บปวดที่กำลังรอเขาอยู่"
  31,8,"แท้จริงบรรดาผู้ศรัทธาต่ออัลลอฮ์และกระทำความดีทั้งหลายนั้น สำหรับพวกเขาคือสรวงสวรรค์ที่เต็มไปด้วยความสุขสำราญ พวกเขาจะเสพสุขกับสิ่งที่อัลลอฮ์ทรงเตรียมไว้แก่พวกเขาในนั้น"
  31,9,"พวกเขาเป็นผู้พำนักอยู่ในนั้น อัลลอฮ์ทรงสัญญากับพวกเขาถึงสิ่งนั้นซึ่งเป็นสัญญาที่เป็นจริง ไม่มีข้อสงสัยใดๆ และพระองค์คือผู้ทรงอำนาจที่ไม่มีผู้ใดเอาชนะได้ ผู้ทรงปรีชาญาณในการสร้าง ในการกำหนดสภาวการณ์ และกำหนดบทบัญญัติของพระองค์"
  31,10,"อัลลอฮ์ ซุบฮานะฮูวะตะอาลา ทรงสร้างชั้นฟ้าทั้งหลายที่ถูกยกให้สูงขึ้น โดยปราศจากเสา และพระองค์ทรงปักเทือกเขาไว้อย่างมั่นคงในแผ่นดิน เพื่อมิให้มันสั่นคลอนไปกับพวกเจ้า และทรงให้สัตว์ทุกชนิดแพร่กระจายออกไปบนหน้าแผ่นดิน และเราได้ให้น้ำฝนหลั่งลงมาจากฟากฟ้าและเราได้ให้พืชทุกชนิดงอกเงยออกมาในผืนแผ่นดิน จึงมีทิวทัศน์ที่สวยงาม ที่ผู้คนและสัตว์ได้รับประโยชน์จากมัน"
  31,11,"สิ่งที่ได้กล่าวมานั้นคือสิ่งถูกสร้างของอัลลอฮ์ ดังนั้น โอ้พวกที่ตั้งภาคีเอ๋ย พวกเจ้าจงแสดงให้ข้าเห็นซิว่า สิ่งใดเล่าที่ผู้ที่พวกเจ้าเคารพสักการะพวกเขาอื่นจากอัลลอฮ์ได้สร้างมันขึ้นมา?! แต่ว่าบรรดาผู้อธรรมต่างหากที่อยู่ในการหลงทางออกจากสัจธรรมอย่างชัดแจ้ง เมื่อพวกเขานั้นได้กำหนดสิ่งเป็นภาคีร่วมกับพระผู้อภิบาลของพวกเขา ซึ่งเป็นสิ่งที่ไม่สามารถสร้างสิ่งใดๆ อีกทั้งพวกมันเองก็เป็นสิ่งที่ถูกสร้าง"