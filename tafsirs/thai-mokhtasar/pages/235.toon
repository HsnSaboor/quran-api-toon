tafsir[10]{c,v,t}:
  11,118,"และหากพระผู้อภิบาลของเจ้า -โอ้ เราะสูลเอ๋ย- มีความประสงค์ที่จะให้มนุษย์ทั้งหลายเป็นประชาชาติเดียวกัน อยู่บนสัจธรรมแล้ว แน่นอนพระองค์ทำได้ แต่พระองค์ไม่ประสงค์เช่นนั้น พวกเขาจึงยังคงแตกแยกกันในสัจธรรมนั้น อันเนื่องมาจากการทำตามอารมณ์และการฝ่าฝืน"
  11,119,"เว้นแต่ผู้ที่พระองค์ทรงเมตตาด้วยการให้พวกเขาได้พบกับการชี้นำสู่ทางนำที่ถูกต้อง ดังนั้นพวกเขาจึงไม่ขัดแย้งกันต่อการศรัทธาในเอกภาพของอัลลอฮ์ ซุบฮานะฮูวะตะอาลา และอันเนื้องจากการทดสอบด้วยการขัดแย้งกันนี้ พระองค์จึงบังเกิดพวกเขา ดังนั้นในหมู่พวกเขาจึงมีทั้งผู้เป็นทุกข์และผู้เป็นสุข และลิขิตของพระผู้อภิบาลของเจ้าที่พระองค์ทรงกำหนดไว้นั้น -โอ้ เราะสูลเอ๋ย- มันสมบูรณ์ตั้งแต่ก่อนแล้วว่า จะให้นรกญะฮันนัมนั้นเต็มไปด้วยเหล่าผู้ที่ติดตามชัยฏอน จากญินและมนุษย์"
  11,120,"และทุกเรื่องราวที่เราได้บอกเล่าให้แก่เจ้า -โอ้ เราะสูลเอ๋ย- จากเรื่องราวต่างๆของบรรดาเราะสูลก่อนหน้าเจ้า เราได้บอกเล่ามันเพื่อทำให้จิตใจของเจ้าหนักแน่น และเข้มแข็งอยู่บนสัจธรรม และสัจธรรมที่ไม่มีข้อสงสัยใดๆ ในซูเราะฮ์นี้ได้มายังเจ้าแล้ว และในซูเราะฮ์นี้ได้นำมายังเจ้าซึ่งข้อเตือนใจสำหรับบรรดาผู้ปฏิเสธศรัทธา และคำตักเตือนสำหรับบรรดาผู้ศรัทธาซึ่งพวกเขาได้รับประโยชน์จากคำตักเตือนนั้น"
  11,121,"และจงกล่าวเถิด โอ้เราะซูลเอ๋ย แก่บรรดาผู้ที่ไม่ศรัทธาต่ออัลลอฮ์และไม่ให้ความเป็นเอกภาพต่อพระองค์ว่า \"พวกท่านทั้งหลายจงปฏิบัติตามแนวทางของพวกท่านในการต่อต้านสัจธรรมและปิดกั้นให้ห่างจากมันเถิด แท้จริงพวกเราก็จะปฏิบัติตามแนวทางของพวกเราโดยการยืนหยัดอยู่บนแนวทางนี้ เรียกร้องเชิญชวนไปสู่แนวทางนี้ และอดทนอยู่บนแนวทางนี้\""
  11,122,"พวกท่านจงคอยดูเถิด สิ่งที่จะลงมายังพวกเรา แท้จริงพวกเราก็จะคอยดูสิ่งที่จะลงมายังพวกท่านเช่นกัน"
  11,123,"และเป็นกรรมสิทธิ์ของอัลลอฮ์เพียงผู้เดียวเท่านั้นที่เป็นผู้ทรงรอบรู้ซึ่งสิ่งที่พ้นญาณวิสัยในชั้นฟ้าทั้งหลายและแผ่นดิน ไม่มีสิ่งใดปกปิดซ่อนเร้นต่อพระองค์ได้ และยังพระองค์เท่านั้นที่การงานทั้งหมดจะถูกนำกลับไปในวันกิยามะฮ์ ดังนั้นเจ้าจงเคารพอิบาดะฮ์ต่อพระองค์เพียงพระองค์เดียวเถิด -โอ้ เราะซูลเอ๋ย- และจงมอบหมายต่อพระองค์ในทุกๆ การงานของเจ้า และพระผู้อภิบาลของเจ้ามิใช่ผู้ทรงเผลอในสิ่งที่พวกเจ้ากระทำ แต่พระองค์ทรงรอบรู้ถึงมันดี และจะทรงตอบแทนทุกคนด้วยกับสิ่งที่เขาได้กระทำไว้"
  12,1,"อลีฟ ลาม รออ์ ตัวอักษรที่มีลักษณะเช่นเดียวกันนี้ มันได้ถูกกล่าวถึงแล้วในตอนต้นของซูเราะฮ์อัลบะกอเราะฮ์ โองการเหล่านี้ที่ถูกประทานลงมาในซูเราะฮ์นี้นั้น เป็นส่วนหนึ่งจากโองการทั้งหลายของอัลกุรอานอันชัดแจ้งในสิ่งที่รวมอยู่ในนั้น"
  12,2,"แท้จริงเราได้ประทานอัลกุรอานลงมาเป็นภาษาอาหรับให้แก่พวกเจ้า -โอ้ชาวอาหรับเอ๋ย- พวกเจ้าจะได้เข้าใจความหมายของมัน"
  12,3,"โอ้เราะซูลเอ๋ย เราจะเล่าเรื่องราวที่ดียิ่งให้แก่เจ้า อันเนื่องมาจากความสัจจริงของมัน ความสมบูรณ์และความสวยงามในทุกถ้อยคำของมัน ด้วยการประทานอัลกุอานนี้ลงมาแก่เจ้า และแท้จริงแล้วก่อนหน้าการประทานมันลงมานั้น เจ้าอยู่ในหมู่ผู้ไม่รู้เรื่องราวดังกล่าวนี้ เจ้าไม่มีความรู้ใดๆ ที่เกี่ยวกับมันเลย"
  12,4,"เราจะบอกเล่าแก่เจ้า -โอ้เราะซูลเอ๋ย- ขณะที่ยูซุฟได้กล่าวแก่พ่อของเขาที่ชื่อยะอฺกูบว่า โอ้พ่อจ๋า แท้จริงฉันได้ฝันเห็นดวงดาวสิบเอ็ดดวง และดวงอาทิตย์และดวงจันทร์ ฉันฝันเห็นพวกมันสุญูดต่อฉัน ดังนั้นการฝันครั้งนี้นั้นเป็นการแจ้งข่าวดีแก่ยูซุฟ อลัยฮิสสลาม"