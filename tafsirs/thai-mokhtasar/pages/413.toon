tafsir[9]{c,v,t}:
  31,20,"พวกเจ้าไม่เห็นและไม่สังเกตุหรอกหรือ -โอ้มนุษย์เอ๋ย- ว่าแท้จริงอัลลอฮ์ทรงอำนวยความสะดวกแก่พวกเจ้าให้ได้รับประโยชน์จากสิ่งที่มีอยู่ในชั้นฟ้าทั้งหลาย เช่น ดวงอาทิตย์ ดวงจันทร์และดวงดาว และเช่นเดียวกันพระองค์ทรงอำนวยความสะดวกแก่พวกเจ้าให้ได้รับประโยชน์จากสิ่งที่มีอยู่ในแผ่นดิน ไม่ว่าจะเป็น สัตว์ ต้นไม้และพืชพันธ์ุต่าง ๆ และทรงประทานความโปรดปรานของพระองค์มากมายอย่างครบครันแก่พวกเจ้าที่ปรากฎให้เห็นอย่างชัดเจน เช่นการมีรูปลักษณ์ที่สมบูรณ์และมีท่าทางที่สวยงาม และที่ซ่อนเร้น เช่น สติปัญญาและความรู้ และพร้อมกับความโปรดปรานต่างๆ เหล่านี้ ยังมีในหมู่มนุษย์ผู้ที่โต้เถียงในเรื่องความเป็นเอกภาพต่ออัลลอฮ์ โดยปราศจากความรู้ที่อ้างอิงไปถึงวะฮ์ยูจากอัลลอฮ์หรือปราศจากสติปัญญาที่ให้ความสว่างและปราศจากคัมภีร์อันชัดแจ้งที่ถูกประทานลงมาจากอัลลอฮ์"
  31,21,"และเมื่อได้มีการกล่าวแก่บรรดาผู้โต้เถียงในเรื่องความเป็นเอกภาพของอัลลอฮ์ว่า “พวกเจ้าจงปฏิบัติตามวะฮ์ยูที่อัลลอฮ์ทรงประทานลงมาแก่บรรดาเราะสูลเถิด” พวกเขากล่าวว่า “เราจะไม่ปฏิบัติตามมัน แต่เราจะปฏิบัติตามสิ่งที่เราพบว่าบรรพบุรุษของเราได้ปฏิบัติกันมา ที่เป็นการเคารพสักการะพระเจ้าทั้งหลายของเรา” พวกเขาจะปฏิบัติตามบรรพบุรุษของพวกเขา ถึงแม้ว่าชัยฏอนจะเรียกร้องพวกเขา -ด้วยการทำให้พวกเขาหลงกับการเคารพสักการะบรรดาเจว็ด- ที่นำไปสู่การลงโทษที่มีไฟลุกโชนในวันกิยามะฮ์กระนั้นหรือ?!"
  31,22,"และผู้ใดมุ่งสู่อัลลอฮ์ โดยเป็นผู้บริสุทธิ์ใจต่อพระองค์ในเรื่องการเคารพสักการะของเขา และเป็นผู้ปฏิบัติการงานของเขาอย่างดี แน่นอนเขาได้ยึดมั่นในสิ่งที่แข็งแกร่งที่สุดเพื่อเป็นที่พึ่งสำหรับผู้ที่ต้องการความปลอดภัย โดยที่เขาไม่หวาดหวั่นว่าสิ่งที่เขายึดมั่นนั้นจะขาดหายไป เส้นทางและบั้นปลายของกิจการทั้งหลายย่อมกลับไปหาอัลลอฮ์เพียงพระองค์เดียว ดังนั้นพระองค์จะทรงตอบแทนทุกคนตามสิ่งที่ควรได้รับ"
  31,23,"และผู้ใดปฏิเสธศรัทธาต่ออัลลอฮ์ โอ้ท่านเราะสูลเอ๋ย ก็อย่าให้การปฏิเสธศรัทธาของเขาทำให้เจ้าเศร้าโศกเสียใจ และยังเราผู้เดียวเท่านั้นคือทางกลับของพวกเขาในวันกิยามะฮ์ ดังนั้น เราจะบอกแก่พวกเขาเกี่ยวกับความชั่วต่าง ๆ ที่พวกเขาได้กระทำไว้ และเราจะตอบแทนพวกเขาในความชั่วนั้นๆ แท้จริงอัลลอฮ์นั้นเป็นผู้ทรงรอบรู้สิ่งที่อยู่ในทรวงอก ไม่มีสิ่งใดจากสิ่งใดจะซ้อนเร่นไปจากพระองค์ได้"
  31,24,"เราจะให้พวกเขาได้สนุกสนานกับสิ่งที่เราได้ให้แก่พวกเขาจากความเพลิดเพลินต่างๆ ของโลกนี้ ด้วยเวลาเพียงเล็กน้อย แล้วเราก็จะไล่ต้อนพวกเขาสู่วันกิยามะฮ์ สู่การลงโทษที่แสนสาหัสนั่นคือการลงโทษแห่งไฟนรก"
  31,25,"และถ้าเจ้า -โอ้ท่านเราะสูลเอ๋ย- ถามพวกที่ตั้งภาคีเหล่านั้นว่า “ใครเป็นผู้สร้างชั้นฟ้าทั้งหลายและใครเป็นผู้สร้างแผ่นดิน?” แน่นอน พวกเขาจะกล่าวว่า“อัลลอฮ์ ทรงเป็นผู้สร้างมัน” จงกล่าวแก่พวกเขาเถิด “มวลการสรรเสริญเป็นของอัลลอฮ์ ผู้ทรงทำให้หลักฐานได้ประจักษ์แก่พวกท่าน” แต่พวกเขาส่วนใหญ่ไม่รู้ว่าผู้ใดคู่ควรแก่การสรรเสริญ เนื่องจากความโง่เขลาของพวกเขา"
  31,26,"สิ่งที่อยู่ในชั้นฟ้าทั้งหลายและแผ่นดินเป็นสิทธิของอัลลอฮ์เพียงผู้เดียว ทั้งในเรื่องการสร้าง การครอบครองและการบริหารจัดการ แท้จริงอัลลอฮ์คือ ผู้ทรงมั่งมีเหนือสิ่งถูกสร้างทั้งหลายของพระองค์ ผู้ทรงได้รับการสรรเสริญทั้งในโลกดุนยาและโลกอาคิเราะฮ์"
  31,27,"และหากว่าต้นไม้ทั้งหมดที่มีอยู่ในแผ่นดินถูกตัดและถูกเหลาเป็นปากกาหลาย ๆ ด้าม และให้มหาสมุทรเป็นน้ำหมึกของมัน ถึงแม้นว่ามีมหาสมุทรสำรองไว้อีกเจ็ดมหาสมุทรก็ตาม แน่นอนพระวจนะของอัลลอฮ์ก็จะไม่หมดสิ้น เพราะพระวจนะของพระองค์นั้นไม่มีที่สิ้นสุด แท้จริงอัลลอฮ์เป็นผู้ทรงอำนาจ ไม่มีผู้ใดเอาชนะพระองค์ได้ ผู้ทรงปรีชาญาณในการสร้างและการบริหารจัดการของพระองค์"
  31,28,"การบังเกิดของพวกเจ้า -โอ้มนุษย์เอ๋ย- และการฟื้นคืนชีพของพวกเจ้าในวันกิยามะฮ์ เพื่อสอบสวนและตอบแทน มิใช่อื่นใดนอกจากเสมือนการสร้างชีวิต ๆ หนึ่งเท่านั้น และการให้มันฟื้นคืนชีพขึ้นมาอีกครั้ง เป็นเรื่องง่าย แท้จริงอัลลอฮ์เป็นผู้ทรงได้ยิน การได้ยินเสียงหนึ่งของพระองค์ จะไม่มีผลกระทบใดๆ กับการได้ยินอีกเสียงหนึ่ง ผู้ทรงเห็น การเห็นของพระองค์ต่อสิ่งหนึ่งนั้น จะไม่กระทบกับการได้เห็นอีกสิ่งหนึ่งและเช่นนั้นแหละ การที่พระองค์ทรงสร้างชีวิตใดชีวิตหนึ่ง หรือทำให้มันฟื้นขึ้นมานั้น มันจะไม่กระทบใดๆ กับการสร้างหรือการทำให้อีกสิ่งหนึ่งได้บังเกิดขึ้นมาหรือให้มันฟื้นขึ้นมา"