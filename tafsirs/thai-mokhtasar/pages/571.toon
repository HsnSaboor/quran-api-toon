tafsir[18]{c,v,t}:
  71,11,"ถ้าหากพวกเจ้าทำเช่นนั้นได้ พระองค์อัลลอฮฺจะทรงหลั่งน้ำฝนอย่างต่อเนื่อง เมื่อใดก็ตามที่พวกเจ้าต้องการมัน จะไม่ให้พวกเจ้าประสบกับความแห้งแล้งเด็ดขาด"
  71,12,"และพระองค์จะทรงเพิ่มพูนทรัพย์สินและลูกหลานแก่พวกเจ้า และจะทรงให้พวกเจ้ามีสวนมากมายซึ่งพวกเจ้าจะได้กินพืชผลต่างๆของมัน และจะทรงให้พวกเจ้ามีลำน้ำมากหลาย เพื่อที่พวกเจ้าจะใช้ดื่มกิน รดน้ำต้นไม้ และเลี้ยงปศุสัตว์ของพวกเจ้าอย่างสะดวกสบาย"
  71,13,"โอ้กลุ่มชนเอ๋ย ทำไมพวกท่านถึงไม่เกรงกลัวความยิ่งใหญ่ของพระองค์อัลลอฮฺ โดยที่พวกท่านฝ่าฝืนพระองค์โดยไม่แยแสเลย"
  71,14,"และโดยแน่นอน พระองค์ทรงสร้างพวกท่านตามลำดับขั้นตอนจากเชื้อน้ำอสุจิแล้วกลายเป็นก้อนเลือดแล้วกลายเป็นก้อนเนื้อ"
  71,15,"พวกเจ้าไม่เห็นดอกหรือ? ว่าพระองค์อัลลอฮฺได้ทรงสร้างชั้นฟ้าทั้งเจ็ด เรียงลำดับขึ้นไปเป็นชั้นๆ"
  71,16,"และพระองค์ก็ทรงทำให้ดวงจันทร์ที่มีอยู่ในชั้นฟ้าเหล่านี้เป็นแสงรัศมีแก่ชาวโลก และทรงทำให้ดวงอาทิตย์ส่องแสงสว่างแก่ทุกสรรพสิ่งบนโลกนี้อีกด้วย"
  71,17,"และพระองค์อัลลอฮฺทรงบังเกิดพวกท่านมาจากแผ่นดินโดยการสร้างพ่อของพวกท่าน อาดัม จากดิน ดังนั้นพวกท่านจะรับประทานในสิ่งที่ถูกปลูกไว้แก่พวกท่าน"
  71,18,"แล้วทรงทำให้พวกเจ้ากลับคืนสู่แผ่นดินหลังจากความตาย และจะทรงให้พวกเจ้าผุดออกจากแผ่นดินเพื่อฟื้นคืนชีพในวันปรโลก"
  71,19,"และพระองค์อัลลอฮฺทรงทำให้แผ่นดินนี้ราบเรียบกว้างใหญ่ไพศาลพร้อมที่จะใช้เป็นที่อยู่อาศัยสำหรับพวกเจ้าทั้งหลาย"
  71,20,"เพื่อพวกท่านจะได้สัญจรไปมาตามพื้นที่โล่งกว้างเพื่อแสวงหาปัจจัยยังชีพที่สุจริตตามหลักการศาสนา"
  71,21,"ท่านนบีนูหฺได้กล่าวว่า ข้าแต่พระเจ้าของข้าพระองค์ แท้จริงกลุ่มชนของข้าพระองค์ได้ฝ่าฝืนข้าพระองค์ในสิ่งที่ข้าพระองค์ได้สั่งสอนพวกเขาไว้ ดังเช่นการศรัทธามั่นในเอกภาพของพระองค์และเคารพภักดีต่อพระองค์เพียงผู้เดียว และเน้นย้ำให้พวกเขาเชื่อฟังและปฏิบัติตามเหล่าบรรดาหัวหน้าของพวกเขาที่ได้รับความโปรดปรานจากพระองค์ซึ่งทรัพย์สินเงินทองและลูกหลานมากมาย ซึ่งความโปรดปรานมากมายเหล่านี้ มิได้เพิ่มพูนอันใดแก่พวกเขาเลยเว้นแต่การหลงทางในโลกดุนยาและการทรมานในวันอาคิเราะฮฺ(วันปรโลก)"
  71,22,"และบรรดาผู้นำได้วางแผนหลอกลวงผู้ตามในหมู่พวกเขาอย่างใหญ่หลวง โดยการยุแหย่พวกเขาให้เข้าใจผิดต่อท่านบีนูหฺ"
  71,23,"ซึ่งบรรดาผู้นำได้กล่าวแก่บรรดาผู้ตามไว้ว่า พวกท่านอย่าได้ทอดทิ้งการเคารพสักการะพระเจ้าทั้งหลายของพวกท่านเป็นอันขาด พวกท่านอย่าได้ทอดทิ้งการเคารพสักการะต่อเจว็ดของท่านที่มีชื่อว่า วัดดฺ สุวาอฺ ยะฆูษ ยะอู๊ก และนัซรฺ เป็นอันขาด"
  71,24,"และโดยแน่นอน บรรดาผู้นำได้ทำให้มนุษย์จำนวนมากหลงทางด้วยกับการกราบไหว้เจว็ดของพวกเขา โอ้ข้าแต่พระเจ้าของข้าพระองค์ ขอพระองค์อย่าได้เพิ่มพูนอันใดแก่ผู้อธรรมต่อตัวเองเหล่านี้ที่ยังคงปฏิเสธศรัทธาและกระทำความชั่วต่างๆ นอกจากการหลงทางจากสัจธรรมที่เที่ยงตรงมากขึ้นเท่านั้น(ยิ่งหลงทางก็จะยิ่งห่างไกลจากสัจธรรมมากขึ้นเท่านั้น)"
  71,25,"อันเนื่องมาจากความผิดบาปมากมายที่พวกเขาได้กระทำไว้ พวกเขาจึงถูกจมน้ำตายในดุนยา และจะถูกนำเข้าไปอยู่ในไฟนรกโดยทันทีหลังความตาย ดังนั้นพวกเขาจึงไม่มีผู้ใดสามารถช่วยเหลือพวกเขาให้รอดพ้นจากการจมน้ำหรือถูกลงโทษทรมานอยู่ในขุมไฟนรก"
  71,26,"และเมื่อพระองค์อัลลอฮฺทรงแจ้งแก่ท่านนบีนูหฺไว้ว่า กลุ่มชนของเขาจะไม่มีผู้ศรัทธาเพิ่มขึ้นจากจำนวนเดิมแล้วนั้น ท่านนบีนูหฺก็ได้ตอบพระองค์อัลลอฮฺไปว่า ข้าแต่พระเจ้าของข้า ขอพระองค์ทรงอย่าได้ปล่อยให้พวกปฏิเสธศรัทธาขยับตัวเดินไปมาหรือมีชีวิตอยู่บนหน้าแผ่นดินนี้แม้แต่คนเดียว"
  71,27,"โอ้พระผู้อภิบาลของเรา หากพระองค์ทรงผ่อนปรนให้พวกเขายังมีชีวิตอยู่อีกต่อไปนั้น พวกเขาจะทำให้ปวงบ่าวผู้ศรัทธาของพระองค์หลงผิด และพวกเขาจะไม่ให้กำเนิดเว้นแต่ลูกหลานที่เลวทรามไม่เชื่อฟังพระองค์ ดื้อดึงและไม่ศรัทธาต่อพระองค์ อีกทั้งยังปฏิเสธการขอบคุณในความโปรดปรานของพระองค์ที่ประทานให้"
  71,28,"ข้าแด่พระเจ้าของข้าพระองค์ ขอทรงอภัยโทษบาปต่างๆให้แก่ข้าพระองค์ และขอทรงอภัยโทษแก่บุพการีทั้งสองของข้าพระองค์ และขอทรงอภัยโทษแก่ผู้ที่เข้าบ้านของข้าพระองค์ด้วยศรัทธา และแก่ผู้ศรัทธาชายหญิงทั้งหลาย และพระองค์ท่านอย่าได้เพิ่มแก่พวกอธรรมต่อตัวเองด้วยการปฏิเสธศรัทธาและกระทำบาปทั้งหลาย เว้นแต่ความพินาศหายนะ และการขาดทุนในโลกนี้และโลกหน้า(วันอาคิเราะฮฺ)"