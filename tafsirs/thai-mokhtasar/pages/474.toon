tafsir[8]{c,v,t}:
  40,59,"แท้จริงวันอวสานที่อัลลอฮฺ์ทรงให้ฟื้นคืนชีพหลังจากความตายเพื่อคิดบัญชีและลงโทษนั้นมันเกิดขึ้นอย่างแน่นอนเป็นสิ่งที่หลีกเลี่ยงไม่ได้ ไม่มีข้อสงสัยใดๆ แต่คนส่วนมากนั้นไม่ศรัทธาต่อการเกิดขึ้นจริงของมัน และด้วยเหตุนี้แหละพวกเขาจึงไม่ได้เตรียมตัวที่จะเผชิญกับมัน"
  40,60,"และพระเจ้าของพวกเจ้าตรัสว่า โอ้มนุษย์เอ๋ย จงเคารพสักการะต่อข้าและจงวิงวอนขอต่อข้าเพียงองค์เดียว ข้าจะตอบรับการวิงวอนของพวกเจ้าและจะอภัยและเมตตาแก่พวกเจ้า แท้จริงผู้ที่ทำตัวหยิ่งผยองโดยไม่ทำการเคารพสักการะข้าเพียงองค์เดียวนั้น ในวันกียามะฮฺ พวกเขาจะได้เข้านรกอย่างผู้ที่ต่ำต้อย"
  40,61,"อัลลอฮ์ผู้ทรงบันดาลกลางคืนที่มืดมิดให้แก่พวกเจ้าเพื่อได้รับความสงบและพักผ่อนในเวลาของมัน และทรงบันดาลกลางวันแห่งแสงสว่างเพื่อทำงานในเวลาของนั้น แท้จริงอัลลอฮ์เป็นเจ้าของความโปรดปรานแก่มวลมนุษย์ เมื่อพระองค์ได้ให้สัมผัสกับความโปรดปรานนั้นแล้วทั้งที่แจ้งและที่ลับ แต่ส่วนมากของมนุษย์นั้นไม่ขอบคุณต่อพระผู้อภิบาลในสิ่งที่พระองค์ทรงประทานให้แก่พวกเขา"
  40,62,"นั้นคืออัลลอฮ์ ผู้ทรงประทานแก่พวกท่านด้วยความโปรดปรานต่างๆของพระองค์ พระองค์คือผู้ทรงสร้างทุกสิ่งทุกอย่าง ไม่มีผู้สร้างนอกจากพระองค์ ไม่มีพระเจ้าอื่นใดที่แท้จริงนอกจากพระองค์ ดังนั้นทำไมพวกเจ้าจึงหันเหออกจากการเคารพสักการะพระองค์สู่การเคารพต่อสิ่งอื่นทั้งที่สิ่งนั้นไม่ได้ครอบครองสิ่งใดๆ ทั้งสิ่งที่เป็นประโยชน์และโทษ"
  40,63,"ในขณะที่พวกเขาหันเหออกจากการศรัทธาต่ออัลลอฮฺและเคารพภักดีต่อพระองค์เพียงองค์เดียว พวกเขาได้หันเหออกจากสิ่งนั้นโดยการเกลียดชังต่อโองการต่างๆของอัลลอฮฺที่แสดงถึงการเป็นเอกภาพต่อพระองค์ในทุก ๆ เวลาและสถานที่ โดยเขาจะไม่ได้รับทางนำที่ไปในทางที่ถูกต้องและไม่ได้รับคำแนะนำตักเตือนแก่เขา"
  40,64,"อัลลอฮ์ผู้ทรงสร้างเพื่อพวกเจ้า โอ้ มวลมนุษยเอ๋ย ซึ่งแผ่นดินนี้เป็นสถานที่อันเงียบสงบเพื่อเป็นที่พำนักสำหรับพวกเจ้า ทรงทำให้ชั้นฟ้าทั้งหลายมีโครงสร้างมั่นคงเหนือพวกเจ้าซึ่งไม่ตกลงมา และทรงสร้างพวกเจ้าตั้งแต่อยู่ในครรภ์มารดา แล้วอัลลอฮ์ก็ได้ทรงทำให้รูปร่างของพวกเจ้าสวยงาม และพระองค์ได้ทรงประทานปัจจัยยังชีพแก่พวกเจ้าในรูปของอาหารที่ถูกอนุมัติและดี แท้จริงอัลลอฮ์พระเจ้าของพวกเจ้าเป็นผู้ทรงประทานความโปรดปรานเหล่านี้แก่พวกเจ้า ดังนั้นมหาจำเริญแด่อัลลอฮ์ พระเจ้าแห่งสากลโลก ไม่มีผู้อภิบาลใดที่จะดูแลสิ่งเหล่านั้นนอกพระองค์"
  40,65,"พระองค์คือผู้ทรงมีชีวิตที่ไม่ตาย ไม่มีพระเจ้าอื่นใดที่ควรค่าแก่การกราบไหว้โดยเที่ยงแท้นอกจากพระองค์ ดังนั้นจงวิงวอนต่อพระองค์ด้ยการทำอิบาดะฮ์และวิงวอนด้วยการขอพรโดยหวังเพียงพระพักตร์ของพระองค์เพียงผู้เดียว และอย่าได้ตั้งภาคีใด ๆ พร้อมกับพระองค์จากสิ่งที่ถูกสร้าง มวลการสรรเสริญนั้นเป็นของอัลลอฮ์ พระเจ้าแห่งสากลโลก"
  40,66,"จงกล่าวเถิด โอ้เราะสูลเอ๋ย แท้จริงฉันได้ถูกห้ามไม่ให้เคารพสักการะต่อบรรดาสิ่งที่พวกท่านวิงวอนนอกจากอัลลอฮ์จากรูปปั้นทั้งหลายที่ไม่สามารถให้ประโยชน์หรือให้โทษใดๆ ได้ เมื่อหลักฐานทั้งหลายอันชัดแจ้งได้มายังฉัน เพื่อให้การปฏิบัติการงานของพวกเขานั้นเป็นโมฆะ และฉันถูกบัญชาให้นอบน้อมต่ออัลลอฮ์เพียงองค์เดียวในการปฏิบัติ พระองค์คือพระเจ้าแห่งสากลโลกทั้งหมด ไม่มีพระเจ้าอื่นใดนอกจากอัลลอฮ์"