tafsir[12]{c,v,t}:
  25,56,"แล้วเรามิได้ส่งเจ้ามาเพื่ออื่นใด (โอ้รอสูลเอ่ย) นอกจากเพื่อเป็นผู้แจ้งข่าวดีแก่ผู้ที่เชื่อฟังอัลลอฮฺด้วยการศรัทธาต่อพระองค์และประกอบคุณงามความดี และเป็นผู้ตักเตือนแก่ผู้ที่ไม่เชื่อฟังพระองค์ด้วยการปฏิเสธศรัทธาและเนรคุณต่อพระองค์"
  25,57,"จงกล่าวเถิด (โอ้รอสูลเอ่ย) : ฉันไม่ได้ขอค่าตอบแทนใดๆจากพวกเจ้าเลยในการเผยแพร่สาส์น (จากอัลลอฮฺ) เว้นแต่ผู้ใดที่ปรารถนาในหมู่พวกเจ้าที่จะถือเป็นแนวทางในการแสวงหาความพอพระทัยของอัลลอฮฺด้วยการบริจาค เขาก็จงกระทำเถิด"
  25,58,"และจงมอบหมายการงานทั้งหลายของเจ้าต่ออัลลอฮฺเถิด (โอ้รอสูลเอ่ย) ผู้ทรงดำรงชีวิตอยู่ตลอดกาลไม่มีวันตาย และจงแสดงออกถึงความบริสุทธิ์ของพระองค์ด้วยการสรรเสริญพระองค์ และเพียงพอแล้วสำหรับพระองค์ ผู้ทรงรอบรู้ในความผิดบาปทั้งหลายของปวงบ่าวซึ่งไม่มีสิ่งใดเลยที่พระองค์ไม่ทรงรู้ และพระองค์จะเป็นผู้ตอบแทนในความผิดบาปนั้นเอง"
  25,59,"พระองค์ผู้ทรงสร้างชั้นฟ้าทั้งหลายและแผ่นดินและสิ่งที่มีอยู่ในระหว่างทั้งสองในระยะเวลา 6 วัน หลังจากนั้น พระองค์ทรงสถิตย์อยู่บนบัลลังก์ซึ่งเป็นการสถิตย์ที่เหมาะสมกับความยิ่งใหญ่ของพระองค์ และพระองค์คือผู้ทรงกรุณาปราณี ดังนั้นเจ้า (โอ้รอสูลเอ่ย) จงถามผู้ที่ตรหนักรู้(อัลลอฮฺ)เกี่ยวกับพระองค์ ซึ่งพระองค์นั้นทรงรอบรู้ในทุกสิ่งและพระองค์คือผู้ที่ไม่มีสิ่งใดซ่อนเร้นเลยจากพระองค์"
  25,60,"และเมื่อได้ถูกกล่าวแก่พวกปฏิเสธศรัทธาว่า : พวกเจ้าจงสุญูดต่อพระผู้ทรงกรุณาปรานีเถิด พวกเขากล่าวตอบว่า : พวกเราจะไม่สุญูดต่อพระผู้ทรงกรุณาปรานี ใครกันหรือคือพระผู้ทรงกรุณาปรานี?! พวกเราไม่รู้จักและไม่ยอมรับในพระองค์ หรือจะให้พวกเราสุญูดตามที่เจ้าสั่งใช้ทั้งๆ ที่พวกเราไม่ได้รู้จักพระองค์กระนั้นหรือ?! คำพูดเช่นนี้ได้ทำให้พวกเขาเพิ่มความห่างไกลจากการศรัทธาต่ออัลลอฮฺ"
  25,61,"ความจำเริญยิ่งแด่พระองค์ผู้ทรงทำให้ชั้นฟ้ามีวงโคจรของดาวเคราะห์และดาวต่างๆ และทรงทำให้ดวงอาทิตย์ส่องแสงจ้า (ในเวลากลางวัน) และทรงทำให้ดวงจันทร์มีแสงนวลกระจ่ายทั่วบนพื้นซึ่งมันมาจากการสะท้องของแสงดวงอาทิตย์"
  25,62,"และอัลลอฮฺคือผู้ทรงทำให้กลางวันและกลางคืนสลับแทนที่กันไปมาอย่างต่อเนื่อง สำหรับผู้ที่ปรารถนาจะใคร่ครวญถึงสัญญาณต่างๆ ของอัลลอฮฺ เผื่อเขาจะได้รับทางนำ หรือปรารถนาจะขอบคุณอัลลอฮฺต่อความโปรดปรานต่างๆ ของพระองค์"
  25,63,"และปวงบ่าวผู้ศรัทธาของผู้ทรงกรุณาปรานี คือ บรรดาผู้ที่เดินบนหน้าแผ่นดินด้วยความสงบและนอบน้อมถ่อมตน และเมื่อพวกโง่เขลากล่าวทักทายพวกเขา พวกเขาจะไม่โต้ตอบกลับไปอย่างพวกเขา แต่พวกเขาจะกล่าวด้วยถ้อยคำที่ดีที่ไม่แสดงถึงความโง่เขลาที่มีต่อพวกเขา"
  25,64,"และบรรดาผู้ที่ใช้เวลากลางคืนทำการสุญูดด้วยหน้าผากของพวกเขาและลุกขึ้นยืนละหมาดด้วยเท้าสองข้างของพวกเขาเพื่ออัลลอฮฺ"
  25,65,"และบรรดาผู้ที่กล่าวขอดุอาอ์ต่อพระผู้อภิบาลของพวกเขาว่า : ข้าแต่พระผู้อภิบาลของเรา ขอพระองค์ทรงทำให้การลงโทษของนรกญะฮันนัมได้ห่างไกลจากพวกเราด้วยเถิด แท้จริงการลงโทษของนรกญะฮันนัมนั้นมั่นคงอยู่อย่างนั้นตลอดสำหรับผู้ที่ตายในสภาพการเป็นผู้ปฏิเสธศรัทธา (ต่ออัลลอฮฺ)"
  25,66,"แท้จริงมันเป็นสถานที่ตั้งถิ่นฐานที่น่ากลัวสำหรับผู้ที่จะอยู่กับมันและเป็นที่พำนักที่น่ากลัวสำหรับผู้ที่พำนักในนั้น"
  25,67,"และบรรดาผู้ที่เมื่อพวกเขาใช้จ่ายทรัพย์สินของพวกเขา การใช้จ่ายของพวกเขานั้นไม่ถึงขั้นของการสุรุ่ยสุร่าย และพวกเขาก็ไม่บกพร่องในการใช้จ่ายแก่ผู้ที่ควรได้รับการอุปการะจากตัวของพวกเขาเองและคนอื่นๆ และการใช้จ่ายของพวกเขานั้นเป็นธรรมและเป็นกลางไม่สุรุ่ยสุร่ายและไม่ตระหนี่"