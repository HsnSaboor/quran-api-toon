tafsir[9]{c,v,t}:
  10,34,"โอ้ เราะซูลเอ๋ย จงกล่าวเถิดแด่บรรดาผู้ตั้งภาคีว่า มีใครบ้างในหมู่ภาคีของพวกท่านที่พวกท่านเคารพสักการะพวกเขานอกเหนือจากอัลลอฮฺ ที่เป็นผู้บังเกิดที่ไม่เคยมีมาก่อนหน้านี้ และให้เขาฟื้นคืนชีพอีกครั้งหลังจากที่เขาตายไปแล้ว? จงกล่าวแก่พวกเขาเถิดว่า อัลลอฮฺทรงบังเกิดอย่างที่ไม่เคยมีใครให้การบังเกิดมาก่อน และทรงให้เขาฟื้นคืนชีพอีกครั้งหลังจากที่พวกเขาตายไปแล้ว โอ้ บรรดาผู้ตั้งภาคีทั้งหลาย ทำไมพวกเจ้าจึงหันเหออกจากความจริงไปสู่ความเท็จเล่า?"
  10,35,"โอ้ เราะซูลเอ๋ย จงกล่าวแก่พวกเขาเถิดว่า มีใครบ้างในหมู่ภาคีของพวกท่านที่พวกท่านได้เคารพสักการะพวกเขานอกเหนือจากอัลลอฮฺ ที่เป็นผู้ชี้แนะทางสู่สัจธรรม จงกล่าวแก่พวกเขาเถิดว่า อัลลอฮฺเพียงองค์เดียวเท่านั้นที่ทรงชี้แนะทางสู่สัจธรรม ดังนั้นผู้ที่ชี้แนะทางแก่มวลมนุษย์สู่สัจธรรมและเชิญชวนพวกเขานั้น สมควรกว่าที่จะได้รับการปฏิบัติตาม (อิบาดะฮฺ)หรือสิ่งที่พวกเจ้าสักการะที่ไม่ได้ชี้แนะด้วยตัวของเขาเอง นอกจากผู้อื่นที่จะชี้แนะเขาได้ แล้วพวกท่านก็ตัดสินอย่างผิดๆได้อย่างไรในขณะที่พวกท่านได้อ้างว่า พวกเขานั้นเป็นภาคีสำหรับอัลลอฮฺ อัลลอฮฺผู้ทรงสูงส่งต่อคำพูดของพวกท่าน ผู้ทรงสูงส่งและยิ่งใหญ่"
  10,36,"บรรดาผู้ตั้งภาคีส่วนใหญ่จะไม่ปฏิบัติตามสิ่งใดนอกจากสิ่งที่เขาไม่รู้ แล้วสิ่งที่พวกเขาได้ปฏิบัตินั้นเป็นสิ่งที่ทำให้ลำบากใจและเกิดข้อสงสัย แท้จริงแล้วความสงสัยนั้นไม่ได้อยู่ในการเรียนรู้และไม่อาจจะทดแทนได้แต่อย่างใด แท้จริงอัลลอฮฺนั้นทรงรอบรู้ในสิ่งที่พวกเขากระทำ ทุกการกระทำของพวกเขาจะไม่เป็นที่เร้นลับสำหรับพระองค์ และพระองค์จะทรงตอบแทนการกระทำของพวกเขา"
  10,37,"และไม่เป็นที่ถูกต้องที่อัลกุรอ่านนี้จะถูกปั้นแต่งขึ้น และได้โยงไปถึงคนอื่นที่ไม่ใช่อัลลอฮฺเพราะมนุษย์นั้นไร้ความสามารถที่พามาให้เหมือนอัลกรุอ่าน แต่เป็นการยืนยันคัมภีร์ที่ถูกประทานลงมาก่อน และชี้แจงข้อบัญญัติต่างๆ โดยไม่มีข้อสงสัยในคัมภีร์นั้นซึ่งมาจากพระเจ้าของสิ่งถูกสร้าง ที่มหาบริสุทธิ์และสูงส่ง"
  10,38,"แต่บรรดาผู้ตั้งภาคีเหล่านั้นกล่าวว่า แท้จริงมุฮัมมัด ศ็อลลัลลอฮฺอะลัยฮิวะซัลลัม ได้แต่งอัลกุรอ่านขึ้นมาด้วยตัวของเขาเอง และอ้างว่าอัลกรุอ่านนั้นมาจากอัลลอฮฺ โอ้ เราะซูลเอ๋ย จงตอบพวกเขาเถิดว่า ถ้าหากว่าอัลกรุอ่านนั้นมาจากฉัน และฉันก็เป็นมนุษย์เหมือนพวกท่าน ฉะนั้นแล้วพวกท่านจงนำมาสักบทหนึ่งให้เหมือนอัลกรุอ่าน และพวกท่านจงเรียกร้องผู้ที่มีความสามารถขอร้องให้เขามาช่วยถ้าพวกท่านเป็นผู้สัจจริงในสิ่งที่พวกท่านได้กล่าวว่าอัลกรุอ่านนั้นถูกสร้างขึ้นมาและเป็นเท็จและพวกท่านไม่สามารถทำได้ และไม่มีซึ่งความสามารถ และพวกท่านเป็นเจ้าของภาษาและเป็นผู้ใช้ภาษาได้อย่างถูกต้อง นั้นก็บ่งบอกว่าอัลกรุอ่านนั้นมาจากอัลลอฮฺ"
  10,39,"แล้วพวกเขาจะไม่ตอบ แต่ว่าพวกเขาจะปฏิเสธอัลกรุอ่านโดยเร็วก่อนที่พวกเขาจะทำความเข้าใจและไตร่ตรองอัลกรุอ่านอีกและก่อนที่พวกเขาจะได้รับการตักเตือนถึงบทลงโทษ และสัญญาร้ายใกล้มายังพวกเขา การปฏิเสธนี้เหมือนกับการปฏิเสธของบรรดาชนรุ่นก่อน และบทลงโทษก็ได้ลงมายังพวกเขา โอ้ เราะซูลเอ๋ย จงคิดใคร่ครวญบรรดากลุ่มชนผู้ปฏิเสธนั้นจุดจบของพวกเขาจะเป็นอย่างไร แล้วอัลลอฮฺก็ทรงทำลายล้างพวกเขา"
  10,40,"และในบรรดาผู้ตั้งภาคีมีผู้ที่จะศรัทธาในอัลกุรอ่านก่อนที่เขาจะตาย และในหมู่พวกเขามีผู้ไม่ศรัทธา ปฏิเสธและดื้อรั้นจนกระทั่งเขาตาย โอ้ เราะซูลเอ๋ย พระเจ้าของเจ้าทรงรู้ดียิ่งต่อการปฏิเสธศรัทธาของพวกเขา และพระองค์จะทรงตอบแทนต่อการปฏิเสธศรัทธาของพวกเขา"
  10,41,"โอ้ เราะซูลเอ๋ย ถ้ากลุ่มชนของเจ้าปฏิเสธ (ไม่ยอมศรัทธา )ต่อเจ้า เจ้าจงกล่าวแก่พวกเขาเถิดว่า การงานของฉันก็เป็นของฉัน และฉันจะรับผิดชอบงานของฉัน และสำหรับพวกท่านการงานของพวกท่าน และบทลงโทษสำหรับพวกท่าน พวกท่านจะรอดพ้นจากบทลงโทษในสิ่งที่ฉันกระทำ และฉันก็จะรอดพ้นจากบทลงโทษในสิ่งที่พวกท่านกระทำ"
  10,42,"โอ้ เราะซูลเอ๋ย และในหมู่ผู้ตั้งภาคีมีผู้ฟัง (การอ่านอัลกุรอ่าน) ของเจ้า เมื่อเจ้าได้อ่านอัลกรุอ่าน เป็นการฟังแต่ไม่ได้ยอมรับ เจ้าจะให้คนหูหนวกได้ยินกระนั้นหรือ เช่นเดียวกันเจ้าไม่สามารถจะให้ฮิดายะฮฺ (แนวทางที่ถูกต้อง) สำหรับคนที่ปิดหูไม่ยอมรับฟังความจริง แล้วก็ไม่ใช้ปัญญา"