tafsir[13]{c,v,t}:
  43,48,"และเรามิได้แสดงสัญญาณอันใดแก่ฟิรเอาน์และบรรดาผู้นำจากหมู่ชนของเขาได้เห็นที่บ่งบอกถึงความถูกต้องในสิ่งที่มูซานำมา เว้นแต่ว่าสัญญาณนั้นจะยิ่งใหญ่กว่าสัญญาณก่อนหน้านั้น และเราได้ลงโทษพวกเขาด้วยการลงโทษในโลกดุนยานี้ เพื่อว่าพวกเขาจะกลับมาสำนึกผิดจากการปฏิเสธศรัทธา แต่ว่ามันไม่เกิดประโยชน์อะไรเลย"
  43,49,"และพวกเขากล่าวกับมูซา หลังจากที่พวกเขาได้ประสบกับการลงโทษบางประการ ว่า \"โอ้นักมายากลเอ๋ย โปรดวิงวอนขอต่อพระเจ้าของเจ้าถึงสิ่งที่ทำให้เรารอดพ้นจากการถูกลงโทษให้แก่พวกเราด้วย หากพวกเราเป็นผู้ศรัทธา แท้จริงเราจะเป็นผู้อยู่ในแนวทางที่ถูกต้อง หากพระองค์ทรงทำให้เรารอดพ้นจากการลงโทษ"
  43,50,"ครั้นเมื่อเราได้ทำให้พวกเขาได้รอดจากการลงโทษ เมื่อนั้นพวกเขาก็ผิดสัญญาของพวกเขา และไม่ทำตามสัญญา"
  43,51,"และฟิรเอาน์ได้ประกาศท่ามกลางหมู่ชนของเขา เขากล่าวอย่างโอหังในสิ่งที่เขาครอบครองว่า \"หมู่ชนของฉันเอ๋ย อาณาจักรแห่งอียิปต์นี้ มันมิได้เป็นของฉันหรอกหรือ และแม่น้ำไนล์เหล่านี้ที่ไหลผ่านเบื้องล่างวังของฉันก็เช่นกัน พวกเจ้าไม่เห็นถึงการครอบครองของฉัน และไม่รู้จักถึงความยิ่งใหญ่ของฉันกระนั้นหรือ?!"
  43,52,"ดังนั้นข้าจึงดีกว่ามูซาผู้ถูกขับไล่และเป็นคนอ่อนแอที่พูดจาไม่ดี"
  43,53,"ถ้าเช่นนั้นแล้ว ทำไมอัลลอฮ์จึงไม่สวมกำไลทองให้ผู้ที่พระองค์ส่งมาเล่า? เพื่อจะได้รู้ว่าเขาคือเราะสูลของพระองค์หรือมีมลาอิกะฮ์ติดตามมาอยู่กับเขาด้วย"
  43,54,"ด้วยเหตุนี้ ฟิรเอาน์ได้หลอกลวงหมู่ชนของเขา แล้วพวกเขาก็เชื่อฟังตามการหลงผิดของเขา แท้จริงพวกเขาเป็นหมู่ชนออกจากการเชื่อฟังอัลลอฮ์"
  43,55,"เมื่อพวกเขาได้ทำให้เราโกรธ ด้วยการคงอยู่ของพวกเขากับการปฏิเสธศรัทธา เราจึงทำให้พวกเขาได้รับผลกรรมนั้น แล้วเราได้ให้พวกเขาจมน้ำทั้งหมด"
  43,56,"ดังนั้น เราได้ทำให้เรื่องราวของฟิรเอาน์และบรรดาอำมาตย์ของเขาเป็นต้นแบบแก่ผู้คนและบรรดาผู้ปฎิเสธจากหมู่ชนของเจ้าที่กระทำการอย่างพวกเขากระทำกัน และเราได้ทำให้เรื่องราวของพวกเขาเป็นบทเรียนแก่บรรดาผู้ใคร่ครวญ เพื่อพวกเขาจะได้ไม่กระทำอย่างที่พวกเขากระทำ เพื่อสิ่งที่ประสบกับพวกเขาจะได้ไม่ประสบกับพวกเขา"
  43,57,"และเมื่อบรรดาผู้ตั้งภาคีคิดว่าอีซาที่ชาวคริสต์บูชาอยู่นั้น เป็นคนหนึ่งที่อยู่ในความหมายของคำตรัสของอัลลอฮ์ที่ว่า “แท้จริงพวกเจ้า (บรรดาผู้ตั้งภาคี) และสิ่งที่พวกเจ้าบูชาอื่นจากอัลลอฮ์นั้น เป็นเชื้อเพลิงของไฟนรก โดยพวกเจ้าจะเข้าไปอยู่ในนั้น” และแท้จริงอัลลอฮ์ได้ทรงห้ามการบูชาต่ออีซา เช่นเดียวกับที่พระองค์ทรงห้ามเคารพบูชาบรรดาเจว็ดทั้งหลาย ทันใดนั้นหมู่ชนของเจ้าก็ตระโกนโห่ร้องขณะโต้เถียง พลางกล่าวว่า พวกเราพอใจที่จะให้รูปปั้นเหล่านั้นเป็นพระเจ้าของเรา เทียบเท่าสถานะของอีซา อัลลอฮ์จึงประทานโองการลงมาเพื่อตอบโต้พวกเขาว่า แท้จริงบรรดาผู้ที่ความดีจากเราได้ประสบแก่พวกเขามาก่อนนั้น ชนเหล่านั้นเป็นผู้ที่ความดีนั้นอยู่ห่างไกลจากบรรดานบี"
  43,58,"และพวกเขากล่าวว่า \"พระเจ้าทั้งหลายของเราดีกว่าหรืออีซา?! อิบนุ อัซซิบะอฺรีย์และผู้ที่อยู่ในสถานะเหมือนเขา มิได้ยกอุทาหรณ์นี้ เพื่อแสดงถึงความรักที่จะนำไปสู่สัจธรรม แต่อยากให้เกิดการโต้เถียงกันต่างหาก เพราะพวกเขาเป็นกลุ่มชนที่มีนิสัยชอบทะเลาะโต้เถียงกัน\""
  43,59,"อีซา บุตร มัรยัม มิใช่ใครอื่นนอกจากเป็นบ่าวคนหนึ่งของอัลลอฮ์ ที่พระองค์ทรงให้ความโปรดปรานแก่เขา ด้วยการให้เป็นนบีและเป็นเราะสูล และเราได้ทำให้เขาเป็นแบบอย่างที่ดีแก่วงศ์วานของอิสรออีล เพื่อพวกเขาจะได้เอาอีซา มาเป็นหลักฐานที่บ่งบอกถึงความสามารถของอัลลอฮ์ ขณะที่พระองค์ทรงสร้างเขาโดยไม่มีพ่อ เช่นเดียวกันกับที่พระองค์ทรงสร้างอาดัม โดยไม่มีพ่อและแม่"
  43,60,"และหากเราประสงค์ที่จะทำลายล้างพวกเจ้า -โอ้ลูกหลานของอาดัมเอ๋ย- แน่นอนเราจะทำลายพวกเจ้า และเราจะตั้งบรรดามลาอิกะฮ์เป็นผู้สืบช่วงในแผ่นดินนี้แทนพวกเจ้า ซึ่งพวกเขาจะเคารพอิบาดะฮ์ต่ออัลลอฮ์ และไม่นำสิ่งใดมาเป็นภาคีกับพระองค์"