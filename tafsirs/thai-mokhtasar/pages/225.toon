tafsir[9]{c,v,t}:
  11,29,"โอ้หมู่ชนของฉันเอ๋ย ฉันไม่ได้ร้องขอทรัพย์สินใดๆ จากพวกเจ้าเพื่อเป็นรางวัลสำหรับการเผยแพร่ศาสนา และฉันไม่หวังการตอบแทนนอกจากจากอัลลอฮ์เท่านั้น และฉันจะไม่ให้บรรดาผู้ศรัทธาที่ยากไร้ออกห่างจากฉัน ผู้ที่พวกเจ้าได้รองขอให้ขับพวกเขาไป เพราะแท้จริงพวกเขาจะเป็นผู้ที่ได้พบกับพระผู้อภิบาลของพวกเขาในวันกิยามะฮ์ และพระองค์จะเป็นผู้ทรงตอบแทนพวกเขาสำหรับการศรัทธาของพวกเขา แต่ฉันเห็นว่าพวกเจ้าคือหมู่ชนที่ไม่เข้าใจถึงแก่นแท้ของการเผยแพร่นี้ เมื่อพวกเจ้าร้องขอให้ขับไล่บรรดาผู้ศรัทธาที่อ่อนแอ"
  11,30,"โอ้หมู่ชนของฉันเอ๋ย ใครเล่าที่จะปกป้องฉันให้พ้นจากการลงโทษของอัลลอฮ์ หากฉันขับไล่บรรดาผู้ศรัทธาเหล่านั้นอย่างอธรรมโดยไม่มีความผิดใดๆ? พวกท่านไม่คิดบ้างหรือ? และพวกท่านไม่คิดแสวงหาสิ่งที่ดีกว่าและมีประโยชน์กว่าสำหรับพวกท่านกระนั้นหรือ?!"
  11,31,"และฉันไม่ได้กล่าวแก่พวกเจ้าว่า “โอ้หมู่ชนของฉัน ฉันมีคลังสมบัติของอัลลอฮ์ ซึ่งในนั้นมีริสกีของพระองค์อยู่ ฉันจะบริจาคมันให้แก่พวกเจ้า หากพวกเจ้าศรัทธา” และฉันก็ไม่ได้กล่าวแก่พวกเจ้าว่า “แท้จริงฉันรอบรู้สิ่งเร้นลับ” และฉันก็ไม่ได้กล่าวแก่พวกเจ้าว่า “แท้จริงฉันคือมลาอิกะฮ์” แต่ในความเป็นจริงแล้ว ฉันคือสามัญชนเหมือนพวกเจ้า และฉันก็ไม่ได้กล่าวถึงคนยากจนที่สายตาของพวกเจ้าดูถูกและเหยียดหยามพวกเขาว่า “อัลลอฮ์จะไม่ทรงชี้นำและชี้ทางที่ถูกต้องแก่พวกเขาอย่างแน่นอน” พระองค์ทรงรอบรู้ดียิ่งถึงเจตนาและสภาพของพวกเขา แท้จริงหากฉันกล่าวอ้างเช่นนั้น แน่นอนฉันเป็นคนหนึ่งในหมู่ผู้อธรรมที่คู่ควรแก่การลงโทษของอัลลอฮ์"
  11,32,"พวกเขากล่าวอย่างหยิ่งยโสว่า \"โอ้นูห์เอ๋ย แน่นอนท่านได้โต้เถียงเราและต่อต้านเรา แล้วท่านได้ทำการโต้เถียงและต่อต้านเรามากเกินไป ดังนั้น โปรดนำการลงโทษที่เจ้าสัญญากับเรามาเถิด หากท่านอยู่ในหมู่ผู้สัตย์จริงในสิ่งที่ท่านได้กล่าวอ้างไว้\""
  11,33,"นูห์ได้กล่าวแก่พวกเขาว่า \"ฉันไม่สามารถนำการลงโทษมายังพวกท่านได้ แต่อัลลอฮ์จะเป็นผู้ทรงนำมันมายังพวกท่าน หากพระองค์ทรงประสงค์ และพวกท่านจะไม่สามารถรอดพ้นไปจากการลงโทษของอัลลอฮ์หากพระองค์ต้องการลงโทษพวกท่าน\""
  11,34,"\"คำสั่งสอนและคำตักเตือนของฉันจะไม่เกิดประโยชน์แก่พวกท่าน ถ้าหากอัลลอฮ์ ทรงประสงค์จะให้พวกท่านหลงจากหนทางที่เที่ยงตรง และหากพระองค์ทรงทอดทิ้งพวกท่านไม่ให้พบกับทางนำเพราะความดื้อรั้นของพวกท่าน พระองค์คือพระผู้อภิบาลของพวกท่าน ผู้ซึ่งครอบครองการงานต่างๆของพวกท่าน ดังนั้นพระองค์จะทรงทำให้พวกท่านหลงผิด ถ้าหากพระองค์ทรงประสงค์ และยังพระองค์เท่านั้นที่พวกท่านจะถูกนำกลับไปในวันกิยามะฮ์ แล้วพระองค์จะทรงตอบแทนพวกท่านต่อการงานต่างๆของพวกท่าน\""
  11,35,"สาเหตุของการปฏิเสธศรัทธาของกลุ่มชนนูห์ คือพวกเขาอ้างว่านูห์ได้อุปโลกน์ศาสนาขึ้นมาเองแต่อ้างในนามของอัลลอฮ์ จงกล่าวแก่พวกเขาเถิด (โอ้ท่านเราะสูลเอ๋ย) \"ถ้าหากฉันได้อุปโลกน์มันขึ้นมา ฉันคนเดียวจะเป็นผู้รับโทษสำหรับบาปของฉัน และฉันไม่มีส่วนรับผิดชอบในความผิดจากการปฏิเสธของพวกท่าน และฉันเป็นผู้บริสุทธิ์จากมัน\""
  11,36,"และอัลลอฮ์ได้ทรงประทานโองการแก่นูห์ว่า \"แท้จริงแล้วจะไม่มีผู้ใดจากหมู่ชนของเจ้าศรัทธา (โอ้นูหฺเอ๋ย) นอกจากผู้ที่ได้ศรัทธามาก่อนหน้านี้เท่านั้น ดังนั้นจงอย่าเสียใจไปเลยโอ้นูหฺ อันเนื่องมาจากสิ่งที่พวกเขาได้กระทำลงไป ไม่ว่าจะเป็นการปฏิเสธและการดูถูกดูแคลนในช่วงระยะเวลาที่ยาวนาน\""
  11,37,"\"และเจ้าจงสร้างเรือขึ้นมาภายใต้สายตาของเราและการดูแลจากเรา และด้วยคำบัญชาของเราที่สอนเจ้าถึงวิธีการสร้างมัน และอย่าเรียกหาข้าเพื่อขอการผ่อนปรนแก่บรรดาผู้ที่อธรรมต่อตัวเองด้วยการปฏิเสธศรัทธา เพราะแท้จริงพวกเขาจะจมน้ำตายอย่างแน่นอน อันเนื่องมาจากน้ำท่วม เพื่อเป็นการลงโทษพวกเขาสำหรับการยืนกรานในการปฏิเสธศรัทธา\""