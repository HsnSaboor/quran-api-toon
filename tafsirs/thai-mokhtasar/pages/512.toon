tafsir[6]{c,v,t}:
  48,10,"แท้จริงบรรดาผู้ที่ให้สัตยาบันกับเจ้า โอ้ท่านเราะสูล ในการทำสัญญาที่จะสู้รบกับผู้ที่ตั้งภาคีชาวมักกะฮ์แท้จริงแล้วพวกเขาได้ให้สัตยาบันกับอัลลอฮ์ เพราะว่าพระองค์คือผู้ที่สั่งใช้ให้ทำการสู้รบและพระองค์ก็จะเป็นผู้ทรงตอบแทนพวกเขา พระหัตถ์ของอัลลอฮ์ทรงอยู่เหนือมือของพวกเขา พระองค์มองเห็นพวกเขาและไม่มีสิ่งใดที่จะปกปิดต่อพระองค์ได้ ฉะนั้นผู้ใดทำลายสัตยาบัน เสมือนกับว่าเขาทำลายตัวของเขาเอง ส่วนผู้ใดปฏิบัติตามสัญญาที่เขาได้มีไว้กับอัลลอฮ์โดยครบถ้วน พระองค์ก็จะทรงตอบแทนรางวัลอันใหญ่หลวงแก่เขานั้นก็คือสรวงสวรรค์"
  48,11,"โอ้ท่านเราะซูลเอ๋ย ชาวอาหรับชนบทที่อืดอาดอยู่ในเมืองจะกล่าวแก่เจ้าว่าทรัพย์สินของเราและครอบครัวของเราทำให้เรามีธุระยุ่งอยู่ พวกเราไม่อาจเดินทางไปยังมักกะฮฺกับเจ้าได้ ดังนั้นได้โปรดขออภัยให้แก่เราด้วย พวกเขากล่าวด้วยลิ้นของพวกเขาโดยที่หัวใจของพวกเขาว่างเปล่า จงกล่าวเถิด (มุฮัมมัด) ใครเล่าจะมีอำนาจอันใดที่จะป้องกันพวกเจ้าจากอัลลอฮฺหากพระองค์ทรงประสงค์ให้ความทุกข์แก่พวกเจ้า หรือพระองค์ทรงประสงค์จะให้ประโยชน์แก่พวกเจ้า แต่ว่าอัลลอฮฺทรงตระหนักยิ่งในสิ่งที่พวกเจ้ากระทำ ไม่มีความลับใด ๆ ทั้งสิ้นสำหรับพระองค์"
  48,12,"ไม่ไช่ความจริงแต่อย่างใด ที่พวกเขากล่าวขอโทษพวกเจ้าว่ามีธุระที่ต้องดูแลทรัพย์สิน เงินทอง และลูก ๆ ที่บ้าน และไม่อาจเดินทางไปยังมักกะฮ์กับพวกเจ้าได้ หากแต่พวกเขาคิดว่าท่านเราะสูลและบรรดาเศาะหาบะฮ์จะถูกฆ่าตายทั้งหมดและจะไม่กลับมายังมาดีนะฮ์อีก และในเรื่องนี้ชัยฏอนได้ทำให้เกิดความเพริศแพร้วในจิตใจของพวกเขา และพวกเขาก็ได้คิดร้ายต่อพระเจ้าของพวกเขาว่า แท้จริงแล้ว ไม่มีทางที่อัลลอฮ์จะช่วยเหลือท่านนบีและบรรดาสหายของเขา และพวกเขาเป็นหมู่ชนที่วิบัติอันด้วยการคิดไม่ดีต่ออัลลอฮ์และการไม่ทำตามเราะซูลของพระองค์"
  48,13,"และผู้ใดไม่ได้ศรัทธาต่ออัลลอฮฺและเราะซูลของพระองค์ แน่นอนเขาคือผู้ที่ปฏิเสธศรัทธา และแท้จริงเราได้เตรียมไฟที่ลุกโชติช่วงไว้ลงโทษผู้ปฏิเสธศรัทธาต่อพระองค์ในวันกียามะฮฺ"
  48,14,"และสำหรับอัลลอฮเพียงองค์เดียวเท่านั้นที่มีอำนาจเด็ดขาดทั้งชั้นฟ้าทั้งหลายและแผ่นดิน พระองค์จะทรงอภัยแก่ผู้ที่พระองค์ทรงประสงค์จากบ่าวของพระองค์ และจะทรงให้ได้เข้าสวรรค์ด้วยความพอพระทัยของพระองค์และจะทรงลงโทษผู้ที่พระองค์ทรงประสงค์ด้วยความยุติธรรมที่สุด และอัลลอฮฺนั้นเป็นผู้ทรงอภัยบาปของบ่าวของพระองค์ ผู้ทรงเมตตาเสมอ"
  48,15,"บรรดาผู้ที่พระเจ้าเอกองค์อัลลอฮ์ทิ้งไว้ข้างหลัง คือผู้ที่อืดอาดอยู่ในเมืองจะกล่าวว่า โอ้ผู้ศรัทธาเอ๋ย เมื่อพวกท่านออกเดินทางไปยังกองทรัพย์เชลยที่ค็อยบัร ซึ่งอัลลอฮได้สัญญาไว้กับพวกเจ้า หลังจากที่พวกเจ้าได้ทำสนธิสัญญาฮุดัยบียะฮ์แล้วนั้น เพื่อไปยึดเอาทรัพย์เชลย ก็จงปล่อยให้พวกเราออกติดตามพวกท่านไปด้วยเถอะ พวกเขาประสงค์ที่จะเปลี่ยนคำกล่าวสัญญาของอัลลอฮฺที่ได้สัญญาไว้กับผู้ที่ศรัทธาหลังจากที่ได้ทำสนธิสัญญาฮุดัยบียะฮ์แล้ว เพื่อมอบทรัพย์เชลยให้ จงกล่าวเถิด โอ้ท่านเราะซูล พวกท่านจะติดตามพวกเราไปไม่ได้เป็นอันขาด เพราะอัลลอฮฺได้ตรัสไว้ก่อนแล้ว แต่เพราะความอิจฉาของพวกเจ้าที่มีต่อเรา และมันก็ไม่ใช่ของเรื่องบรรดาผู้ที่พระเจ้าเอกองค์อัลลอฮ์ทิ้งไว้ข้างหลัง หรือผู้ที่อืดอาดอยู่ในเมืองแต่อย่างใดซึ่งพวกเขาไม่เข้าใจในคำสั่งของอัลลอฮเว้นแต่เพียงนิดเดียว พวกเขาจึงตกอยู่ในหมู่ผู้เนรคุณต่อพระเจ้า"