tafsir[17]{c,v,t}:
  103,1,"อัลลอฮ์ ซุบหานะฮูวะตะอาลา ได้ทรงสาบานด้วยเวลาอัลอัศร์"
  103,2,"แท้จริงแล้วมนุษย์นั้นอยู่ในการขาดตกบกพร่องและหายนะ"
  103,3,"นอกจากบรรดาผู้ที่ศรัทธาต่ออัลลอฮ์และบรรดาเราะซูลของพระองค์ ปฏิบัติการงานที่ดีทั้งหลาย ตักเตือนซึ่งกันและกันด้วยสัจธรรม และให้มีความอดทนในสิ่งที่เป็นสัจธรรม ดังนั้นบรรดาผู้ที่มีคุณลักษณะเช่นนี้คือบรรดาผู้ที่รอดพ้นในชีวิตของพวกเขาทั้งในโลกนี้และในปรโลก"
  104,1,"ผลร้ายและการลงโทษอันรุนแรงจงประสบแด่ผู้ที่มากด้วยการนินทาและการใส่ร้ายผู้อื่น"
  104,2,"ซึ่งเขานั้นมีความปรารถนาเพียงแค่การสะสมทรัพย์สมบัติและการนับมัน โดยไม่ปรารถนาสิ่งอื่นอีก"
  104,3,"โดยเขาคิดว่าทรัพย์สมบัติของเขาที่เขาได้สะสมมานั้นมันจะช่วยทำให้เขารอดพ้นจากความตายได้ แล้วเขาก็จะได้ใช้ชีวิตอยู่ในโลกนี้อย่างนิรันดร์"
  104,4,"มันมิได้เป็นดั่งที่คนโง่เขลาคนนี้คาดคิดเอาไว้เลย แน่นอนเขาจะถูกโยนลงไปในนรกญะฮันนัมที่เคาะตีและทำลายทุกสิ่งที่ถูกโยนลงไปอยู่ในนั้น เพราะความรุนแรงของโทษทันของมัน"
  104,5,"โอ้เราะซูลเอ๋ย และอะไรเล่าที่ทำให้เจ้าได้รู้ว่าไฟนรกนี้ที่ทำให้ทุก ๆ สิ่งที่ถูกโยนลงไปอยู่ในนั้นแตกหักคืออะไร?!"
  104,6,"มันคือไฟของอัลลอฮ์อันลุกโชน"
  104,7,"ซึ่งมันจะลุกไหม้ร่างกายของมนุษย์ทะลุเข้าไปสู่หัวใจของพวกเขา"
  104,8,"แท้จริงมันคลุมปิดอยู่หนือบรรดาผู้ที่ถูกทรมานอยู่ในนั้น"
  104,9,"ด้วยเสาอันสูงชะลูด กระทั่งพวกเขาไม่สามารถออกจากมันได้"
  105,1,"โอ้เราะซูลเอ๋ย เจ้ารู้หรือไม่ ว่าพระเจ้าของเจ้านั้นได้ทรงทำอย่างไรกับอับเราะฮะฮ์และพรรคพวกของเขาที่เป็นกองทัพช้างในขณะที่พวกเขาต้องการที่จะทำลายอัลกะอ์บะฮ์"
  105,2,"แน่นอน อัลลอฮ์ได้ทรงทำให้แผนการอันชั่วร้ายของพวกเขาที่จะทำลายกะอ์บะฮ์นั้นสูญสิ้น จนทำให้พวกเขาไม่ประสบผลสำเร็จในสิ่งที่พวกเขาได้คาดหวังเอาไว้ที่จะทำให้ผู้คนไม่หันไปทางอัลกะอฺบะฮ์ และพวกเขาไม่ได้รับสิ่งใดจากมันเลย"
  105,3,"และพระองค์ได้ส่งนกไปยังพวกเขา ซึ่งมันได้มายังพวกเขาเป็นฝูง ๆ"
  105,4,"มันได้ขว้างพวกเขาด้วยหินที่มาจากดินแข็ง(ที่ถูกเผาด้วยไฟนรก)"
  105,5,"แล้วพระองค์ก็ได้ทรงทำให้พวกเขาเป็นดั่งเช่นใบไม้ที่ถูกปลูกไว้ ที่มีสัตว์มากัดกินและเหยียบย่ำมัน"