tafsir[9]{c,v,t}:
  34,23,"การชะฟาอะฮ์ จะไม่เกิดประโยชน์อันใด ณ ที่พระองค์ นอกจากผู้ที่พระองค์ทรงอนุญาตแก่เขา และอัลลอฮ์จะไม่ทรงอนุญาตให้ทำการชะฟาอะฮ์ยกเว้นแด่ผู้ที่ได้รับความพึงพอใจ เนื่องด้วยความยิ่งใหญ่ของพระองค์ และจากความยิ่งใหญ่ของพระองค์นั้น คือเมื่อพระองค์ทรงตรัสในชั้นฟ้า บรรดามลาอีกะฮ์ก็จะกระพือปีกเพื่อยอมจำนนต่อสิ่งที่พระองค์ตรัส จนกระทั่งเมื่อความกลัวหายไปจากใจของพวกเขา บรรดามลาอิกะฮ์ก็ได้ถามญิบรีลว่า \"พระเจ้าของพวกท่านได้ตรัสอะไรบ้าง? ญิบรีลตอบว่า \"พระองค์ทรงตรัสความจริง\" พระองค์ทรงเป็นผู้ทรงสูงส่งด้วยกับตัวพระองค์เองและอำนาจของพระองค์ ผู้ทรงยิ่งใหญ่เหนือทุกสิ่ง"
  34,24,"จงกล่าวเถิด -โอ้ท่านเราะสูลเอ๋ย- แก่บรรดาผู้ที่ตั้งภาคีว่า ใครเป็นผู้ที่ประทานปัจจัยยังชีพแก่พวกท่านจากชั้นฟ้าทั้งหลายด้วยการทำให้ฝนตกลงมา และแผ่นดินด้วยการทำให้พืชผักและผลไม้ต่าง ๆ ได้งอกเงยขึ้นมา? จงกล่าวเถิดว่า \"อัลลอฮ์คือผู้ที่ให้ปัจจัยแก่พวกเจ้าจากสิ่งเหล่านั้น\" และแท้จริงไม่เราก็พวกท่านแน่นอน โอ้ผู้ที่ตั้งภาคี (มุชรีกีน) ที่อยู่บนแนวทางที่ถูกต้องหรืออยู่ในการหลงผิดอย่างชัดแจ้งในเส้นทางนั้น และหนึ่งในเราไม่ได้อยู่ในที่ตรงนั้นแน่นอน และไม่ต้องสงสัยเลยว่า แท้จริงบรรดาผู้ที่ได้รับทางนำพวกเขาคือบรรดาผู้ศรัทธาและบรรดาผู้ที่หลงผิดนั้นคือพวกที่ตั้งภาคี(มุชรีกีน)"
  34,25,"จงกล่าวแก่พวกเขาเถิด -โอ้ท่านเราะสูลว่า- พวกเจ้าจะไม่ถูกถามในวันกียามะฮ์เกี่ยวกับบาปของพวกเราที่ได้กระทำไป และพวกเราก็จะไม่ถูกถามเกี่ยวกับสิ่งที่พวกท่านได้กระทำเช่นกัน"
  34,26,"จงกล่าวเถิดแก่พวกเขาเถิด -โอ้ มุฮัมมัด- อัลลอฮ์จะทรงนำพวกเราทั้งสองฝ่ายมารวมตัวกันในวันกิยามะฮ์ แล้วจะตัดสินระหว่างพวกเราและพวกเจ้าด้วยความยุติธรรม ดังนั้นความชัดเจนก็เป็นที่ปรากฎว่าฝ่ายใดเป็นฝ่ายถูกและฝ่ายใดเป็นฝ่ายผิด และอัลลอฮ์เป็นผู้ทรงตัดสินที่มีความยุติธรรมที่สุดผู้ทรงรอบรู้ในสิ่งที่พระองค์ทรงตัดสิน"
  34,27,"จงกล่าวแก่พวกเขาเถิด โอ้ท่านเราะซูล ว่า พวกท่านจงแสดงให้ฉันเห็นสิ่งที่พวกท่านได้นำไปตั้งเป็นภาคีร่วมกับอัลลอฮ์ ที่พวกท่านตั้งภาคีร่วมกับพระองค์ในการเคารพอิบาอะฮ์ ไม่เลย มันไม่ได้เป็นอย่างที่พวกเจ้าคิดว่าสำหรับอัลลอฮ์มีภาคี แต่พระองค์คืออัลลอฮ์ ผู้ทรงมีอำนาจซึ่งไม่มีใครจะเหนือพระองค์ได้ ผู้ทรงปรีชาญาณในการสร้าง ในการกำหนดและการจัดการของพระองค์"
  34,28,"และเราไม่ได้ส่งเจ้ามาเพื่ออื่นใด -โอ้ท่านเราะสูลเอ๋ย- เว้นแต่เพื่อมวลมนุษย์ทั้งหลาย เป็นผู้แจ้งข่าวดีแก่บรรดาผู้ที่มีความยำเกรงด้วยสวรรค์แก่พวกเขา และเป็นผู้ตักเตือนให้หวาดกลัวแก่บรรดาผู้ที่ปฏิเสธศรัทธาและผู้ที่กระทำผิดจากไฟนรก แต่ส่วนมากของมนุษย์นั้นไม่รู้ถึงสิ่งนี้ ถ้าพวกเขารู้ พวกเขาจะไม่ปฏิเสธเจ้าอย่างแน่นอน"
  34,29,"และบรรดาที่ตั้งภาคี (มุชรีกีน) ได้กล่าวเพื่อขอให้การลงโทษที่พวกเขาถูกทำให้กลัวนั้นได้มาเร็วๆ โดยพวกเขากล่าวว่า \"เมื่อไรสัญญาแห่งการลงโทษนี้จะมาถึง หากพวกเจ้าเป็นผู้สัตย์จริงในสิ่งที่พวกเจ้าได้เรียกร้องว่ามันคือความจริง?"
  34,30,"จงกล่าวเถิด -โอ้ท่านเราะสูล- แก่บรรดาผู้ที่รีบเร่งในบทลงโทษ \"สำหรับพวกเจ้านั้นมีวันที่ถูกกำหนดแล้ว พวกเจ้าจะไม่ล่าช้าแม้ชั่วขณะหนึ่งและจะไม่เร็วก่อนเวลาที่กำหนดแม้ชั่วขณะหนึ่งเช่นกัน และวันนั้นคือวันกียามะฮ์นั้นเอง"
  34,31,"และบรรดาผู้ปฏิเสธศรัทธาต่ออัลลอฮ์กล่าวว่า \"เราจะไม่ศรัทธาต่ออัลกุรอ่านนี้ ที่มูฮัมมัดอ้างว่ามันถูกประทานลงมาแก่เขา และเราจะไม่ศรัทธาต่อบรรดาคัมภีร์ที่ถูกประทานลงมาจากฟากฟ้าก่อนหน้านี้ และหากเจ้า โอ้ท่านเราะสูล ได้เห็นเมื่อบรรดาผู้ที่อธรรมจะถูกจับให้ยืนต่อหน้าพระเจ้าของพวกเขาในวันกียามะฮ์เพื่อสอบสวน พวกเขาก็จะซัดคำพูดระหว่างพวกเขากันไปมา พวกเขาจะตำหนิและโทษกันและกัน ผู้ที่ตามซึ่งเป็นผู้ที่อ่อนแอกล่าวแก่เจ้านำของพวกเขาที่ทำให้พวกเขาอ่อนแอในโลกดุนยานี้ว่า หากพวกท่านไม่ทำให้พวกเรานั้นหลงผิดแน่นอนเราเป็นผู้ศรัทธาต่ออัลลอฮ์และต่อเราะสูลของพระองค์"