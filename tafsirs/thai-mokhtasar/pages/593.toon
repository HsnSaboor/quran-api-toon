tafsir[23]{c,v,t}:
  89,1,"อัลลอฮ์ ซุบหานะฮูวะตะอาลา ได้ทรงสาบานด้วยยามรุ่งอรุณ"
  89,2,"และได้ทรงสาบานด้วยค่ำคืนสิบวันแรกของเดือนซุลหิจญะฮ์"
  89,3,"และได้ทรงสาบานด้วยสิ่งที่เป็นคู่ และสิ่งที่เป็นคี่"
  89,4,"และได้ทรงสาบานด้วยเวลากลางคืนเมื่อมันได้หมุนเวียนมาถึง ยังคงอยู่ และจากไป และคำตอบของการสาบานทั้งหลายนี้คือ : แท้จริงการงานทั้งหลายของพวกเจ้าจะถูกตอบแทนอย่างแน่นอน"
  89,5,"ในสิ่งที่ได้กล่าวมานั้นเป็นการสาบานที่ทำให้ผู้ที่มีสติปัญญาพอใจมิใช่หรือ?!"
  89,6,"โอ้เราะซูลเอ๋ย เจ้าไม่เห็นดอกหรือ ว่าพระเจ้าของเจ้าได้กระทำต่อพวกอ๊าดกลุ่มชนของฮูดในตอนที่พวกเขาได้ปฏิเสธศรัทธาต่อเราะซูลของพระองค์นั้นอย่างไร"
  89,7,"เผ่าพันธุ์อ๊าดที่มีต้นกำเนิดมาจากปู่ทวดของพวกเขาชื่ออิร็อมนั้น พวกมีเสาหินสูงตระหง่าน"
  89,8,"ซึ่งอัลลอฮ์มิได้ทรงสร้างเหมือนกับมันมาก่อนตามหัวเมืองต่าง ๆ"
  89,9,"และเจ้าไม่ได้เห็นดอกหรือ ว่าพระเจ้าของเจ้าได้กระทำต่อพวกษะมูดกลุ่มชนของศอลิห์ที่พวกเขาได้สกัดหินตามหุบเขา และได้สร้างมันให้เป็นบ้านที่พักอาศัยนั้นอย่างไร"
  89,10,"เจ้าไม่ได้เห็นดอกหรือ ว่าพระเจ้าของเจ้าได้กระทำต่อฟิรเอาน์ผู้ที่มีหมุดตรึงเสาเต็นท์ไว้สำหรับใช้ทรมานมนุษย์นั้นอย่างไร?"
  89,11,"พวกเขาเหล่านั้นได้ละเมิดขอบเขตในการกดขี่ข่มเหงและอธรรม ทุกคนได้ละเมิดขอบเขตในหัวเมืองของเขา"
  89,12,"แล้วพวกเขาได้ก่อความเสียหายอย่างมากมายในหัวเมืองเหล่านั้น เนื่องด้วยการปฏิเสธศรัทธาและการฝ่าฝืนต่าง ๆ ที่พวกเขาได้แพร่กระจายมันไป"
  89,13,"ดังนั้นอัลลอฮ์ได้ทรงทำให้พวกเขาลิ้มรสการลงโทษของพระองค์อันรุนแรง และถอนรากถอนโคนทำลายพวกเขาออกจากแผ่นดิน"
  89,14,"โอ้เราะซูลเอ๋ย แท้จริงพระเจ้าของเจ้านั้น ทรงสอดส่องบการงานทั้งหลายของมนุษย์และควบคุมดูแลมันอยู่ เพื่อที่จะตอบแทนคนดีด้วยสวรรค์ และตอบแทนคนชั่วด้วยนรก"
  89,15,"ส่วนมนุษย์นั้น โดยธรรมชาติแล้ว เมื่อพระเจ้าของเขาทรงทดสอบเขา ทรงให้เกียรติเขา และทรงโปรดปรานเขาด้วยเงินทอง ลูกหลาน และตำแหน่งฐานะ เขาก็จะคิดว่าสิ่งนั้นมาจากเกียรติของเขาที่มี ณ อัลลอฮ์ เลยเขากล่าวว่า : พระเจ้าของฉันทรงยกย่องให้เกียรติฉัน เพราะฉันสมควรได้รับเกียรติจากพระองค์"
  89,16,"แต่ครั้นเมื่อพระองค์ทรงทดสอบเขา และทรงให้เขามีปัจจัยยังชีพที่คับแคบ เขาก็จะคิดว่าสิ่งนั้นมาจากความอัปยศของเขาที่มีต่อหน้าพระเจ้าของเขา เลยเขากล่าวว่า : พระเจ้าของฉันทรงเหยียดหยามฉัน"
  89,17,"เปล่าเลย มันมิใช่ดั่งที่มนุษย์นี้ได้คาดคิดเอาไว้ว่า การได้รับความโปรดปรานนั้นเป็นหลักฐานที่บ่งบอกถึงความพึงพอใจของอัลลอฮ์ที่มีต่อบ่าวของพระองค์ และการได้รับการลงโทษนั้นเป็นหลักฐานที่บ่งบอกถึงความต่ำต้อยของบ่าว ณ พระเจ้าของเขา แต่ความเป็นจริงแล้วพวกเจ้านั้นมิได้ให้เกียรติเด็กกำพร้าด้วยปัจจัยยังชีพที่อัลลอฮ์ได้ทรงประทานให้แก่พวกเจ้าต่างหาก"
  89,18,"และพวกเจ้ามิได้ส่งเสริมซึ่งกันและกันในการให้อาหารแก่คนยากจนขัดสนที่ไม่มีอาหารการกิน"
  89,19,"และพวกเจ้ากินเอาสิทธิของบรรดาผู้อ่อนแอจากบรรดาผู้หญิงและบรรดาเด็กกำพร้าอย่างมากมาย โดยไม่คำนึงถึงความชอบธรรมของมัน"
  89,20,"และพวกเจ้ารักสมบัติกันอย่างมากมาย เลยพวกเจ้าจึงตระหนี่ในการบริจาคมันไปในหนทางของอัลลอฮ์ เพราะหวงแหนมันอย่างมาก"
  89,21,"ไม่สมควรอย่างยิ่งที่สิ่งนั้นจะเป็นการกระทำของพวกเจ้า และพวกเจ้าก็จงระลึกเถิด ครั้นเมื่อแผ่นดินถูกทำให้เคลื่อนไหวอย่างรุนแรงและสั่นสะเทือน"
  89,22,"โอ้เราะซูลเอ๋ย และพระเจ้าของเจ้าก็เสด็จมา เพื่อทำการพิพากษาระหว่างปวงบ่าวของพระองค์ และบรรดามลาอิกะฮ์ก็มาด้วยเป็นแถว ๆ"
  89,23,"และในวันนั้นนรกญะฮันนัมจะถูกนำมาให้ปรากฏ ซึ่งมันจะมีเจ็ดหมื่นบังเหียน ทุก ๆ บังเหียนจะมีมะลาอิกะฮ์เจ็ดหมื่นท่านคอยลากดึงมัน ในวันนั้นมนุษย์จะรำลึกถึงสิ่งที่เขาได้ละเลยในการจงรักภักดีต่ออัลลอฮ์ แต่การรำลึกนั้นจะให้ประโยชน์แก่เขาในวันนั้นได้อย่างไร เพราะวันนั้นเป็นวันแห่งการตอบแทนไม่ใช่วันแห่งการปฏิบัติ?!"