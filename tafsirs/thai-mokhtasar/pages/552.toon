tafsir[9]{c,v,t}:
  61,6,"โอ้เราะสูลเอ๋ย จงรำลึก เมื่ออีซา อิบนฺ มัรยัม ได้กล่าวว่า โอ้วงศ์วานอิสรออีลเอ๋ย แท้จริงฉันเป็นเราะซูลของอัลลอฮฺถูกส่งมายังพวกท่านเป็นผู้ยืนยันสิ่งที่มีอยู่ในเตารอต ก่อนหน้าฉันและฉันไม่ใช่คนแรกในบรรดาเราะซูล และเป็นผู้แจ้งข่าวดีถึงเราะสูลคนหนึ่ง ผู้จะมาภายหลังฉัน ชื่อของเขาคือ อะหมัด ครั้นเมื่ออีซาได้มายังพวกเขาพร้อมด้วยหลักฐานที่บ่งบอกถึงความสัจธรรมของเขา พวกเขากล่าวว่า นี่คือมายากลแท้ ๆ แล้วเราจะไม่ปฏิบัติตามเขา"
  61,7,"และจะไม่มีผู้ใดที่จะอธรรมยิ่งกว่าผู้กล่าวเท็จต่ออัลลอฮฺ โดยการทำรูปปั้นสำหรับเขา พวกเขาเคารพสักการะพวกมันอื่นจากพระองค์ ขณะที่เขาถูกเชิญชวนสู่อิสลามศาสนาแห่งเตาฮีดที่บริสุทธิ์เพื่ออัลลอฮฺ และอัลลอฮฺนั้นจะไม่ชี้แนะทางที่ถูกต้องแก่หมู่ชนผู้อธรรมต่อตัวของพวกเขาเองด้วยการตั้งภาคีและกระทำบาป ไปสู่ความถูกต้องและความเที่ยงตรง"
  61,8,"บรรดาผู้ปฏิเสธเหล่านั้นพวกเขาปรารถนาที่จะดับรัศมีของอัลลอฮฺด้วยคำพูดที่สร้างความเสียหาย และการบิดเบือนความจริง แต่อัลลอฮฺเป็นผู้ทำให้รัศมีของพระองค์สมบูรณ์บนความเกลียงชังของพวกเขาด้วยการประจักษ์แจ้งศาสนาของพระองค์ในทิศตะวันออกและทิศตะวันตกและเพื่อรักษาพระวจนะของพระองค์"
  61,9,"อัลลอฮฺคือผู้ทรงส่งเราะซูลของพระองค์ มูฮัมมัดศ็อลลัลลอฮฺอะลัยฮิวะสัลลัม ด้วยศาสนาอิสลาม ศาสนาแห่งฮิดายะฮฺ(ทางแนะนำ)และคำแนะนำสำหรับความดี และศาสนาแห่งความรู้ที่มีประโยชน์และการงานที่ดี เพื่อให้ศาสนาของพระองค์นั้นประจักษ์แจ้งเหนือศาสนาอื่นทั้งมวลบนความอัปยศอดสูของบรรดามุชริกีนที่เกลียดที่ให้เขามีที่อยู่บนพื้นดิน"
  61,10,"โอ้บรรดาผู้ศรัทธาต่ออัลลอฮฺ และปฏิบัติตามสิ่งที่พระองค์ทรงบัญญัติแก่พวกเขาไว้เอ๋ย ข้าจะชี้แนะและแนะนำแนวทางแก่พวกเจ้าไหมเล่า ถึงการค้าที่ได้กำไรที่จะช่วยพวกเจ้าให้พ้นจากการลงโทษอันเจ็บปวด"
  61,11,"การค้าที่ได้กำไรนี้คือพวกเจ้าต้องศรัทธาต่ออัลลอฮฺและเราะซูลของพระองค์ และต่อสู้ดิ้นรนในทางของอัลลอฮฺ สุบหานาฮุ ด้วยการใช้จ่ายทรัพย์สินของพวกเจ้าและสละชีวิตของพวกเจ้าเพื่อแสวงหาความพอพระทัยของพระองค์ การงานที่กล่าวมานั้นเป็นการดียิ่งสำหรับพวกเจ้าหากพวกเจ้ารู้ และจงรีบไปยังมัน"
  61,12,"และกำไรจากการค้านี้คือพระองค์จะทรงอภัยโทษให้แก่พวกเจ้า ซึ่งการทำบาปของพวกเจ้า และจะทรงให้พวกเจ้าเข้าในสวนสวรรค์หลากหลาย มีลำน้ำหลายสายไหลผ่าน ณ เบื้องล่างของปราสาทและต้นไม้ต่างๆ และจะทรงให้พวกเจ้าเข้าในที่พำนักอันบรมสุขในสวนสวรรค์หลากหลาย พำนักอยู่ในนั้นไม่ย้ายไปที่ไหน ผลตอบแทนที่กล่าวมานั้นคือชัยชนะอันใหญ่หลวงที่ไม่อาจเทียบกับชัยชนะใดๆ"
  61,13,"และหนึ่งในผลกำไรจากการค้านี้ เป็นสิ่งอื่นๆที่พวกเจ้าชอบมันคือการได้รับผลตอบแทนอย่างเร่งด่วนในดุนยา การทีอัลลอฮฺช่วยเหลือพวกเจ้าจากศัตรูของพวกเจ้าและการพิชิตอันใกล้นี้ที่จะพิชิตให้กับพวกท่านคือการพิชิตมักกะฮฺและอื่นๆ โอ้เราะสูลเอ๋ย จงบอกแก่บรรดาผู้ศรัทธาในสิ่งที่ทำให้เขามีความสุขจากการช่วยเหลือใจดุนยาและชัยชนะด้วยสวนสวรรค์ในอาคิเราะฮฺเถิด"
  61,14,"โอ้บรรดาผู้ศรัทธาต่ออัลลอฮฺและปฏิบัติตามสิ่งที่พระองค์ทรงบัญญัติไว้แก่พวกเขาเอ๋ย จงเป็นผู้ช่วยเหลือในทางของอัลลอฮฺ ด้วยการช่วยเหลือของพวกเจ้าต่อศาสนาของพระองค์ ที่เราะซูลของพวกเจ้าได้พามันมา เช่นเดียวกับบรรดาสาวกเมื่ออีซา อะลัยฮิสะลามได้กล่าวแก่พวกเขาว่า ผู้ใดจะเป็นผู้ช่วยเหลือฉันไปยังอัลลอฮฺบ้าง บรรดาสาวกได้ตอบอีซาทันทีว่า พวกเราเป็นผู้ช่วยเหลือในทางของอัลลอฮฺ ดังนั้น กลุ่มหนึ่งจากวงศ์วานของอิสรออีลได้ศรัทธาต่ออีชา อะลัยฮฺสะลาม และอีกกลุ่มหนึ่งได้ปฏิเสธศรัทธา แต่เราได้ช่วยเสริมกำลังแก่บรรดาผู้ศรัทธาต่ออีซาให้เหนือกว่าผู้ที่ปฏิเสธอีซา แล้วพวกเขาก็กลายเป็นผู้มีชัยชนะต่อพวกเขา"