tafsir[10]{c,v,t}:
  32,21,"และแน่นอน เราจะให้บรรดาผู้ปฏิเสธที่ผินหลังออกจากการเชื่อฟังพระผู้อภิบาลของพวกเขาได้ลิ้มรสแห่งการทดสอบและความทุกข์ยากในโลกนี้ ก่อนการลงโทษอันยิ่งใหญ่ที่ถูกเตรียมไว้ให้แก่พวกเขาในวันปรโลกหากพวกเขาไม่สำนึกผิดกลับเนื้อกลับตัว ทั้งนี้เผื่อว่าพวกเขาจะหันกลับไปสู่การเชื่อฟังต่อพระผู้อภิบาลของเขา"
  32,22,"และไม่มีผู้ใดที่จะอธรรมยิ่งไปกว่าผู้ถูกเตือนให้รำลึกถึงโองการทั้งหลายของอัลลอฮ์ แล้วเขาก็ไม่เชื่อฟังและผินหลังให้กับโองการเหล่านั้นอย่างไม่สนใจใดๆ เลย แท้จริงเราเป็นผู้จองเวรบรรดาผู้กระทำผิดด้วยการปฏิเสธศรัทธาและฝ่าฝืนโดยการผินหลังให้กับอายาตทั้งหลายของอัลลอฮ์"
  32,23,"และโดยแน่นอน เราได้ให้คัมภีร์อัตเตารอตแก่มูซา ดังนั้นเจ้า โอ้เราะสูลเอ๋ย อย่าอยู่ในการสงสัยต่อการที่เจ้าได้พบกับมูซาในค่ำคืนที่มีการอิสรออ์และเมี้ยะรอจญ์ และเราได้ทำให้คัมภีร์ที่ถูกประทานลงมายังมูซาเป็นแนวทางที่ถูกต้องแก่วงศ์วานของอิสรออีลจากการหลงผิด"
  32,24,"และเราได้คัดเลือกจากวงศ์วานของอิสรออีลให้มีบรรดาผู้นำ เพื่อให้ผู้คนได้ปฏิบัติตามพวกเขาในเรื่องสัจธรรมและชี้นำไปสู่สัจธรรม เมื่อพวกเขาอดทนในการเชื่อฟังคำสั่งของพระองค์ และหลีกเลี่ยงข้อห้ามของพระองค์ และอดทนเมื่อได้รับการทดสอบในเส้นทางแห่งการเผยแพร่ศาสนา และพวกเขาเชื่อมั่นอย่างหนักแน่นต่อโองการทั้งหลายของอัลลอฮ์ที่ถูกประทานลงมาแก่บรรดาเราะซูลของพระองค์"
  32,25,"แท้จริงพระผู้อภิบาลของเจ้า -โอ้ท่านเราะสูลเอ๋ย- พระองค์คือผู้ทรงตัดสินระหว่างพวกเขาในวันกิยามะฮ์ในสิ่งที่พวกเขาขัดแย้งกันในโลกนี้ จะทรงชี้แจงว่าคนไหนถูกและคนไหนผิดและพระองค์จะทรงตอบแทนทุกคนตามสิ่งที่สมควรได้รับ"
  32,26,"พวกเขาตาบอดกระนั้นหรือ จึงไม่เห็นว่าเราได้ทำลายล้างกี่ประชาชาติมาแล้วก่อนหน้าพวกเขา? และนี่พวกเขาก็กำลังใช้ชีวิตในพื้นที่ที่คนเหล่านั้นเคยอาศัยมาก่อน ก่อนที่พวกเขาจะถูกทำลาย แต่ผู้ปฏิเสธศรัทธาจากกลุ่มชนของเจ้าไม่ได้รับรู้จากสภาพของพวกเขา อันที่จริง ในเหตุการณ์ความพินาศที่เกิดขึ้นกับชนชาติก่อน ๆ อันเนื่องจากการปฏิเสธของพวกเขาและการเนรคุณของพวกเขา มีบทเรียนที่เป็นข้อพิสูจน์ถึงความสัจจริงของบรรดาเราะสูลที่มาหาพวกเขาจากอัลลอฮ์ บรรดาผู้ปฏิเสธโองการของอัลลอฮ์ไม่ได้ยินบ้างเลยหรือ?!ด้วยการฟังอย่างมีสติและรับเป็นบทเรียน"
  32,27,"บรรดาพวกปฏิเสธศรัทธาต่อการฟื้นคืนชีพไม่เห็นหรอกหรือว่า เราได้ส่งน้ำฝนลงมาสู่แผ่นดินที่แห้งแล้ง แผ่นดินที่ไม่มีพืชผลเลย แล้วด้วยน้ำฝนนั้น เราได้ให้พืชผลงอกเงยออกมา เพื่ออูฐ วัว แพะของพวกเขาและตัวของพวกเขาเองจะได้กินจากมัน แล้วพวกเขายังไม่รู้อีกหรือว่าผู้ที่ทำให้แผ่นดินที่แห้งแล้ง งอกงามขึ้นมาอีกครั้ง สามารถให้ชีวิตแก่ผู้ที่ตายแล้วฟื้นขึ้นมาได้"
  32,28,"และบรรดาผู้ปฏิเสธศรัทธาต่อการฟื้นคืนชีพ เป็นผู้ขอให้มีการลงโทษอย่างรีบเร่งโดยกล่าวว่า “เมื่อใดเล่าการตัดสินนี้ ที่พวกเจ้าอ้างว่ามันจะตัดสินระหว่างพวกเรากับพวกเจ้าในวันกิยามะฮ์นั้นจะเกิดขึ้น แล้วบั้นปลายของพวกเราคือไฟนรก และบั้นปลายของพวกเจ้าคือสวรรค์?!"
  32,29,"จงกล่าวเถิด -โอ้ท่านเราะซูลเอ๋ย- ว่าสัญญานี้คือวันกิยามะฮ์ ซึ่งมันคือวันแห่งการตัดสินระหว่างปวงบ่าว ขณะที่การศรัทธาของบรรดาผู้ปฏิเสธศรัทธาต่ออัลลอฮ์ในโลกนี้จะไม่อำนวยประโยชน์แก่พวกเขาเลยหลังจากที่วันกิยามะฮ์ได้เกิดขึ้นแล้ว และพวกเขาก็จะไม่ถูกให้ยืดเวลาออกไป เพื่อให้พวกเขาสำนึกผิดกลับเนื้อกลับตัวต่อพระเจ้าของพวกเขาและหันหน้าเข้าหาพระองค์"
  32,30,"ดังนั้น -โอ้ท่านเราะสูลเอ๋ย- จงผินหลังออกห่างจากพวกเขาเสียเถิด หลังจากที่พวกเขานั้นยังคงอยู่ในการหลงผิดของพวกเขา และจงรอดูสิ่งที่จะเกิดขึ้นกับพวกเขา แท้จริงพวกเขาเป็นผู้ที่ำลังรอคอยการลงโทษที่พวกเขาถูกสัญญาไว้"