tafsir[26]{c,v,t}:
  56,51,"แล้วรวมทั้งพวกเจ้าอีกด้วย โอ้บรรดาผู้ปฏิเสธการฟื้นคืนชีพ ผู้หลงผิดไปจากหนทางที่เที่ยงตรง ในวันกิยามะอ์พวกเจ้าจะได้กินผลไม้จากต้นซักกูม ซึ่งเป็นผลไม้ที่น่าเกลียดที่สุด"
  56,52,"56:51"
  56,53,"แล้วพวกเจ้าจะใส่ผลไม้รสขมดังกล่าวนั้นเข้าไปเต็มท้องของพวกเจ้าที่ว่างเปล่า"
  56,54,"หลังจากนั้นพวกเจ้าก็จะดื่มน้ำที่ร้อนระอุตามลงไป"
  56,55,"และพวกเจ้าจะดื่มน้ำนั้นอย่างหนักมากเหมือนกับการดื่มของอูฐเพราะความกระหาย"
  56,56,"สิ่งที่กล่าวมาทั้งหมดนั้น ทั้งอาหารที่มีรสขมและน้ำที่ร้อนจัดคือที่รับรองของพวกเขาในวันแห่งการตอบแทน"
  56,57,"โอ้บรรดาผู้ปฏิเสธศรัทธา เราได้สร้างพวกเจ้าขึ้นมาหลังจากที่พวกเจ้าไม่เคยมีมาก่อน แล้วทำไมพวกเจ้าจึงไม่เชื่อว่าเราจะให้พวกเจ้าฟื้นคืนชีพมีชีวิตอีกครั้งหลังจากการตายของพวกเจ้า?!"
  56,58,"พวกเจ้า(โอ้มนุษย์ทั้งหลายเอ๋ย)มิได้พิจารณาถึงน้ำอสุจิที่พวกเจ้าได้หลั่งเข้าไปในมดลูกของภรรยาของพวกเจ้าหรอกหรือ?!"
  56,59,"พวกเจ้าสร้างอสุจินั้นขึ้นมา หรือว่าเราเป็นผู้สร้างมัน?!"
  56,60,"เราได้กำหนดความตายในหมู่พวกเจ้า ดังนั้นสำหรับพวกเจ้าทุกคนนั้นจะมีกำหนดแห่งความตายที่แน่นอน มันจะไม่มาก่อนกำหนดและจะไม่ล่าช้าเกินกำหนด และไม่มีคำว่า ทำไม่ได้ สำหรับเรา(อ่อนแอ)"
  56,61,"(ไม่มีคำว่าทำไม่ได้สำหรับเรา)ในการที่เราจะเปลี่ยนรูปร่างของพวกเจ้าที่มีอยู่ที่พวกเจ้ารู้ดี และบังเกิดพวกเจ้าขึ้นมาในอีกรูปร่างหนึ่งที่พวกเจ้าไม่รู้"
  56,62,"และแน่นอน พวกเจ้าได้รู้มาแล้วว่าเราได้สร้างพวกเจ้าครั้งแรกนั้นอย่างไร แล้วทำไมพวกเจ้าจึงไม่คิดใคร่ครวญและรับรู้ว่าผู้ที่สร้างพวกเจ้าขึ้นมาในครั้งแรกนั้นสามารถที่จะฟื้นคืนชีพพวกเจ้าอีกครั้งหลังจากการตายของพวกเจ้า?ّ!"
  56,63,"พวกเจ้าเคยพิจารณาเมล็ดพืชที่พวกเจ้าหว่านมันลงไปในพื้นดินบ้างหรือเปล่า?!"
  56,64,"พวกเจ้าทำให้เมล็ดพืชนั้นงอกเงยขึ้นมา หรือว่าเราเป็นผู้ทำให้มันงอกเงยขึ้นมา?!"
  56,65,"หากเราประสงค์จะให้พืชผลนั้นเหี่ยวแห้งหักเป็นชิ้นๆ แล้ว แน่นอนเราสามารถทำได้ หลังจากที่มันใกล้จะสุกและเก็บเกี่ยวได้ แล้วพวกเจ้าก็จะประหลาดใจกับสิ่งที่เกิดขึ้น"
  56,66,"พวกเจ้าจะกล่าวขึ้นว่า \"แท้จริงพวกเราจะถูกลงโทษอย่างแน่นอนด้วยการขาดทุนในสิ่งที่เราได้ใช้จ่ายไป\""
  56,67,"ไม่เพียงแต่เท่านั้น เรายังถูกต้องห้ามจากการได้มาซึ่งปัจจัยยังชีพอีกด้วย"
  56,68,"พวกเจ้าเคยพิจารณาน้ำที่พวกเจ้าใช้ดื่มในยามกระหายกันบ้างหรือเปล่า?"
  56,69,"พวกเจ้าเป็นผู้ส่งมันลงมาจากก้อนเมฆที่อยู่บนท้องฟ้าหรือว่าเราเป็นผู้ส่งมันลงมา?!"
  56,70,"หากเราประสงค์จะให้น้ำนั้นเค็มจัดซึ่งไม่สามารถใช้ดื่มและรดต้นไม้ได้ แน่นอนเราสามารถทำได้ แล้วทำไมพวกเจ้าจึงไม่รู้จักขอบคุณอัลลอฮฺที่ได้กรุณาพวกเจ้าให้น้ำฝนลงมามีรสจืด"
  56,71,"พวกเจ้าเคยพิจารณาไฟที่พวกเจ้าจุดมันขึ้นมาเพื่อประโยชน์ของพวกเจ้าแล้วมิใช่หรือ?!"
  56,72,"พวกเจ้าเป็นผู้ทำให้ต้นไม้ที่ใช้เป็นฟืนงอกเงยขึ้นมาหรือว่าเราเป็นผู้ทำให้มันงอกขึ้นมาเพื่อเป็นประโยชน์ให้กับพวกเจ้า?!"
  56,73,"เราได้ทำไฟขึ้นมาเพื่อเป็นการเตือนสติพวกเจ้าให้รำลึกถึงไฟนรกในโลกหน้าและอำนวยประโยชน์ให้แก่ผู้เดินทางในหมู่พวกเจ้า"
  56,74,"ดังนั้นเจ้า โอ้ท่านเราะสูล จงจงให้ความบริสุทธิ์แด่พระผู้อภิบาลของเจ้าผู้ทรงยิ่งใหญ่จากสิ่งที่ไม่คู่ควรกับพระองค์เถิด"
  56,75,"อัลลอฮฺได้สาบานด้วยสถานที่และตำแหน่งต่างๆ ของดวงดาว"
  56,76,"และแท้จริงการสาบานด้วยตำแหน่งต่างๆ นี้มันเป็นการสาบานอันยิ่งใหญ่ หากพวกเจ้ารู้ ซึ่งมันจะเต็มไปด้วยสัญญาณต่างๆ และข้อคิดที่นับไม่ถ้วน"