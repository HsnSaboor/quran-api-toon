tafsir[27]{c,v,t}:
  37,127,"ไม่มีสิ่งใดเป็นคำตอบจากกลุ่มชนของเขานอกจากการปฏิเสธเขา และเนื่องจากการปฏิเสธของพวกเขา พวกเขาจึงถูกนำไปลงโทษ"
  37,128,"เว้นแต่กลุ่มชนของเขาที่ศรัทธาและจริงใจต่ออัลลอฮ์ในการเคารพภักดีต่อพระองค์ เขาจะรอดจากการถูกนำไปลงโทษ"
  37,129,"และเราได้สงวนการสรรเสริญที่ดีแก่เขาให้อยู่ในทุกประชาชาติที่ตามมา"
  37,130,"เป็นการทักทายและการสรรเสริญจากอัลลอฮ์แก่อิลยาส"
  37,131,"แท้จริงผลตอบแทนเช่นเดียวกันนี้ที่เราได้ตอบแทนอิลยาสที่เป็นการตอบแทนที่ดี เราจะตอบแทนผู้กระทำความดีทั้งหลายจากปวงบ่าวของเราที่เป็นผู้ศรัทธา"
  37,132,"แท้จริงอิลยาสเป็นหนึ่งในปวงบ่าวผู้ศรัทธาของเราที่จริงใจในการศรัทธาต่อพระผู้อภิบาลของพวกเขาอย่างแท้จริง"
  37,133,"และแท้จริง ลูฏนั้นเป็นคนหนึ่งในบรรดาเราะสูลของอัลลอฮ์ ที่ถูกส่งไปยังกลุ่มชนของพวกเขาเป็นผู้แจ้งข่าวดีและผู้ตักเตือน"
  37,134,"แล้วจงระลึกเถิด เมื่อครั้นที่เราได้ช่วยเขาและผู้ติดตามเขาทั้งหมดให้รอดพ้นจากบทลงโทษที่ถูกส่งมายังกลุ่มชนของเขา"
  37,135,"เว้นแต่ภริยาของเขา เพราะนางเป็นสตรีซึ่งการลงโทษของหมู่ชนของนางได้รวมเอานางอยู่ในการลงโทษนั้นด้วย เพราะนางเป็นผู้ปฏิเสธศรัทธาเช่นพวกเขา"
  37,136,"แล้วเราได้ทำลายกลุ่มชนของเขาที่เหลือจากกลุ่มชนที่ปฏิเสธเขา และไม่เชื่อในสิ่งที่เขานำมา"
  37,137,"แท้จริงพวกเจ้า -โอ้ชาวมักกะฮฺเอ๋ย- จะต้องเดินผ่าน บ้านของพวกเขาในการเดินทางของพวกเจ้าไปยังเมืองชามในยามเช้า"
  37,138,"และในทำนองเดียวกัน พวกเจ้าเดินผ่านพวกเขาในเวลากลางคืน ดังนั้นพวกเจ้าไม่ได้คิดและไม่เรียนรู้จากสิ่งที่เกิดขึ้นกับพวกเขาหลังจากพวกเขาปฎิเสธและไม่ศรัทธา และกระทำอนาจารซึ่งไม่เคยมีมาก่อนหรือ?"
  37,139,"และแท้จริง บ่าวของเรา ยูนุสนั้นเป็นคนหนึ่งในบรรดาเราะสูลของอัลลอฮ์ ที่ถูกส่งไปยังกลุ่มชนของพวกเขาเป็นผู้แจ้งข่าวดีและเป็นผู้ตักเตือน"
  37,140,"เมื่อเขาหนีจากกลุ่มชนของเขาโดยไม่ได้รับอนุญาตจากพระเจ้าของเขา และเขาขึ้นเรือที่เต็มไปด้วยผู้โดยสารและสัมภาระ"
  37,141,"เรือใกล้จะจมเพราะความแออัดยัดเยียด ผู้โดยสารจึงจับฉลากเพื่อโยนผู้โดยสารบางส่วน เพราะกลัวว่าจะจมเนื่องจากมีผู้โดยสารมากเกินไป ปรากฏว่ายูนุสเป็นหนึ่งในจำนวนผู้ที่ต้องถูกโยน ดังนั้น พวกเขาจึงโยนเขาลงทะเล"
  37,142,"ดังนั้น เมื่อพวกเขาได้โยนเขาลงทะเล ปลาวาฬก็รับเขาและได้กลืนเขาและเขาได้มาพร้อมกับเรื่องราวที่เขาควรถูกตำหนิเพราะการไปของเขาที่ทะเลโดยไม่ได้รับอนุญาตจากพระผู้อภิบาลของเขา"
  37,143,"หากว่ายูนุสมิได้เป็นคนหนึ่งในหมู่ผู้รำลึกถึงอัลลอฮ์อย่างมาก ก่อนที่เรื่องนี้จะเกิดขึ้นกับเขา และหากว่าเขามิได้แซ่ซ้องสดุดีในท้องปลาวาฬแล้ว"
  37,144,"แน่นอนเขาจะอยู่ในท้องของปลาวาฬจนถึงวันกิยามะฮ์ มันจะกลายเป็นที่ฝังศพของเขา"
  37,145,"แล้วเราได้โยนเขาออกจากท้องปลาวาฬขึ้นบนบกที่ปราศจากต้นไม้และสิ่งปลูกสร้าง ในสภาพร่างกายที่อ่อนแอ เนื่องจากที่อยู่ในท้องปลาวาฬไปในระยะเวลาหนึ่ง"
  37,146,"และเราได้ให้มีต้นไม้งอกขึ้นแก่เขาจากพื้นดินที่ปราศจากต้นไม้นั้น ซึ่งเป็นต้นฟักทอง เพื่อปกคลุมตัวเขา และกินจากมันเป็นอาหาร"
  37,147,"และเราได้ส่งเขาไปยังกลุ่มชนของเขา และจำนวนของพวกเขาหนึ่งแสนคนหรือเกินกว่านั้น"
  37,148,"แล้วพวกเขาก็ศรัทธาและเชื่อในสิ่งที่เขานำมา ดังนั้น อัลลอฮ์จึงให้พวกเขามีชีวิตที่มีความสุขในการใช้ชีวิตบนดุนยาของพวกเขาจนถึงเวลาของอายุที่ถูกกำหนดไว้ได้มาหาพวกเขา"
  37,149,"โอ้ มุฮัมมัด จงถามบรรดาผู้ตั้งภาคี (เป็นคำถามปฏิเสธ) ว่า พวกเจ้ากำหนดให้อัลลอฮ์นั้นมีบุตรสาวหลายคนที่พวกเจ้ารังเกียจพวกนาง และกำหนดให้พวกเจ้ามีบุตรชายหลายคนที่พวกเจ้ารักกระนั้นหรือ?!มันเป็นการแบ่งอะไรกันนี่?"
  37,150,"พวกเขาคิดได้อย่างไรว่าบรรดามลาอิกะฮ์เป็นเพศหญิง ทั้งที่พวกเขาไม่ได้เข้าร่วมการสร้างพวกเขา และพวกเขาก็ไม่ได้เห็นเหตุการณ์?!"
  37,151,"พึงทราบเถิดว่า แท้จริงการโกหกและการอุปโลกน์ความเท็จให้แก่อัลลอฮ์ของบรรดาผู้ตั้งภาคีนั้น แน่นอนพวกเขาจะพาดพิงถึงอัลลอฮ์ว่าพระองค์ทรงมีบุตร และแน่นอนพวกเขาโกหกในสิ่งที่พวกเขากล่าวอ้าง"
  37,152,"37:151"
  37,153,"อัลลอฮ์ทรงเลือกบุตรสาวแก่ตัวพระองค์ที่พวกเจ้ารังเกียจแทนบุตรชายที่พวกเจ้ารักกระนั้นหรือ?! มิใช่เช่นนั้น"