tafsir[28]{c,v,t}:
  26,84,"และโปรดทำให้ฉันเป็นผู้ที่ถูกรำลึกและกล่าวสรรเสริญด้วยดีในหมู่ชนรุ่นหลังที่จะมาหลังจากฉัน"
  26,85,"และโปรดทำให้ฉันเป็นหนึ่งในหมู่ผู้รับสืบทอดที่พำนักในสรวงสวรรค์ที่ซึ่งบรรดาผู้ศรัทธาได้รื่นรมย์กับความผาสุกในนั้น และได้โปรดทำให้ฉันเป็นผู้ที่อาศัยอยู่ในนั้นด้วยเถิด"
  26,86,"และโปรดทรงอภัยให้แก่บิดาของฉันด้วยเถิด เพราะท่านเป็นหนึ่งในบรรดาผู้หลงทางออกจากสัจธรรมเนื่องมาจาการตั้งภาคี การที่อิบรอฮีมได้วิงวอนขออภัยให้แก่บิดาของเขานั้นก่อนที่เขาจะรู้อย่างแน่ชัดว่าบิดาของเขาเป็นหนึ่งจากบรรดาชาวนรก ภายหลังจากที่เขารู้อย่างแน่ชัดว่าเป็นเช่นนั้น เขาก็ไม่วิงวอนขออภัยให้แก่บิดาของเขาอีกเลย"
  26,87,"และโปรดอย่าทำให้ฉันได้รับความอัปยศเนื่องด้วยการลงโทษในวันที่ทุกคนจะถูกฟื้นคืนชีพอีกครั้งเพื่อคิดบัญชี"
  26,88,"ในวันที่ทรัพย์สินของทุกคนที่ได้สะสมมันไว้ในดุนยา และรวมไปถึงลูกหลานที่คอยให้อุปการะคุณแก่เขา จะไม่ยังประโยชย์ใดๆ เลยแก่เขา"
  26,89,"นอกจากผู้ที่เข้าหาอัลลอฮฺด้วยหัวใจที่สงบ ปราศจากการตั้งภาคีกับพระองค์ ไม่หน้าไหว้หลังหลอก ไม่โอ้อวด และไม่หยิ่งยโส ฉะนั้นทรัทย์สมบัติที่เขาบริจาคในหนทางของอัลลอฮฺ และลูกๆ ที่หมั่นเพียรดุอาอ์แก่เขา (ทั้งสองสิ่งนี้) จะยังประโยชน์แก่เขาในโลกหน้าอย่างแน่นอน"
  26,90,"และ(ในวันนั้น) สวรรค์จะถูกต้อนมาให้ใกล้แก่บรรดาผู้ยำเกรงอัลลอฮฺ เนื่องด้วยพวกเขาปฏิบัติในสิ่งที่พระองค์ทรงใช้และออกห่างจากสิ่งที่พระองค์ทรงห้าม"
  26,91,"และนรกจะถูกนำมาเปิดเผยให้แก่ผู้ที่หลงผิดซึ่งพวกเขาหลงออกจากสัจธรรม"
  26,92,"มีการกล่าวกับพวกเขาในรูปแบบของการตำหนิว่า \"ไหนเล่าสิ่งที่พวกเจ้าเคยเคารพสักการะจากรูปปั้นต่างๆ?\""
  26,93,"ที่พวกท่านเคารพสักการะนอกเหนือจากอัลลอฮฺ? พวกมันสามารถที่จะช่วยเหลือพวกท่านให้รอดพ้นจากการลงโทษของอัลลอฮฺได้ไหม หรือมันเองสามารถช่วยเหลือตัวเองได้?"
  26,94,"พวกเขาถูกโยนซ้อนลงไปในนรกอัลญะฮีมพร้อมๆ กับสิ่งที่นำพาพวกเขาให้หลง (รูปปั้น)"
  26,95,"และรวมทั้งไพร่พลของอิบลีสทั้งหมดโดยไม่ยกเว้นแม้แต่คนเดียว"
  26,96,"บรรดาผู้ที่ตั้งภาคีต่ออัลลอฮฺที่เคยกราบสักการะสิ่งอื่นจากอัลลอฮ์ และได้ยึดเอาสิ่งเหล่านั้น (รูปปั้น) มาเป็นหุ้นส่วนกับพระองค์ โดยพวกเขาจะถกเถียงกันกับสิ่งที่พวกเขาเคารพสักการะเหล่านั้น (โดยกล่าวว่า)"
  26,97,"\"ขอสาบานต่ออัลลอฮฺ แท้จริงพวกเราหลงผิดจากสัจธรรมอย่างชัดแจ้ง\""
  26,98,"\"เนื่องจากพวกเราได้ทำให้พวกเจ้า (รูปปั้น) เท่าเทียมกับพระผู้อภิบาลแห่งสิ่งถูกสร้างทั้งปวง พวกเราเลยเคารพสักการะพวกเจ้าเหมือนที่พวกเราเคารพสักการะพระองค์\""
  26,99,"\"และไม่มีผู้ใดทำให้พวกเราหลงออกจากสัจธรรม นอกจากคนชั่วๆ ที่เรียกร้องพวกเราให้เคารพสักการะพวกเขาอื่นจากอัลลอฮฺ\""
  26,100,"\"ดังนั้น(ตอนนี้) พวกเราไม่มีใครที่คอยจะมาช่วยเหลือเราให้หลุดพ้นจากการลงโทษของอัลลอฮฺได้\""
  26,101,"\"และพวกเราก็ไม่มีเพื่อนแท้ที่จะคอยปกป้องและให้การช่วยเหลือพวกเรา\""
  26,102,"\"ถ้าหากว่าเราได้มีโอกาสกลับไปมีชีวิตบนโลกดุนยาอีกสักครั้งหนึ่ง เราจะเป็นหนึ่งในบรรดาผู้ศรัทธาต่ออัลลอฮ์อย่างแน่นอน\""
  26,103,"แท้จริง เรื่องราวของนบีอิบรอฮีม และรวมไปถึงจุดจบของบรรดาผู้ปฏิเสธศรัทธา ล้วนแล้วเป็นอุทาหรณ์สำหรับผู้ที่ใคร่ครวญ แต่ส่วนใหญ่ของคนเหล่านั้นไม่ศรัทธา"
  26,104,"แท้จริง พระผู้อภิบาลของท่าน โอ้รอสูลเอ่ย คือผู้ทรงอำนาจในการลงโทษต่อศัตรูของพระองค์ และผู้ทรงเมตตาสำหรับผู้ที่จะกลับเนื้อกลับตัวจากพวกเขา"
  26,105,"กลุ่มชนของนูฮฺได้ปฏิเสธบรรดารอสูล เมื่อพวกเขาได้ปฏิเสธต่อนูฮฺ"
  26,106,"เมื่อตอนที่นูห์ (ซึ่งเป็นพี่น้องทางสายเลือดกันกับพวกเขา) ได้กล่าวแก่พวกเขาว่า\"พวกท่านจะไม่ยำเกรงต่ออัลลอฮ์กันบ้างเลยหรือ ด้วยการละทิ้งการเคารพสักการะต่อสิ่งอื่นจากพระองค์ เพื่อแสดงถึงการเกรงกลัวของพวกท่านที่มีต่อพระองค์?!\""
  26,107,"\"แท้จริงฉันคือรอสูลผู้ซื่อสัตย์ที่อัลลอฮฺส่งฉันมายังพวกท่าน โดยที่ฉันไม่ได้ทำการเติมแต่งหรือตัดตอนจากสิ่งที่พระองค์ได้ประทานให้ฉัน\" (บทบัญญัติต่างๆ)"
  26,108,"\"ดังนั้น พวกท่านจงเกรงกลัวอัลลอฮฺเถิด ด้วยการปฏิบัติในสิ่งที่พระองค์ทรงใช้และออกห่างจากสิ่งที่พระองค์ทรงห้าม และจงเชื่อฟังในสิ่งที่ฉันสั่งใช้และสั่งห้ามพวกท่านเถิด\""
  26,109,"\"สำหรับสิ่งที่ฉันได้นำมาเผยแพร่แก่พวกท่านจากพระผู้อภิบาลของฉันนั้น ฉันมิได้ขอผลตอบแทนใดๆเลยจากพวกท่าน เพราะผลตอบแทนของฉันนั้นอยู่ที่พระผู้อภิบาลแห่งสิ่งถูกสร้างทั้งปวง ไม่ใช่มาจากผู้อื่น)"
  26,110,"\"ดังนั้น พวกท่านจงเกรงกลัวอัลลอฮฺเถิด ด้วยการปฏิบัติในสิ่งที่พระองค์ทรงใช้และออกห่างจากสิ่งที่พระองค์ทรงห้าม และจงเชื่อฟังในสิ่งที่ฉันสั่งใช้และสั่งห้ามเถิด\""
  26,111,"กลุ่มชนของเขาได้กล่าวแก่เขาว่า \"จะให้พวกเราเชื่อฟังเจ้าและปฏัติตามในสิ่งที่เจ้าได้นำมากระนั้นหรือ ในเมื่อผู้ที่ติดตามเจ้านั้นมีแต่คนชั้นต่ำทั้งนั้น ไม่มีเลยสักคนที่เป็นผู้นำหรือที่ทีต่ำแหน่งมีเกียรติ?!\""