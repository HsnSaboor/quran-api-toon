tafsir[5]{c,v,t}:
  66,8,"โอ้บรรดาผู้ศรัทธาต่ออัลลอฮฺและปฏิบัติตามสิ่งที่พระองค์ทรงบัญญัติไว้แก่พวกเขาเอ๋ย จงขอลุแก่โทษแด่อัลลอฮฺจากบาปต่างๆของพวกเจ้า ด้วยการลุแก่โทษอย่างจริงจังเถิด บางทีพระเจ้าของพวกเจ้าจะลบล้างความผิดของพวกเจ้าออกจากพวกเจ้า และจะทรงให้พวกเจ้าเข้าสวนสวรรค์หลากหลาย ณ เบื้องล่างของพระราชวังนั้นมีลำน้ำหลายสายไหลผ่านในวันกิยามะฮฺ วันที่อัลลอฮฺจะไม่ทรงทำให้นบีและบรรดาผู้ศรัทธาร่วมกับเขาต้องอัปยศด้วยการให้พวกเขาตกนรก แสงสว่างของพวกเขาจะส่องจ้าไปเบื้องหน้าของพวกเขา และทางเบื้องขวาของพวกเขาบนทางที่เที่ยงตรง พวกเขาจะกล่าวว่า ข้าแต่พระเจ้าของเรา ขอพระองค์ได้ทรงโปรดทำให้แสงสว่างของเราอยู่กับเราตลอดไป จนพวกเราได้เข้าสวรรค์ และเราจะไม่เป็นดั่งบรรดามุนาฟิกีนที่ดับแสงสว่างของพวกเขาเองบนทางอันเที่ยงตรง และทรงยกโทษให้แก่เราซึ่งบรรดาบาปต่างๆของเรา แท้จริงพระองค์ท่านเป็นผู้ทรงอานุภาพเหนือทุกสิ่ง และพระองค์ไม่ใช่ผู้ไร้ซึ่งความสามารถที่จะทำให้แสงสว่างของเราอยู่กับเราตลอดไปและอภัยโทษบาปต่างๆของพวกเรา"
  66,9,"โอ้เราะซูลเอ๋ย จงต่อสู้กับพวกปฏิเสธศรัทธาด้วยดาบและพวกมุนาฟิกีนด้วยคำพูดและจงลงโทษ และจงแข็งกร้าวกับพวกเขาจนพวกเขาหวาดกลัวเจ้า และที่พำนักของพวกเขาที่จะกลับไปคือนรกนรกญะฮันนัม และมันเป็นทางกลับที่ชั่วช้ายิ่งคือทางกลับของพวกเขาที่จะกลับไป"
  66,10,"อัลลอฮฺทรงยกอุทาหรณ์แก่บรรดาผู้ปฏิเสธศรัทธาต่ออัลลอฮฺและต่อเราะซูลของพระองค์-โดยที่ความสัมพันธ์ของพวกเขากับบรรดาผู้ศรัทธาไม่เป็นประโยชน์ในทุกกรณี-ถึงผู้หญิงสองคนของนบีสองท่านจากบรรดานบีของอัลลอฮฺ:นูหฺ และลู๊ฏ อะลัยฮิมาสะลาม แน่นอนภรรยาทั้งสองอยู่ภายใต้การปกครองของบ่าวที่ดีทั้งสอง แต่นางทั้งสองได้ทรยศต่อสามีทั้งสองของนางโดยนางทั้งสองอยู่เป็นผู้ที่ขัดขวางหนทางของอัลลอฮฺ และช่วยเหลือพวกปฏิเสธศรัทธาจากหมู่ชนของเขาพวกนางทั้งสอง ดังนั้นพวกนางทั้งสองจะไม่ได้รับประโยชน์อะไรเลยทั้งๆที่นางทั้งสองเป็นภรรยาของบ่าวที่ดีทั้งสองก็ตาม และมีเสียงกล่าวขึ้นว่า เจ้าทั้งสองจงเข้าไปในไฟนรกพร้อมกับบรรดาผู้ปฏิเสธศรัทธาและผู้ฝ่าผืนที่เข้าไปในนรก"
  66,11,"และอัลลอฮฺทรงยกอุทาหรณ์แก่บรรดาผู้ศรัทธาต่ออัลลอฮฺและเราะซูลของพระองค์ว่าความสัมพันธ์ของพวกเขาต่อบรรดาผู้ปฏิเสธศรัทธานั้นไม่ได้เป็นอันตรายต่อพวกเขา หรือปฏิบัติตามพวกเขา ตราบใดที่พวกเขาอยู่ในความสัจธรรม ถึงกรณีผู้หญิงของของฟิรเอานฺ เมื่อนางได้กล่าวว่า ข้าแต่พระเจ้าของข้าพระองค์ ขอพระองค์ทรงโปรดสร้างบ้านหลังหนึ่งให้แก่ข้าพระองค์ ณ ที่พระองค์ท่านในสวนสวรรค์ และทรงโปรดช่วยข้าพระองค์ให้ปลอดภัยจากอำนาจของฟิรเอานฺและการกระทำอันชั่วร้ายของเขา และทรงโปรดช่วยข้าพระองค์ให้พ้นจากหมู่ชนผู้อธรรมต่อตัวของพวกเขาเองที่ปฏิบัตตามเขาซึ่งความละเมิดและความอธรรมของเขา"
  66,12,"และอัลลอฮฺทรงยกอุทาหรณ์แก่บรรดาผู้ศรัทธาต่ออัลลอฮฺและเราะซูลของพระองค์ ถึงกรณีของมัรยัมบุตรีของอิมรอน ผู้ซึ่งรักษาพรหมจารีของนางจากการทำซินา(ผิดประเวณี) แล้ว อัลลอฮฺทรงบัญชาให้ญิบรีลเป่าวิญญาณ แล้วนางก็ตั้งครรค์ ด้วยความสามารถของอัลลอฮฺ ด้วยการกำเนิดอีซาบุตรชายของมัรยัมโดยไร้บิดาและนางได้ศรัทธาต่อบัญญัติต่าง ๆ แห่งพระเจ้าของนาง และคัมภีร์ต่างๆ ของพระองค์ที่ถูกประทานไปยังบรรดาเราะซูลของพระองค์ และนางจึงอยู่ในหมู่ผู้นอบน้อมภักดีต่ออัลลอฮฺด้วยการปฏิบัติตามคำบัญชาของอัลลอฮฺและยับยั้งจากข้อห้ามของพระองค์"