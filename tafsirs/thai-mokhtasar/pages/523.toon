tafsir[23]{c,v,t}:
  51,52,"เช่นนั้นแหละประชาชาติยุคก่อนพวกเขาได้ปฏิเสธศรัทธาเช่นเดียวกับการปฏิเสธศรัทธาของชาวมักกะฮฺ ไม่มีเราะสูลจากอัลลอฮฺคนใดมายังพวกเขา เว้นแต่พวกเขาจะกล่าวว่า \"เขาเป็นนักมายากลหรือเป็นคนบ้า\""
  51,53,"บรรดาผู้ปฏิเสธศรัทธายุคก่อนและยุคหลังพวกเขาได้สั่งเสียให้ปฏิเสธศรัทธาต่อบรรดาเราะซูลกระนั้นหรือ? เปล่าเลย แต่สิ่งที่ทำให้พวกเขาต้องรวมกันเป็นผู้ปฏิเสธนั้น คือการละเมิดของพวกเขาต่างหาก"
  51,54,"ดังนั้น โอ้ท่านเราะสูล เจ้าจงผินหลังออกจากบรรดาผู้ปฏิเสธศรัทธาเหล่านั้นเถิด แล้วเจ้าไม่ได้เป็นผู้ถูกตำหนิ (ในเรื่องดังกล่าว) เพราะแน่นอนเจ้าได้ทำหน้าที่เผยแผ่สาสน์แก่พวกเขาแล้ว"
  51,55,"และการที่เจ้าผินหลังออกจากพวกเขา เจ้าก็ยังสามารถให้การตักเตือนพวกเขาได้อีก ดังนั้นจงให้การตักเตือนพวกเขาอีกต่อไป เพราะแท้จริงการตักเตือนนั้นจะให้ประโยชน์แก่บรรดาผู้ศรัทธาต่ออัลลอฮฺ"
  51,56,"และข้ามิได้สร้างญินและมนุษย์ขึ้นมาเพื่ออื่นใด เว้นแต่เพื่อเคารพอิบาดะฮฺต่อข้าพระองค์เดียว มิใช่สร้างพวกเขาขึ้นมาเพื่อให้พวกเขาตั้งภาคีต่อข้า"
  51,57,"ข้าไม่ต้องการปัจจัยยังชีพจากพวกเขา และข้าไม่ต้องการให้พวกเขาให้อาหารแก่ข้า"
  51,58,"(เพราะ) แท้จริงอัลลอฮฺเป็นผู้ทรงประทานปัจจัยยังชีพแก่บ่าวของพระองค์ สรรพสิ่งทั้งหมดล้วนต้องการปัจจัยยังชีพจากพระองค์ พระองค์เป็นผู้ทรงพลังอำนาจที่ไม่มีสิ่งใดเอาชนะพระองค์ได้ ญินและมนุษย์ทั้งหมดยอมจำนนต่อพลังอำนาจของพระองค์"
  51,59,"ดังนั้นสำหรับผู้ที่อธรรมต่อตัวเขาเองด้วยการปฏิเสธศรัทธาต่อเจ้า โอ้ท่านเราะสูล เขาจะได้รับส่วนแห่งการลงโทษเช่นเดียวกับส่วนแห่งการลงโทษของเพื่อนๆ ของเขาในอดีต (ประชาชาติก่อนหน้าพวกเขา) ซึ่งการลงโทษนั้นจะมีกำหนดของมันที่แน่นอน ดังนั้นพวกเขาอย่าได้รีบเร่งขอให้ข้าลงโทษก่อนที่จะถึงกำหนดของมันเลย"
  51,60,"ดังนั้นความหายนะและความขาดทุนจงประสบแก่บรรดาผู้ที่ปฏิเสธศรัทธาต่ออัลลอฮฺและไม่เชื่อเราะสูลของพวกเขาในวันกิยามะฮฺ ซึ่งเป็นวันที่พวกเขาถูกสัญญาว่าจะมีโทษลงมาเหนือพวกเขา"
  52,1,"อัลลอฮฺทรงสาบานต่อภูเขาอัฏฏูรที่พระองค์ได้ทรงพูดสนทนากับมูซาไว้ ณ ที่นั้น"
  52,2,"พระองค์ทรงสาบานต่ออัลกุรอ่าน ซึ่งเป็นคัมภีร์ที่ถูกจารึกไว้"
  52,3,"ในแผ่นกระดาษที่กางแผ่ดังเช่นคัมภีร์ที่ถูกประทานลงมา"
  52,4,"พระองค์ทรงสาบานต่อบ้านที่มีมลาอิกะฮฺประจำทำการเคารพอิบาดะฮฺต่อพระองค์"
  52,5,"พระองค์ทรงสาบานต่อชั้นฟ้าที่ถูกยกสูงขึ้นเป็นหลังคาของแผ่นดิน"
  52,6,"พระองค์ทรงสาบานต่อทะเลที่เต็มไปด้วยน้ำ"
  52,7,"แท้จริงการลงโทษของพระองเจ้าของเจ้านั้น โอ้ท่านเราะสูล จะประสบกับบรรดาผู้ปฏิเสธศรัทธาอย่างแน่นอน"
  52,8,"ไม่มีสำหรับผู้ปฏิเสธศรัทธาผู้ที่จะปกป้องพวกเขาให้พ้นจากการลงโทษได้และไม่มีใครสามารถห้ามไม่ให้มันเกิดขึ้นได้"
  52,9,"วันที่ชั้นฟ้าจะเคลื่อนย้ายและสั่นสะเทือนอย่างชุลมุนวุ่นวาย เพื่อเป็นการแจ้งถึงวันกิยามะฮฺ"
  52,10,"และเทือกเขาจะปลิวว่อนกระจัดกระจายออกจากที่ของมัน"
  52,11,"ดังนั้นความหายนะและความขาดทุนในวันนั้นจงประสบแก่บรรดาผู้ที่ปฏิเสธที่ไม่เชื่อต่อการลงโทษที่อัลลอฮฺได้ทรงสัญญาไว้กับบรรดาผู้ปฏิเสธศรัทธา"
  52,12,"พวกเขาคือบรรดาผู้ที่มกมุ่นอยู่กับการละเล่นอย่างไร้สาระโดยไม่สนใจถึงวันแห่งการฟื้นคืนชีพ"
  52,13,"วันที่พวกเขาถูกผลักลงไฟนรกญะฮันนัมด้วยการผลักไสไล่ส่งอย่างรุนแรง"
  52,14,"พวกเขาจะถูกกล่าวสำทับว่า นี่คือไฟนรกที่พวกเจ้าเคยปฏิเสธมันก่อนเมื่อครั้งที่บรรดาเราะซูลของพวกเจ้าได้ข่มขู่เอาไว้แก่พวกเจ้า"