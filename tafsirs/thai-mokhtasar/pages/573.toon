tafsir[15]{c,v,t}:
  72,14,"และแท้จริงในหมู่พวกเรามีผู้ที่เป็นมุสลิม ที่น้อบน้อมเชื่อฟังอัลลอฮฺและในหมู่พวกเรามีผู้อธรรมจากทางแห่งเป้าหมายและเที่ยงตรง ดังนั้นผู้ใดนอบน้อมต่ออัลลอฮ์ด้วยการเชื่อฟัง และการงานที่ดี ชนเหล่านั้นพวกเขาได้มุ่งสู่แนวทางที่ได้รับทางนำและถูกต้อง"
  72,15,"และส่วนบรรดาผู้ที่หันห่างออกจากทางแห่งเป้าหมายและทางที่เที่ยงตรง พวกเขาก็เป็นฟืนของไฟนรก จะถูกเผาพร้อมกับมนุษย์ที่คล้ายกับเขา"
  72,16,"และเช่นเดียวกันที่ได้มีวะฮียฺไปยังเขา แท้จริงพวกญินจำนวนหนึ่งได้ฟัง ได้มีวะฮียฺไปยังเขา แท้จริงหากพวกญินและมนุษย์ธำรงมั่นอยู่บนแนวทางอิสลาม และปฏิบัติสิ่งที่มีอยู่ในอิสลาม แน่นอนพระองค์อัลลอฮฺก็จะทรงให้พวกเขามีริซกีกว้างขวาง และให้ความโปรดปรานแก่พวกเขาที่หลากหลาย"
  72,17,"เพื่อเราจะทดสอบพวกเขาในเรื่องนี้ ว่าพวกเขาจะขอบคุณในความโปรดปรานของอัลลอฮฺหรือปฏิเสธมัน?และผู้ใดผินหลังให้อัลกุรอาน และคำตักเตือนต่างๆในอัลกุรอานแล้ว พระเจ้าของเขาจะทรงให้เขาได้รับการลงโทษอันแสนสาหัสไม่สามารถจะแบกรับมันได้"
  72,18,"และแท้จริงบรรดามัสยิดนั้นเป็นของอัลลอฮ์ไม่ใช่ของผู้อื่น ดังนั้นพวกเจ้าอย่าวิงวอนขอในมัสยิดต่อผู้ใดเคียงคู่กับอัลลอฮ์ โดยเป็นดั่งพวกยิว และคริสต์ในโบสถ์ของพวกเขา"
  72,19,"และแท้จริงเมื่อมุหัมมัด ศ็อลลัลลอฮฺอะลัยฮิวะสัลลัมผู้ซึ่งเป็นบ่าวของอัลลอฮ์ ได้ยืนขึ้นทำการอิบาดะฮ์ต่อพระเจ้าของเขา ญินก็ได้ห้อมล้อมเขาเป็นชั้นๆอย่างหนาแน่น เมื่อพวกเขาได้ฟังการอ่านอัลกุรอานของเขา"
  72,20,"โอ้รอสูลเอ๋ย(มุหัมมัด)จงกล่าวแก่บรรดาผู้ตั้งภาคีเถิดว่า แท้จริงฉันวิงวอนขอต่อพระเจ้าของฉันเพียงองค์เดียว และฉันจะไม่ตั้งผู้ใดเป็นภาคีต่อพระองค์ในการทำอิบาดะฮ์ ไม่ว่าผู้นั้นจะเป็นใครก็ตาม"
  72,21,"จงกล่าวแก่พวกเขาเถิด(มุหัมมัด)ว่า แท้จริงฉันไม่มีอำนาจที่จะให้พวกท่านรอดพ้นจากโทษที่อัลลอฮ์ทรงกำหนดใว้แก่พวกท่าน และฉันไม่มีอำนาจที่ให้คุณที่พระองค์อัลลอฮฺทรงห้ามไว้แก่พวกท่านได้"
  72,22,"จงกล่าวแก่พวกเขาเถิด(มุหัมมัด)ว่า ไม่มีผู้ใดจะคุ้มครองฉันให้พ้นจาก(การลงโทษของ)อัลลอฮ์ได้หากฉันฝ่าฝืนพระองค์ และฉันจะไม่พบที่พึ่งอันใดที่ฉันจะกลับไปอื่นจากพระองค์เลย"
  72,23,"แต่ที่ฉันมีคือฉันจะเผยแผ่สิ่งที่อัลลอฮ์ทรงสั่งฉันให้เผยแผ่ไปยังพวกท่าน และสาส์นของพระองค์ที่ได้ส่งฉันมาไปยังพวกท่าน และผู้ใดฝ่าฝืนอัลลอฮ์ และรอสูลของพระองค์ แท้จริงจุดจบของเขาคือการเข้านรกญะฮัมนัม เป็นผู้พำนักอยู่ในนั้น ไม่ได้ออกจากนรกตลอดกาล"
  72,24,"และผู้ปฏิเสธศรัทธาก็ยังอยู่ในการปฏิเสธของพวกเขาจนกระทั่งเมื่อพวกเขาได้เห็นวันกิยามะฮ์ สิ่งที่พวกเขาถูกสัญญาไว้ในดุนยาซึ่งบทลงโทษ ในตอนนั้นพวกเขาก็จะได้รู้ว่าใครเป็นผู้อ่อนแอยิ่งในการเป็นผู้ช่วยเหลือ และจะได้รับรู้ว่าใครที่มีผู้ช่วยเหลือน้อยกว่า"
  72,25,"โอ้รอซูลเอ๋ย (มุหัมมัด) จงกล่าวแก่บรรดาผู้ตั้งภาคีที่ปฏิเสธการฟื้นคืนชีพเหล่านั้นเถิด ฉันไม่รู้สิ่งที่พวกท่านถูกสัญญาไว้ซึ่งบทลงโทษนั้นใกล้หรือไม่ หรือว่าเวลาการลงโทษนั้นห่างไกลออกไป ไม่มีใครรู้มันนอกจากพระองค์อัลลอฮฺ"
  72,26,"พระองค์คือผู้ทรงรอบรู้สิ่งเร้นลับทั้งปวง ไม่มีสิ่งใดปกปิดพระองค์ได้ ดังนั้นพระองค์จะไม่ทรงเปิดเผยสิ่งเร้นลับของพระองค์แก่ผู้ใด แต่ยังคงเป็นความลับ เฉพาะความรอบรู้ของพระองค์"
  72,27,"นอกจากผู้ที่อัลลอฮ์ ตะอาลา ทรงยินดีกับเขา เช่นเราะสูล ดังนั้นพระองค์จะทรงเปิดเผยตามที่พระองค์ทรงประสงค์ และพระองค์ได้ส่งผู้พิทักษ์เฝ้าดูแลจากบรรดามลาอิกะฮ์ ปกป้องเขาจากข้างหน้า เพื่อไม่ให้มันถูกเปิดเผยแก่ผู้อื่นที่มิใช่เราะสูล"
  72,28,"เพื่อหวังให้รอซูลได้รับรู้ว่าบรรดารอซูลก่อนหน้าเขาได้เผยแผ่สาส์นของพระเจ้าของพวกเขาที่พระองค์ทรงสั่งให้พวกเขาเผยแผ่แล้ว โดยพระองค์ได้ทรงห้อมล้อม(รอบรู้)ดูแล และพระองค์อัลลอฮฺทรงรอบรู้สิ่งที่อยู่กับมลาอิกะฮฺและบรรดารอซูล ไม่มีสิ่งใดปกปิดพระองค์ได้ และพระองค์ทรงนับจำนวนทุกๆ สิ่งไว้อย่างครบถ้วน ไม่มีสิ่งใดปกปิดพระองค์ได้"