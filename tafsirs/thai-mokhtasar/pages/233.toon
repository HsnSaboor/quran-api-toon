tafsir[11]{c,v,t}:
  11,98,"ในวันกิยามะฮ์ ฟิรเอาน์จะนำหน้ากลุ่มชนของเขาไปในนรกพร้อมกับเขา และที่ที่น่าสมเพชที่สุดคือที่ที่พวกเขาถูกนำเข้าไป"
  11,99,"ในโลกนี้อัลลอฮ์ลงโทษพวกเขาซ้ำแล้วซ้ำเล่าด้วยการสาปแช่ง ขับไล่ และทำให้พวกเขาห่างจากความเมตตาของพระองค์ เช่นเดียวกับการทำลายล้างพวกเขาด้วยการจมลงในน้ำทะเล และอัลลอฮ์ทรงเพิ่มการลงโทษของพวกเขาด้วยการสาปแช่ง ขับไล่ และทำให้พวกเขาห่างไกลจากความเมตตาของพระองค์ในวันกิยามะฮ์ ผลลัพธ์ที่แย่ที่สุดที่พวกเขาต้องประสบคือการสาปแช่งและการลงโทษถึงสองครั้งทั้งในโลกนี้และในวันอาคิเราะฮ์"
  11,100,"เรื่องราวดังกล่าวที่ถูกกล่าวถึงในซูเราะฮ์นี้ที่เกี่ยวกับเมืองต่างๆ ที่เราได้บอกเล่าให้แก่เจ้านั้น โอ้ท่านเราะสูลเอ๋ย บางส่วนจากเมืองต่าง ๆ เหล่านี้ยังคงมีสภาพร่องรอยเหลืออยู่และบางส่วนนั้นถูกลบเลือนไปแล้วจนไม่เหลือร่องรอย"
  11,101,"และเราไม่ได้อธรรมต่อพวกเขาด้วยกับสิ่งที่เราได้ให้ประสบกับพวกเขาจากความหายนะ แต่ว่าพวกเขาได้อธรรมต่อตัวของพวกเขาเอง ด้วยการนำพามันไปสู่เส้นทางแห่งความหายนะ โดยการปฏิเสธศรัทธาของพวกเขาต่ออัลลอฮ์ และบรรดาพระเจ้าทั้งหลายของพวกเขาที่พวกเขาเคารพบูชา ก็ไม่สามารถปกป้องคุ้มครองพวกเขาจากการลงโทษที่ลงมายังพวกเขาได้ เมื่อคำบัญชาของพระเจ้าของเจ้าว่าด้วยเรื่องการทำลายล้างพวกเขามาถึง โอ้ เราะสูลเอ๋ย และพระเจ้าต่างๆเหล่านี้ของพวกเขาก็ไม่ได้เพิ่มอันใดให้แก่พวกเขาเลย นอกจากการขาดทุนและความหายนะเท่านั้น"
  11,102,"และเช่นนี้แหละคือการลงโทษและการกำจัดแบบถอนรากถอนโคนที่อัลลอฮ์ ซุบฮานะฮูวะตะอาลา ทรงใช้มันลงโทษหมู่บ้านต่าง ๆ ที่ปฏิเสธศรัทธาในทุก ๆ เวลาและทุก ๆ สถานที่ และแท้จริงการลงโทษของพระองค์ต่อบรรดาหมู่บ้านที่อธรรมนั้น เป็นการลงโทษที่เจ็บแสบและรุนแรง"
  11,103,"แท้จริงในการลงโทษอันรุนแรงของอัลลอฮ์ ซุบฮานะฮูวะตะอาลา ต่อบรรดาหมู่ชนที่อธรรมนั้น เป็นข้อเตือนสติสำหรับผู้ที่กลัวการลงโทษในวันกิยามะฮ์ นั่นคือวันที่อัลลอฮ์รวบรวมมวลมนุษย์เพื่อพิจารณาการกระทำของพวกเขา และนั่นคือวันที่ทุกคนที่อยู่ ณ ทุ่งมะห์ชัร เห็นเป็นพยาน"
  11,104,"และเราจะไม่หน่วงวันแห่งการเป็นพยานนั้น เว้นแต่เมื่อถึงกำหนดเท่านั้น"
  11,105,"เมื่อวันนั้นมาถึง จะไม่มีผู้ใดที่สามารถพูดได้ จะด้วยเหตุผลใดหรือจะขอความช่วยเหลือใดๆ เว้นแต่หลังจากที่ได้รับอนุญาตจากพระองค์เท่านั้น และในวันนั้น มนุษย์จะมีสองประเภทคือ ผู้ที่มีความทุกข์ต้องเข้านรก และผู้ที่มีความสุขจะได้เข้าสวรรค์"
  11,106,"ส่วนบรรดาผู้ที่เป็นทุกข์เนื่องจากการปฏิเสธศรัทธาของพวกเขาและการปฏิบัติการงานที่ชั่วช้าต่าง ๆ ของพวกเขา จึงทำให้พวกเขาต้องเข้าไปในไฟนรก เสียงของพวกเขาและลมหายใจของพวกเขาดังขึ้นเนื่องจากความเจ็บปวดที่พวกเขากำลังประสบจากเปลวไฟอันร้อนแรง"
  11,107,"พวกเขาจะพำนักอยู่ในนรกตลอดกาล พวกเขาจะไม่ได้ออกมาจากมันตราบเท่าที่บรรดาชั้นฟ้าทั้งหลายและแผ่นดินยังคงอยู่ เว้นแต่ผู้ที่พระองค์ทรงประสงค์ที่จะให้เขาออกมาจากที่นั้น จากบรรดาผู้ฝ่าฝืนที่ศรัทธาต่อเอกภาพของอัลลอฮ์ แท้จริงพระเจ้าของเจ้านั้น โอ้ท่านเราะสูล เป็นผู้ที่กระทำโดยเด็ดขาดในสิ่งที่พระองค์ทรงประสงค์ ดังนั้นไม่มีผู้ที่สามารถบังคับพระองค์ได้"
  11,108,"ส่วนบรรดาผู้ที่เป็นสุขที่เคยได้รับความสุขจากอัลลอฮ์เนื่องจากการศรัทธาของพวกเขาและการงานที่ดีต่างๆ ของพวกเขา ซึ่งพวกเขานั้นจะอยู่ในสวรรค์และจะพำนักอยู่ในนั้นตลอดกาลตราบเท่าที่บรรดาชั้นฟ้าและแผ่นดินยังอยู่ เว้นแต่ผู้ที่อัลลอฮ์ทรงประสงค์จะให้เขาเข้านรกก่อนเข้าสวรรค์จากบรรดามุมินที่ฝ่าฝืน แท้จริงความโปรดปรานของอัลลอฮ์ที่มีต่อชาวสวรรค์นั้นจะไม่ขาดตอนจากพวกเขา"