tafsir[8]{c,v,t}:
  45,14,"จงกล่าวเถิด- โอ้ท่านเราะสูลเอ๋ย- แก่บรรดาผู้ศรัทธาต่ออัลลอฮ์และเชื่อมั่นต่อเราะสูลของพระองค์ว่า “พวกท่านจงให้อภัยแก่บรรดาผู้ที่ทำร้ายพวกท่านจากผู้ปฏิเสธศรัทธาที่ไม่หวังรางวัลของอัลลอฮ์ และไม่กลัวการลงโทษของพระองค์ เพราะอัลลอฮ์จะทรงตอบแทนทั้งผู้ศรัทธาที่อดทนและบรรดาผู้ปฏิเสธศรัทธาที่ล่วงละเมิด ตามการงานที่พวกเขาขวนขวายไว้ในโลกดุนยา”"
  45,15,"ผู้ใดกระทำความดีใดๆ ดังนั้นผลแห่งความดีนั้นก็จะเป็นของเขา และอัลลอฮ์ไม่ทรงประสงค์ในการกระทำของเขา และผู้ใดกระทำความชั่ว ผลของกรรมชั่วที่เขาได้กระทำนั้นก็ย่อมเกิดขึ้นกับเขา ความชั่วแห่งการกระทำของเขาจะไม่ทำอันตรายใดๆ ต่ออัลลอฮ์ แล้วพวกเจ้าก็จะกลับคืนสู่เราเพียงผู้เดียวในวันอาคิเราะฮ์ เพื่อที่เราจะได้ตอบแทนทุกคนด้วยสิ่งที่พวกเขาสมควรได้รับ"
  45,16,"และโดยแน่นอนเราได้ประทานคัมภีร์อัตเตารอตและการตัดสินระหว่างผู้คนด้วยข้อชี้ขาดของคัมภีร์เล่มนั้นแก่วงศ์วานของอิสรออีล และเราได้ทำให้บรรดานบีส่วนใหญ่จากหมู่พวกเขา ซึ่งมาจากเชื้อสายของอิบรอฮีม อลัยฮิสสลาม และเราได้ให้ปัจจัยยังชีพที่ดีๆ หลากหลายชนิดแก่พวกเขา และเราได้โปรดปรานพวกเขาเหนือประชาชาติอื่นใดในยุคนั้น"
  45,17,"และเราได้ให้ข้อพิสูจน์ต่างๆ แก่พวกเขา ซึ่งทำให้ความจริงได้กระจ่างชัดจากความเท็จ และพวกเขาก็ไม่ได้ขัดแย้งกัน เว้นแต่หลังจากข้อพิสูจน์แห่งความจริงได้เกิดขึ้นเหนือพวกเขา ด้วยการส่งมูฮัมหมัด –ศอลลัลลอฮุ อะลัยฮิวะสัลลัม- เป็นเราะสูล และไม่มีสิ่งใดทำให้พวกเขามาสู่ความขัดแย้งนี้ เว้นแต่ความริษยาที่เกิดขึ้นระหว่างพวกเขา เพราะความโลภในอำนาจและตำแหน่ง แท้จริงพระเจ้าของเจ้า -โอ้เราะสูลเอ๋ย- จะทรงตัดสินระหว่างพวกเขาในวันกิยามะฮ์ เกี่ยวกับสิ่งที่พวกเขาขัดแย้งกันในโลกนี้ จนกว่าจะเป็นที่ชัดเจนว่าใครถูกและใครผิด"
  45,18,"แล้วเราได้ตั้งเจ้าให้อยู่บนแนวทางหนึ่ง จากพระบัญชาของเรา ที่เราได้เคยบัญชาให้บรรดาเราะสูลก่อนหน้าเจ้า โดยการเรียกร้องเชิญชวนสู่การศรัทธาและปฏิบัติการงานที่ดี ดังนั้นจงปฏิบัติตามบทบัญญัตินี้เถิดและอย่าได้ปฏิบัติตามอารมณ์ใฝ่ต่ำของบรรดาผู้ไม่รู้สัจธรรม เพราะอารมณ์ใฝ่ต่ำของพวกเขาทำให้หลงออกจากสัจธรรม"
  45,19,"แท้จริงบรรดาผู้ที่ไม่รู้ในสัจธรรมนั้น พวกเขาไม่สามารถช่วยเจ้าให้พ้นจากการลงโทษของอัลลอฮ์ได้ หากเจ้าปฏิบัติตามอารมณ์ใฝ่ต่ำของพวกเขา และแท้จริงบรรดาผู้อธรรมจากทุกศาสนานั้นต่างก็จะช่วยเหลือซึ่งกันและกัน สนับสนุนกันต่อต้านผู้ศรัทธา แต่แท้จริงอัลลอฮ์นั้นทรงเป็นผู้ช่วยเหลือบรรดาผู้ที่ยำเกรงต่อพระองค์ โดยการปฏิบัติตามสิ่งที่พระองค์ทรงใช้และห่างไกลจากสิ่งที่พระองค์ทรงห้าม"
  45,21,"หรือบรรดาผู้ที่กระทำการปฏิเสธศรัทธาและฝ่าฝืนด้วยอวัยวะต่าง ๆ ของพวกเขาคิดว่า เราจะทำให้การตอบแทนแก่พวกเขาเป็นเช่นบรรดาผู้ศรัทธาต่ออัลลอฮ์และกระทำความดีทั้งหลาย โดยการทำให้พวกเขาเท่าเทียมกันทั้งในโลกดุนยาและอาคิเราะฮ์กระนั้นหรือ?! การตัดสินของพวกเขานั้น มันช่างชั่วช้าจริง ๆ"
  45,22,"และอัลลอฮ์ทรงสร้างชั้นฟ้าทั้งหลายและแผ่นดิน เนื่องด้วยวิทยปัญญาอันสูงส่ง พระองค์มิได้สร้างทั้งสองขึ้นมาอย่างไร้สาระ และเพื่อทุก ๆ ชีวิตจะได้รับการตอบแทนตามสิ่งที่ได้ขวนขวายไว้ ไม่ว่าจะเป็นความดีหรือความชั่ว และอัลลอฮ์จะไม่ทรงอธรรมต่อพวกเขาด้วยการลดความดีหรือเพิ่มความชั่วแก่พวกเขา"