tafsir[8]{c,v,t}:
  10,107,"โอ้เราะซูลเอ๋ย และหากอัลลอฮฺจะทรงให้ทุกข์ภัยประสบแก่เจ้าแล้วและขอให้มันปลดเปลื้องจากเจ้า จะไม่มีผู้ปลดเปลื้องมันได้นอกจากพระองค์ และหากพระองค์ทรงปรารถนาให้ความมั่งคั่งแก่เจ้าแล้ว ก็จะไม่มีผู้ใดกีดกันความโปรดปรานของพระองค์ได้ พระองค์ทรงให้ประสบด้วยความโปรดปรานของพระองค์แก่ผู้ที่พระองค์ทรงประสงค์จากปวงบ่าวของพระองค์โดยไม่ต้องบังคับ และพระองค์เป็นผู้ทรงอภัยโทษแก่บ่าวที่กลับตัวกลับใจของพระองค์ ผู้ทรงเมตตาพวกเขาเสมอ"
  10,108,"โอ้เราะซูลเอ๋ย จงกล่าวเถิดว่า โอ้มวลมนุษย์เอ๋ย แท้จริงอัลกรุอ่านที่ประทานลงมาจากพระเจ้าของพวกท่านได้มายังพวกท่านแล้ว ดังนั้นผู้ใดปฏิบัติตามแนวทางที่ถูกต้องและศรัทธาต่ออัลกุรอ่านประโยชน์ก็จะกลับไปหาตัวเขา เพราะแท้จริงอัลลอฮฺนั้นทรงเพียงพอต่อการเชื่อฟังของบ่าวของพระองค์ และผู้ใดหลงทาง แท้จริงผลของการหลงทางของเขาเพื่อตัวของเขาคนเดียว แท้จริงความชั่วของบ่าวของพระองค์ที่ได้ทำมาไม่มีผลกระทบใดๆ ต่ออัลลอฮฺ การจดบันทึกนั้นไม่ใช่สำหรับพวกเจ้า ฉันคือผู้จดบันทึกการงานของพวกเจ้า และฉันจะพิพากษาพวกเจ้าในสิ่งที่พวกเจ้ากระทำ"
  10,109,"โอ้เราะซูลเอ๋ย เจ้าจงปฏิบัติตามที่พระเจ้าของเจ้าได้ทรงวะฮียฺแก่เจ้าและจงปฏิบัติและจงอดทนต่อการทำร้ายของกลุ่มชนที่ต่อต้านเจ้า และสำหรับฉันต้องเผยแพร่ในสิ่งที่อัลลอฮฺทรงบัญชาให้ฉันเผยแพร่ และทำมันอย่างต่อเนื่องจนกว่าอัลลอฮฺจะทรงตัดสินพวกเขาด้วยวิทยาปัญญา ช่วยเหลือเจ้าจากพวกเขาบนโลกนี้ และลงโทษพวกเขาในปรโลกถ้าพวกเขาตายในอธรรม"
  11,1,"อะลีฟ ลาม รอฺ ได้อธิบายมาก่อนแล้วเกี่ยวกับคำกล่าวที่มีความคล้ายคลึงกับ ซูเราะฮฺ อัล-บะเกาะเราะฮ อัลกรุอ่านเป็นคัมภีร์ที่โองการทั้งหลายของอัลกรุอ่านนั้นถูกทำให้รัดกุมมีระเบียบและมีความหมาย ไม่มีข้อบกพร่องใดๆ หรือขาดตกไป แล้วถูกชี้แจงถึงสิ่งที่หะลาล (อนุมัติ) และหะรอม (ไม่อนุมัติ) และคำบัญชาและข้อห้ามและคำสัญญา (สำหรับผู้ศรัทธา) และคำสัญญา (สำหรับผู้ปฏิเศษศรัทธา) และเล่าเรื่องราวต่างๆ และอื่นๆ อย่างชัดแจ้ง จากพระผู้ทรงปรีชาญาณในการปกครองและออกกฎหมาย ผู้ทรงรอบรู้เชี่ยวชาญต่อสถานะบ่าวของพระองค์และสิ่งที่เหมาะกับพวกเขา"
  11,2,"เนื้อหาของโองการทั้งหลายที่ลงมาแก่มุฮัมมัด ศ็อลลัลลอฮฺอะลัยฮิวะซัลลัม ห้ามไม่ให้บ่าวเคารพภักดีผู้ใดนอกจากอัลลอฮฺ โอ้ มวลมนุษย์เอ๋ย แท้จริงฉันเป็นคนทำให้พวกเจ้าหวาดกลัวถึงบทลงโทษของอัลลอฮฺหากพวกเจ้าอธรรมและไม่เชื่อฟังอัลลอฮฺ และเป็นผู้แจ้งข่าวดีในผลตอบแทนของพระองค์หากพวกเจ้าศรัทธาต่อพระองค์และปฏิบัติตามบทบัญญัติของพระองค์"
  11,3,"โอ้มวลมนุษย์เอ๋ย และพวกท่านจงขอนิรโทษบาปของท่านจากพระเจ้าของพวกท่าน แล้วจงกลับเนื้อกลับตัวต่อพระองค์ด้วยการสำนึกผิดในสิ่งที่ท่านได้ทำ พระองค์จะทรงให้ปัจจัยแก่พวกท่านในการมีชีวิตบนโลกนี้ซึ่งปัจจัยที่ดีไปจนถึงเวลาที่กำหนดไว้ และให้สำหรับทุกคนที่ทำความดีเชื่อฟังและผลตอบแทนการทำความดีที่สมบูรณ์ไม่ลดน้อยลง และหากพวกท่านผินหลังให้การศรัทธาในสิ่งที่ฉันพามาจากพระเจ้าของฉันนั้น แท้จริงฉันกลัวแทนพวกท่านซึ่งการลงโทษในวันอันแสนสาหัสนั้นก็คือวันกิยามะฮฺ"
  11,4,"โอ้มนุษย์เอ๋ย การกลับของพวกท่านย่อมไปสู่อัลลอฮฺเพียงองค์เดียวในวันกิยามะฮฺและพระองค์ผู้ทรงมหาบริสุทธิ์ ผู้ทรงอานุภาพเหนือทุกสิ่ง ไม่มีอะไรที่จะทำให้พระองค์ล้มเหลวได้ ไม่อะไรที่จะทำให้พระองค์ล้มเหลวต่อการให้ชีวิตของท่าน และการพิพากษาพวกท่านหลังจากการตายของพวกท่านและการฟื้นคืนชีพพวกท่าน"
  11,5,"พึงรู้เถิด แท้จริงบรรดาผู้ตั้งภาคีนั้นพวกเขามีความปราถนาในทรวงอกของพวกเขาเพื่อปกปิดสิ่งที่สงสัยเกี่ยวกับอัลลอฮฺเพราะความโง่เขลาของพวกเขา พึงรู้เถิด ขณะที่พวกเขาเอาเสื้อผ้าของพวกเขาปกคลุมศีรษะของพวกเขานั้น อัลลอฮฺทรงรู้สิ่งที่พวกเขาปกปิด และสิ่งที่พวกเขาเปิดเผย แท้จริงพระองค์เป็นผู้ทรงรอบรู้สิ่งที่เขาได้ปกปิดอยู่ในทรวงอก"