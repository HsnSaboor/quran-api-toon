tafsir[26]{c,v,t}:
  92,15,"ไม่มีผู้ใดจะเข้าไปทนรับกับความร้อนของไฟนรกนี้ นอกจากผู้ที่มีความทุกข์ยิ่ง ซึ่งเขาก็คือผู้ปฏิเสธศรัทธา"
  92,16,"คือผู้ที่ปฏิเสธต่อสิ่งที่เราะซูล ศ็อลลัลลอฮุอะลัยฮิวะซัลลัม ได้นำมา และผินหลังไม่ปฏิบัติตามคำสั่งใช้ของอัลลอฮ์"
  92,17,"และมนุษย์ที่ยำเกรงที่สุด อาบู บักรฺ เราะฎิยัลลอฮุอันฮฺ จะถูกให้ห่างไกลออกไปจากมัน"
  92,18,"ซึ่งเขาบริจาคทรัพย์สินของเขาไปในทางที่ดี เพื่อต้องการชำระล้างจากบาปกรรมต่าง ๆ"
  92,19,"และเขามิได้สละทุ่มเททรัพย์สินของเขาเพื่อที่จะตอบแทนบุญคุณใด ๆ ที่คนอื่นได้มอบให้แก่เขา"
  92,20,"เขาไม่ต้องการสิ่งใดเลยกับทรัพย์สินที่เขาได้สละทุ่มเทมันไป นอกจากเพื่อแสวงหาความพอพระทัยของพระเจ้าของเขาผู้ทรงสูงส่งอยู่เหนือการสร้างของพระองค์เท่านั้น"
  92,21,"และเขาก็จะพึงพอใจกับผลตอบแทนอันทรงเกียรติที่อัลลอฮ์ได้ทรงมอบให้แก่เขา"
  93,1,"อัลลอฮ์ทรงสาบานด้วยช่วงเวลาแรกของกลางวัน"
  93,2,"และทรงสาบานด้วยเวลากลางคืนเมื่อมันมืดมิด โดยที่มนุษย์หยุดพักจากการเคลื่อนไหวต่าง ๆ"
  93,3,"โอ้เราะซูลเอ๋ย พระเจ้าของเจ้านั้นมิได้ทรงทอดทิ้งเจ้าดอก และพระองค์ก็มิได้ทรงโกรธเจ้าเลย ดั่งที่บรรดาผู้ตั้งภาคีนั้นพูดคุยกันในตอนที่วะห์ยูได้หยุดชะงัก"
  93,4,"และแน่นอน ที่พำนักแห่งปรโลกนั้นเป็นสถานที่ที่ดียิ่งสำหรับเจ้ามากกว่าโลกนี้ เพราะในปรโลกนั้นมีความสุขตลอดกาลไม่มีที่สิ้นสุด"
  93,5,"และแน่นอน พระองค์จะทรงใหรางวัลอันยิ่งใหญ่แก่เจ้าและประชาชาติของเจ้าจนกว่าเจ้าจะพอใจในสิ่งที่พระองค์ทรงให้แก่เจ้าและประชาชาติของเจ้า"
  93,6,"แท้จริง พระองค์ทรงพบเจ้าครั้งยังเล็กอยู่โดยที่พ่อของเจ้านั้นได้ตายไปจากเจ้า แล้วพระองค์ก็ทรงทำให้เจ้ามีที่พึ่งพิง โดยที่ทำให้ปู่ของเจ้า อับดุลมุฏเฏาะลิบ นั้นรู้สึกสงสารเมตตาต่อเจ้า จากนั้นก็ลุงของเจ้า อบูฏอลิบ"
  93,7,"และทรงพบเจ้าโดยที่เจ้านั้นไม่รู้ว่าอะไรคือคัมภีร์และอะไรคือการศรัทธา แล้วพระองค์ก็ได้ทรงสอนเจ้าถึงสิ่งนั้นโดยที่เจ้าไม่ได้รู้มาก่อน"
  93,8,"และทรงพบเจ้าเป็นผู้ขัดสน แล้วทรงทำให้เจ้านั้นมั่งคั่ง"
  93,9,"ดังนั้น เจ้าอย่าได้ปฏิบัติไม่ดีต่อผู้ที่เสียพ่อของเขาไปในตอนที่ยังเป็นเด็ก และอย่าได้เหยียดหยามเขา"
  93,10,"และเจ้าอย่าได้ไล่ตะเพิดผู้เอ่ยขอที่ขัดสน"
  93,11,"เจ้าจงขอบคุณต่อความความโปรดปรานของอัลลอฮ์ที่มีต่อเจ้า และก็จงบอกเล่าถึงความโปรดปรานนั้นเถิด"
  94,1,"แท้จริงอัลลอฮ์ได้ทรงเปิดหัวอกของเจ้าแก่เจ้าแล้ว และทรงทำให้เจ้าชอบที่จะรับวะห์ยู"
  94,2,"และเราได้อภัยโทษต่อบาปในอดีตของเจ้าและเราได้ช่วยขจัดภาระในช่วงสมัยญาฮิลียะฮ์ที่เจ้าเคยผ่านมา"
  94,3,"ซึ่งมันทำให้เจ้าเหน็ดเหนื่อยกระทั่งเกือบจะทำให้หลังของเจ้าหัก"
  94,4,"และเราได้เชิดชูการกล่าวขานถึงเจ้าให้แก่เจ้าแล้ว โดยที่เจ้านั้นถูกกล่าวขานในการอาซานและการอิกอมะฮ์ และในที่อื่นนอกจากสองสิ่งนี้"
  94,5,"ฉะนั้นแท้จริงพร้อมกับความยากลำบากและความคับแคบนั้นย่อมมีความง่ายดายและความกว้างขวางและทางออกอยู่เสมอ"
  94,6,"แท้จริงพร้อมกับความยากลำบากและความคับแคบนั้นย่อมมีความง่ายดายความกว้างขวางและทางออกอยู่ หากเจ้ารู้ถึงสิ่งนั้น ฉะนั้นแล้วการลอบทำร้ายของกลุ่มชนของเจ้า จะไม่ทำให้เจ้าตื่นตระหนกตกใจ และจะไม่ขัดขวางเจ้าในการเรียกร้องไปสู่อัลลอฮ์อย่างแน่นอน"
  94,7,"ดังนั้น เมื่อเจ้าได้ว่างเว้นจากการงานของเจ้า และเสร็จสิ้นจากมันแล้ว เจ้าจงหมั่นเพียรในการเคารพอิบาดะฮ์ต่อพระเจ้าของเจ้าเถิด"
  94,8,"และจงทำให้ความมุ่งปรารถนาของเจ้าและการตั้งปณิธานของเจ้านั้นไปสู่อัลลอฮ์เพียงองค์เดียวเท่านั้น"