tafsir[29]{c,v,t}:
  70,11,"มวลมนุษย์จะพบเห็นญาติมิตรของเขา(ในวันปรโลก) แต่ก็มิอาจมีใครถามถึงข่าวคราวของกันและกันได้ อันเนื่องมาจากสถานการณ์อันน่าสะพรึงกลัวที่สุดในวันนั้น จนทำให้ผู้ปฏิเสธที่คู่ควรแก่การตกนรกคาดหวังไว้ว่า หากเขาสามารถนำลูกหลานมารับโทษแทนเขาก็จะเป็นการดียิ่ง"
  70,12,"และไถ่ตัวเองให้พ้นจากการถูกลงโทษของพระองค์ ด้วยภรรยาของเขา และด้วยพี่น้องของเขา"
  70,13,"และไถ่ตัวเองด้วยญาติพี่น้องของเขาผู้ใกล้ชิดกับเขา ผู้ซึ่งอยู่กับเขาในยามที่เดือดร้อน"
  70,14,"และไถ่ด้วยมวลผู้ที่อาศัยอยู่ในแผ่นดินทั้งที่เป็นมนุษย์ ญิน และอื่นๆ ซึ่งการไถ่ดังกล่าวนั้น จะทำให้เขารอดพ้นจากการถูกลงโทษในขุมไฟนรก(หากเป็นเช่นนั้นจริง)"
  70,15,"มันไม่ได้เป็นไปตามที่ผู้ประพฤติชั่วหวังไว้เลย แท้จริงมันเป็นไฟนรกในวันอาคิเราะฮฺที่กำลังลุกโชนและเผาไหม้เตรียมไว้สำหรับคนอย่างเขา"
  70,16,"หนังศีรษะถูกลอกออกมาอย่างแรงเพราะความร้อนระอุของไฟนรกและการเผาไหม้ของมัน"
  70,17,"มันจะเรียกหาผู้ที่ผินหลังและห่างเหินจากสัจธรรมโดยปฏิเสธศรัทธาและไม่ปฏิบัติตาม"
  70,18,"และสะสมทรัพย์สินไว้และตระหนี่ถี่เหนียวที่จะใช้จ่ายมันในหนทางของพระองค์อัลลอฮฺ"
  70,19,"แท้จริงมนุษย์นั้นถูกสร้างให้มีลักษณะที่ไม่อดทนและละโมบ"
  70,20,"เมื่อเขาประสบกับความเจ็บป่วยหรือความยากจน เขาก็จะอดทนได้น้อยนิด"
  70,21,"และเมื่อเขารื่นรมย์กับความร่ำรวยมั่งคั่งที่ประสบกับเขานั้น เขาก็จะหวงแหนมันอย่างมาก และตระหนี่ถี่เหนียวที่จะใช้จ่ายมันในหนทางของพระองค์อัลลอฮฺ"
  70,22,"นอกจากบรรดาผู้กระทำละหมาด ที่จะปลอดภัยและรอดพ้นจากคุณลักษณะที่ไม่ดีเหล่านั้น"
  70,23,"บรรดาผู้ที่ดำรงมั่นอยู่ในการทำละหมาดอยู่เป็นประจำ โดยไม่ยุ่งเหยิงกับสิ่งอื่นใดจนละทิ้งการทำละหมาด พร้อมยังปฏิบัติมันตามเวลาที่กำหนดไว้ทุกเมื่อ"
  70,24,"และบรรดาผู้ที่ใช้จ่ายส่วนหนึ่งจากทรัพย์สินของเขาตามที่พระองค์อัลลอฮฺได้กำหนดแก่พวกเขาไว้(จ่ายเงินซะกาต)"
  70,25,"ซึ่งพวกเขาจะใช้จ่ายทรัพย์สินส่วนนั้น แก่ผู้ที่มาขอความช่วยเหลือจากพวกเขาและแก่ผู้ที่ไม่ได้ยื่นมือขอ ซึ่งพวกเขาถูกห้ามจากการได้รับปัจจัยยังชีพด้วยเหตุใดก็ตาม"
  70,26,"และบรรดาผู้ที่ศรัทธามั่นต่อวันกิยามะฮฺ วันที่พระองค์อัลลอฮฺจะทรงตอบแทนทุกสิ่งทุกอย่างตามที่เขาสมควรที่จะได้รับ"
  70,27,"และบรรดาผู้ที่เกรงกลัวต่อการลงโทษของพระผู้อภิบาลของพวกเขา ทั้งๆที่พวกเขาได้กระทำการงานที่ดีอยู่แล้ว"
  70,28,"แท้จริงการลงโทษแห่งพระผู้อภิบาลของพวกเขานั้นเป็นที่น่าหวาดกลัวมาก จึงไม่ควรแก่ผู้ที่มีสติสัมปชัญญะมีความรู้สึกปลอดภัยจากมัน(กล่าวคือ ต้องเกรงกลัวพระองค์อัลลฮฺอยู่ตลอดเวลา)"
  70,29,"และบรรดาผู้ที่รักษา(ไว้ซึ่งความบริสุทธิ์ของ)อวัยวะเพศของพวกเขา ด้วยการปกปิดและห่างไกลมันจากสิ่งลามกอนาจารทั้งหลาย"
  70,30,"เว้นแต่การมีเพศสัมพันธ์กับเหล่าภรรยาและทาสีของพวกเขาเท่านั้น ซึ่งในการดังกล่าวนั้นพวกเขาจะไม่ถูกตำหนิหรือเอาผิดแต่ประการใด"
  70,31,"เพราะฉะนั้นผู้ใดสนองอารมณ์ทางเพศนอกเหนือไปจากเหล่าภรรยาหรือทาสีของตน ตามที่ได้กล่าวมาแล้วนั้น กลุ่มชนเหล่านั้นเป็นผู้ละเมิดขอบเขตของพระองค์อัลลอฮฺอย่างแน่นอน"
  70,32,"และบรรดาผู้ที่รักษาสิ่งที่ผู้คนได้ฝากไว้กับพวกเขา ดังเช่นทรัพย์สิน ความลับ ฯลฯ และคำมั่นสัญญาต่างๆที่พวกเขาให้ไว้กับผู้คน ล้วนแล้วพวกเขาจะเก็บรักษามันไว้อย่างดี โดยไม่คดโกงหรือบิดพริ้วมันแต่อย่างใด"
  70,33,"และบรรดาผู้ที่ทำหน้าที่เป็นสักขีพยานอย่างสมบูรณ์ (พูดด้วยความจริงทุกประการ ไม่บิดเบือนหรือปกปิดข้อมูลใด ๆ ทั้งสิ้น) ซึ่งความเป็นญาติมิตรหรือศัตรูกับโจทก์หรือจำเลยนั้น ไม่อาจมีผลกระทบต่อการทำหน้าที่ตรงนี้ได้"
  70,34,"และบรรดาผู้ที่รักษาการปฏิบัติกิจละหมาดในเวลาของมัน อยู่เป็นประจำ ด้วยร่างกายที่สะอาด(อาบน้ำละหมาด)และจิตใจที่สงบนิ่ง โดยไม่อาจมีสิ่งใดทำให้พวกเขายุ่งเหยิง และจำต้องละทิ้งกิจละหมาดนี้ได้"
  70,35,"ดังนั้นผู้ที่มีคุณสมบัติดังกล่าว จะพำนักอยู่ในสวนสวรรค์อันหลากหลายอย่างมีเกียรติยิ่ง ในนั้นพวกเขาจะมีความสุขสำราญชั่วกาลนาน และยังได้รับเกียรติอันสูงสุดก็คือการได้มองเห็นพระพักตร์ของพระองค์อัลลอฮฺผู้ทรงเกียรติยิ่ง"
  70,36,"โอ้ท่านรอซูล(มุหัมมัด)อะไรที่ผลักดันบรรดาผู้ตั้งภาคีทั้งหลายในหมู่กลุ่มชนของเจ้า ออกมาล้อมรอบเจ้าอย่างเร่งรีบเพื่อที่จะปฏิเสธศรัทธาต่อเจ้า?"
  70,37,"พวกเขาานั่งเป็นกลุ่ม ๆ ล้อมรอบตัวเจ้าทั้งด้านขวาและด้านซ้ายของเจ้า"
  70,38,"แต่ละคนในหมู่พวกเขาต่างก็หวังว่าพระองค์อัลลอฮฺจะทรงรับเขาให้เข้าไปอยู่ในสวนสวรรค์อันบรมสุข และมีความสุขสำราญชั่วกาลนาน โดยที่เขายังปฏิเสธศรัทธาต่อพระองค์อัลลอฮฺอยู่กระนั้นหรือ?!"
  70,39,"มันไม่ได้เป็นไปอย่างที่พวกเขาจินตนาการไว้หรอก แท้จริงเรา(พระองค์อัลลอฮฺ)นั้นได้สร้างพวกเขาจากสิ่งที่พวกเขารู้กันดี ซึ่งแน่นอนเราได้สร้างพวกเขามาจากน้ำที่น่ารังเกียจ(น้ำอสุจิ) พวกเขาจึงอ่อนแอไม่อาจที่จะให้คุณหรือให้โทษแก่ตัวเองได้ แล้วทำไมเล่าพวกเขาจึงทำตัวหยิ่งยโสเช่นนี้?!"