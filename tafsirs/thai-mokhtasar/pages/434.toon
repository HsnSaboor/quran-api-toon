tafsir[9]{c,v,t}:
  34,49,"จงกล่าวเถิด -โอ้ท่านเราะสูล- แก่บรรดาผู้ตั้งภาคีที่ปฏิเสธศรัทธา “ความจริงได้มาแล้ว คือ อิสลาม ความเท็จได้หายไปโดยไม่ทิ้งร่องรอยและความแข็งแกร่งใดๆ และจะไม่หวนคืนสู่อำนาจ”"
  34,50,"จงกล่าวเถิด -โอ้ท่านเราะสูล- แก่บรรดาผู้ตั้งภาคีที่ปฏิเสธศรัทธา ว่า “หากฉันหลงทางจากความจริงในสิ่งที่ฉันได้เรียกร้องให้พวกเจ้าฟัง ดังนั้นโทษของการหลงผิดของฉันก็ถูกจำกัดไว้เฉพาะฉัน ไม่มีสิ่งใดที่จะส่งผลกระทบต่อพวกเจ้าเลย และหากฉันได้รับการชี้นำไปยังพระองค์ ก็เพราะสิ่งที่พระผู้อภิบาลของฉันทรงวะห์ยูแก่ฉัน แท้จริงพระองค์ทรงได้ยินถ้อยคำของบ่าวของพระองค์ พระองค์ทรงอยู่ใกล้ เพื่อที่พระองค์จะทรงได้ยินสิ่งที่ฉันพูดโดยง่าย”"
  34,51,"และหากเจ้าได้เห็น โอ้ท่านเราะสูล บรรดาผู้ปฏิเสธที่ตื่นตระหนกตกใจเมื่อพวกเขาได้เห็นกับตาถึงบทลงโทษในวันกียามะฮ์ แล้วพวกเขาไม่มีทางหนีรอด และไม่มีที่พึ่งเพื่อที่จะหลบหนี และพวกเขาถูกจับเอาไปจากสถานที่อันใกล้อย่างง่ายดายตั้งแต่แรกเห็น และหากเจ้าได้เห็นสิ่งนั้น แน่นอนถือว่าเจ้าได้เห็นสิ่งที่แปลกมาก"
  34,52,"และพวกเขาได้กล่าวหลังจากที่ได้เห็นชะตากรรมของพวกเขาว่า \"พวกเราได้ศรัทธาต่อวันกียามะฮ์แล้ว การศรัทธาของพวกเขาจะเป็นที่ยอมรับได้อย่างไร ในเมื่อพวกเขาได้ห่างไกลจากสถานที่แห่งการตอบรับการศรัทธาแล้ว ด้วยการออกจากโลกดุนยาซึ่งเป็นสถานที่แห่งการปฏิบัติ ไม่ใช่การตอบแทน สู่อาคิเราะฮ์ซึ่งเป็นที่แห่งการรับการตอบแทน ไม่มีการปฏิบัติอีกต่อไป?!"
  34,53,"และการศรัทธาของพวกเขาจะเป็นที่ยอมรับได้อย่างไร เมื่อพวกเขาได้ปฏิเสธศรัทธาตอนที่ใช้ชีวิตในโลกดุนยา พวกเขาตั้งข้อสงสัยจากทิศทางที่ห่างไกลจากความจริง พวกเขาพูดถึงเราะสูล ว่า \"เขาเป็นพ่อมด หมอผี และนักกวี?!"
  34,54,"และบรรดาผู้ที่ปฏิเสธเหล่านั้นได้ถูกห้ามจากการได้รับความสุขในชีวิตบนโลกดุนยาและการกลับใจจากการปฏิเสธศรัทธาและการพ้นจากไฟนรก และการกลับคืนสู่ชีวิตบนโลกดุนยาอีกครั้ง ดังเช่นที่พระองค์ได้ทรงทำให้เป็นตัวอย่างไว้กับบรรดาประชาชาติที่ปฏิเสธก่อนพวกเขา ซึ่งพวกเขาเหล่านั้น อยู่ในการสงสัยจากสิ่งที่บรรดาเราะสูลได้นำมา ในเรื่องการให้เอกภาพต่ออัลลอฮ์และการศรัทธาในการฟื้นคืนชีพ ซึ่งเป็นการสงสัยที่นำไปสู่การปฏิเสธศรัทธา"
  35,1,"บรรดาการสรรเสริญเป็นของอัลลอฮ์ผู้ทรงสร้างชั้นฟ้าทั้งหลายและแผ่นดินโดยที่ไม่มีตัวอย่างมาก่อน ผู้ทรงแต่งตั้งให้บรรดามลาอีกะฮ์เป็นผู้ส่งสาสน์ โดยจะปฏิบัติตามคำสั่งของพระองค์ที่ได้กำหนดไว้อย่างเคร่งครัด และส่วนหนึ่งจากพวกเขานั้นคอยส่งวะห์ยูแก่บรรดานบีและเสริมกำลังพวกเขาให้บรรลุภารกิจที่ได้รับมอบหมาย ในหมู่พวกเขามีปีกสองปีก มีสามปีก มีสี่ปีกซึ่งเขาใช้บินเพื่อปฏิบัติหน้าที่ พระเจ้าเพิ่มบางสิ่งบางอย่างให้กับสิ่งมีชีวิตของพระองค์ตามพระประสงค์ในรูปแบบของอวัยวะ รูปลักษณ์ หรือเสียง แท้จริงอัลลอฮ์ทรงสามารถกระทำทุกสิ่งได้ และไม่มีสิ่งใดทำให้อัลลอฮ์อ่อนแอลงได้"
  35,2,"แท้จริงกุญแจของทุกสิ่งอยู่ในพระหัตถ์ของอัลลอฮ์ ดังนั้นสิ่งใดที่อัลลอฮ์ทรงเปิดไว้สำหรับมนุษย์ในรูปของปัจจัยยังชีพ การชี้นำ และความสุข ก็ไม่มีใครสามารถยับยั้งมันได้ และสิ่งใดที่อัลลอฮ์ทรงยับยั้งไว้ ก็ไม่มีใครสามารถปล่อยมันหลังจากที่พระเจ้ายับยั้งมัน พระองค์ทรงเป็นผู้ทรงอำนาจที่ไม่มีสิ่งใดสามารถเอาชนะพระองค์ได้ ผู้ทรงปรีชาญาณในการสร้าง กำหนดกฎเกณฑ์ และการจัดการของพระองค์"
  35,3,"โอ้มนุษย์เอ๋ย! จงระลึกถึงความโปรดปรานของอัลลอฮ์ที่มีต่อพวกเจ้าด้วยหัวใจและลิ้นของพวกเจ้า และด้วยแขนขาของพวกเจ้าด้วยการปฏิบัติ มีผู้สร้างอื่นจากอัลลอฮ์อีกกระนั้นหรือที่คอยประทานปัจจัยยังชีพแก่พวกเจ้าจากฟากฟ้าโดยส่งฝนมายังพวกเจ้า ให้ปัจจัยยังชีพแก่พวกเจ้าจากแผ่นดินด้วยการทำให้มีผลไม้และพืชผล? ไม่มีพระเจ้าอื่นใดนอกจากพระองค์ ดังนั้นพวกเจ้าปฏิเสธจากความจริงและกล่าวเท็จในนามของอัลลอฮ์ได้อย่างไร และพวกเจ้าอ้างว่าอัลลอฮ์มีภาคี ในเมื่อพระองค์ทรงเป็นผู้สร้างพวกเจ้าและประทานปัจจัยยังชีพแก่พวกเจ้า?!"