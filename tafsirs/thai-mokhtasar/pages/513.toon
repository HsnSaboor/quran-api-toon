tafsir[8]{c,v,t}:
  48,16,"จงกล่าวเถิด โอ้ท่านเราะซูล แก่บรรดาชาวอาหรับชนบทผู้อืดอาดอยู่ในเมือง ที่ไม่ยอมเดินทางไปมักกะฮฺพร้อมกับเจ้าเพื่อเป็นการทดสอบพวกเขา ว่าพวกเจ้าจะถูกเรียกให้ไปต่อสู้กับกลุ่มชนที่มีอำนาจเข้มแข็ง เพื่อพวกเจ้าจะได้ทำการต่อสู้ในหนทางของอัลลอฮ หรือพวกเจ้าจะทำให้พวกเขาเข้ารับอิสลามโดยปราศจากการสู้รบ ดังนั้น เมื่อพวกเจ้าเชื่อฟังปฏิบัติตามอัลลอฮฺในสิ่งที่พระองค์ได้เชิญชวน อัลลอฮฺก็จะทรงประทานรางวัลอันดีงามแก่พวกเจ้า นั้นก็คือสวนสวรรค์ และถ้าหากพวกเจ้าผินหลังออกจากการเคารพภักดีต่อพระองค์ เช่นการผินหลังให้กับการเดินทางไปยังมักกะฮฺ พระองค์จะทรงลงโทษพวกเจ้าด้วยการลงโทษอันเจ็บปวด"
  48,17,"ไม่มีข้อตำหนิ (ความผิด) ใดๆสำหรับคนตาบอด พิการหรือป่วย หากพวกเขาไม่ต่อสู้ในหนทางของอัลลอฮ และผู้ใดที่เชื่อฟังปฏิบัติตามอัลลอฮฺและเราะซูลของพระองค์ พระองค์จะทรงให้เขาเข้าสู่สวนสวรรค์หลากหลาย ณ เบื้องล่างมีธารน้ำหลายสายไหลผ่านภายใต้พระราชวังและต้นไม้ของมัน ส่วนผู้ใดผินหลังออกจากการปฏิบัติตามของอัลลอฮและเราะซูล พระองค์จะทรงลงโทษเขาด้วยการลงโทษอันเจ็บปวด"
  48,18,"แน่นอน อัลลอฮฺทรงโปรดปรานต่อบรรดาผู้ศรัทธาขณะที่พวกเขาให้สัตยาบันแก่เจ้าใต้ต้นไม้ (ที่ฮุดัยบิยะฮฺ) เพราะพระองค์ทรงรอบรู้ดีถึงสิ่งที่มีอยู่ในจิตใจของพวกเขาในการเชื่อศรัทธาและบริสุทธิใจและความสัจจริง พระองค์จึงได้ทรงประทานความสงบใจลงมาบนพวกเขา และได้ทรงตอบแทนให้แก่พวกเขาซึ่งชัยชนะอันใกล้นี้นั้นคือชัยชนะในการพิชิตค็อยบัร เพื่อชดเชยให้กับสิ่งที่พวกเขาไม่ได้เข้าเมืองมักกะฮฺ"
  48,19,"และพระองค์ได้ให้ทรัพย์เชลยมากมาย คือสิ่งที่พวกเขาได้รับมาจากชาวค็อยบัร และอัลลอฮเป็นผู้ทรงอำนาจที่ไม่มีใครเอาชนะได้ ผู้ทรงรอบรู้ในการกำหนด และจัดการในสิ่งที่พระองค์ทรงสร้างขึ้นมาเอง"
  48,20,"อัลลอฮฺได้ทรงสัญญาแก่พวกเจ้า โอ้ผู้ศรัทธาเอ๋ย ซึ่งทรัพย์เชลยอันมากมายที่พวกเจ้าจะได้รับมันจากชัยชนะของอิสลามในอนาคต โดยพระองค์ทรงเร่งทรัพย์เชลยที่ค็อยบัรอันนี้แก่พวกเจ้า และพระองค์ทรงยับยั้งมือของผู้คนพวกยะฮูดจากการทำร้ายสาวกของพวกเจ้า และการเร่งด่วนรางวัลเหล่านี้ให้กับพวกเจ้านั้น เป็นสัญญานที่ดีแก่พวกเจ้า บ่งบอกถึงความช่วยเหลือของอัลลอฮฺและการสนับสนุนของพระองค์ต่อพวกเจ้า และเพื่อพระองค์จะได้ทรงชี้แนะซึ่งทางที่เที่ยงตรงแก่พวกเจ้า"
  48,21,"อัลลอฮทรงสัญญากับทรัพย์เชลยอื่นๆอีกที่พวกเจ้าไม่มีกำลังที่จะเอาชนะมันได้ แต่อัลลอฮเพียงองค์เดียวที่มีอนุภาพเหนือทุกสิ่งทั้งในความรู้และการจัดการของพระองค์ และอัลลอฮเป็นผู้ทรงอานุภาพเหนือทุกสิ่งทุกอย่าง ไม่มีสิ่งใดที่จะมาขัดขวางพระองค์ได้"
  48,22,"และถ้าบรรดาผู้ปฏิเสธศรัทธาต่ออัลลอฮและเราะซูลของพระองค์ได้ต่อสู้กับพวกเจ้า โอ้บรรดาผู้ศรัทธาเอ๋ย พวกเขาก็จะผินหลังกลับอย่างแน่นอน จากนั้นพวกเขาจะไม่พบผู้ปกครองที่จะดูแลพวกเขา และพวกเขาจะไม่พบความช่วยเหลือที่จะช่วยเหลือพวกเขาในการสู้รบกับพวกเจ้าได้"
  48,23,"และชัยชนะของบรรดาผู้ศรัทธาและความพ่ายแพ้ของบรรดาผู้ปฏิเสธศรัทธา ยืนยงไปตลอดกาลเวลา คือแนวทางของอัลลอฮแก่บรรดาผู้ที่ล่วงลับไปแล้วก่อนบรรดาผู้ที่กล่าวเท็จ (ต่อเจ้า) และเจ้าจะไม่พบเจอ โอ้ท่านเราะซูล การเปลี่ยนแปลงใดๆในแนวทางของอัลลอฮฺ"