tafsir[12]{c,v,t}:
  35,19,"และคนที่ปฏิเสธศรัทธากับคนที่ศรัทธานั้นย่อมไม่เหมือนกัน ดังเช่นคนตาบอดที่ไม่เหมือนกับคนตาดี"
  35,20,"และการปฏิเสธศรัทธากับการศรัทธานั้นย่อมไม่เหมือนกันเช่นเดียวกับการที่ไม่เหมือนกันระหว่างความมืดและความสว่าง"
  35,21,"และจะไม่เหมือนกันระหว่างสวรรค์กับนรกในด้านผลของมันทั้งสองเช่นเดียวกับที่ไม่เหมือนกันระหว่างร่มเงากับลมร้อน"
  35,22,"และไม่เหมือนกันระหว่างบรรดาผู้ศรัทธาและบรรดาผู้ที่ปฏิเสธศรัทธาเช่นเดียวกับการที่ไม่เหมือนกันระหว่างคนเป็นกับคนตาย แท้จริงอัลลอฮ์ทรงให้ผู้ที่พระองค์ทรงประสงค์ได้ยินการทางนำของพระองค์ และเจ้า -โอ้ท่านเราะสูล- ไม่สามารถที่จะให้บรรดาผู้ปฏิเสธศรัทธาผู้ที่อยู่ในหลุมฝังศพได้ยินได้"
  35,23,"เจ้ามิใช่อื่นใดเว้นแต่เป็นเพียงคนที่ให้คำตักเตือนแก่พวกเขาในเรื่องที่เกี่ยวกับการลงโทษของอัลลอฮ์เท่านั้น"
  35,24,"และแท้จริงเราได้ส่งเจ้ามา -โอ้ท่านเราะสูล- พร้อมกับความจริงที่ไม่มีข้อสงสัยใดๆ เป็นผู้แจ้งข่าวดีแก่บรรดาผู้ศรัทธาในสิ่งที่อัลลอฮ์ได้เตรียมไว้แก่พวกเขาจากผลตอบแทนที่มีเกียรติและเป็นผู้ตักเตือนแก่บรรดาผู้ปฏิเสธศรัทธาในสิ่งที่อัลลอฮ์ได้เตรียมบทลงโทษที่แสนสาหัสแก่พวกเขา และไม่มีประชาชาติใดในยุคก่อนเว้นแต่จะมีการส่งเราะสูลมาจากอัลลอฮ์ที่คอยให้คำตักเตือนถึงบทลงโทษของพระองค์"
  35,25,"และหากกลุ่มชนของเจ้าปฏิเสธเจ้า -โอ้ท่านเราะสูล- ดังนั้นเจ้าจงอดทน เพราะเจ้าไม่ได้เป็นคนเเรกที่ถูกกลุ่มชนของเจ้าปฏิเสธ เพราะได้มีกลุ่มชนก่อนๆได้ปฏิเสธแก่บรรดาเราะสูลของพวกเขามาแล้ว เช่น กลุ่มชนอ๊าด ษะมูดและกลุ่มชนของลูฏ บรรดาเราะสูลได้นำข้อโต้แย้งที่ชัดเจนจากอัลลอฮ์มายังพวกเขาเพื่อยืนยันถึงการเป็นเราะสูลที่แท้จริงของพวกเขา และบรรดาเราะสูลของพวกเขาได้มายังพวกเขาด้วยกับคัมภีร์ต่างๆ และคัมภีร์ที่ส่องสว่างสำหรับผู้ที่ใคร่ครวญและพิจารณาต่อคัมภีร์นั้น"
  35,26,"ถึงกระนั้น พวกเขายังคงไม่ศรัทธาต่ออัลลอฮ์และบรรดาเราะสูลของพระองค์ และไม่เชื่อในสิ่งที่บรรดาเราะสูลได้นำมาแก่พวกเขาจากอัลลอฮ์ ดังนั้นฉันจึงทำลายบรรดาผู้ปฏิเสธศรัทธา จงพิจารณาดูเถิด -โอ้ท่านเราะสูล- ว่าการปฏิเสธต่อฉันนั้นผลจะเป็นอย่างไร"
  35,27,"เจ้าไม่เห็นหรอกหรือ -โอ้ท่านเราะสูล- แท้จริงอัลลอฮ์นั้นทรงให้น้ำฝนลงมาจากฟากฟ้าแล้วเราได้ให้พืชผักผลไม้งอกเงยอย่างหลากหลายสี มีทั้งสีแดง สีเขียว สีเหลืองและสีอื่นๆหลังจากที่เราได้ให้น้ำแก่ต้นไม้จากน้ำฝนนั้น และในหมู่ภูเขาทั้งหลายมีเส้นทางที่มีทั้งสีขาว สีแดงและสีดำสนิท"
  35,28,"และในหมู่มนุษย์และปศุสัตว์ (อูฐ วัวและแพะ) ที่มีสีที่หลากหลาย เช่นที่เราได้กล่าวไปก่อนหน้านี้ แท้จริงผู้ที่ให้เกียรติในความยิ่งใหญ่แก่สถานะของอัลลอฮ์ ตะอาลา และให้ความยำเกรงต่อพระองค์นั้นคือผู้ที่มีความรู้ถึงพระองค์เท่านั้น เพราะพวกเขารู้ถึงลักษณะของพระองค์ บทบัญญัติและหลักฐานที่ชี้ถึงสามารถของพระองค์ แท้จริงอัลลอฮ์นั้นเป็นผู้ทรงมีอำนาจที่ไม่มีผู้ใดจะชนะพระองค์ได้ ผู้ทรงอภัยสำหรับบาปของบ่าวที่กลับเนื้อกลับตัว"
  35,29,"แท้จริง บรรดาผู้ที่อ่านคัมภีร์ของอัลลอฮ์ที่ประทานลงมาแก่เราะสูลของเราและได้ปฏิบัติสิ่งที่อยู่ในอัลกุรอาน และดำรงการละหมาดอย่างสมบูรณ์ และบริจาคในสิ่งที่เราได้ให้เป็นปัจจัยยังชีพแก่พวกเขาโดยการจ่ายซากาตและอื่นๆโดยแบบลับและเปิดเผย พวกเขาหวัง สำหรับการทำความดีเพื่อเป็นธุรกรรมที่ไม่สูญเสียกับอัลลอฮ์"
  35,30,"เพื่อพระองค์จะทรงตอบแทนรางวัลในการงานของพวกเขาให้แก่พวกเขาอย่างครบถ้วนและจะทรงเพิ่มให้แก่พวกเขาจากความโปรดปรานของพระองค์ เพราะพวกเขาคือผู้ที่คู่ควรกับสิ่งนั้นอย่างแท้จริง พระองค์นั้นเป็นผู้ทรงอภัยในความผิดบาปของผู้ที่มีลักษณะเช่นนั้น ผู้ทรงชื่นชมด้วยกับการงานที่ดีของพวกเขา"