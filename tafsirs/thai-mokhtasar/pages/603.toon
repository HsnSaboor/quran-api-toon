tafsir[14]{c,v,t}:
  109,1,"โอ้เราซูลเอ๋ย จงกล่าวเถิดว่า : โอ้บรรดาผู้ปฏิเสธศรัทธาต่ออัลลอฮ์ทั้งหลาย"
  109,2,"ฉันจะไม่เคารพภัคดีต่อเจว็ดต่าง ๆ ที่พวกเจ้าเคารพภักคดีกันอยู่ ทั้งในตอนนี้และในภายภาคหน้า"
  109,3,"และพวกเจ้าก็มิใช่เป็นผู้เคารพภักดีต่อพระเจ้าที่ฉันเคารพภักดีอยู่ ซึ่งก็คืออัลลอฮ์เพียงพระองค์เดียว"
  109,4,"และฉันก็มิใช่เป็นผู้เคารพภักดีต่อเจว็ดต่าง ๆ ที่พวกเจ้าเคารพภักดีกันอยู่"
  109,5,"และพวกเจ้าก็มิใช่เป็นผู้เคารพภักดีต่อพระเจ้าที่ฉันเคารพภักดีอยู่ ซึ่งก็คืออัลลอฮ์เพียงพระองค์เดียว"
  109,6,"สำหรับพวกเจ้าก็คือศาสนาของพวกเจ้า ที่พวกเจ้าได้คิดค้นมันขึ้นมาแก่ตัวของพวกเจ้าเอง และสำหรับฉันก็คือศาสนาของฉันที่อัลลอฮ์ได้ทรงประทานมันลงมาให้แก่ฉัน"
  110,1,"โอ้เราะซูลเอ๋ย เมื่อความช่วยเหลือของอัลลอฮ์ที่มีต่อศาสนาของเจ้า และการให้เกียรติของพระองค์ที่มีต่อมันได้มาถึง และได้เกิดการพิชิตมักกะฮ์"
  110,2,"และเจ้าก็ได้เห็นผู้คนเข้ารับศาสนาอิสลามเป็นหมู่ ๆ"
  110,3,"ดังนั้น เจ้าจงทราบเถิดว่าดังกล่าวนั้นเป็นสัญญาณบ่งบอกถึงความใกล้สู่จุดสิ้นสุดของภาระหน้าที่ของเจ้าที่ถูกส่งมา ดังนั้น จงแซ่ซ้องสดุดีด้วยการสรรเสริญพระเจ้าของเจ้า เพื่อเป็นการขอบคุณต่อพระองค์ที่ได้ประทานความโปรดปรานแห่งการช่วยเหลือและการพิชิตเปิดเมือง และจงขออภัยโทษต่อพระองค์เถิด แท้จริงพระองค์เป็นผู้ทรงอภัยยิ่ง ทรงตอบรับการกลับเนื้อกลับตัวของปวงบ่าวของพระองค์ และทรงให้อภัยแก่พวกเขา"
  111,1,"มือทั้งสองของลุงของท่านนบี ศ็อลลัลลอฮุอะลัยฮิวะซัลลัม อบูละฮับ บิน อับดุลมุฏเฏาะลิบ ได้ขาดทุนเนื่องด้วยการกระทำของเขา เพราะเขาได้ทำร้ายนบี ศ็อลลัลลอฮุอะลัยฮิวะซัลลัม และความพยายามของเขาได้ล้มเหลว"
  111,2,"มีสิ่งใดบ้างที่คอยอำนวยประโยชน์แก่เขา ทรัพย์สินของเขาและลูกของเขากระนั้นหรือ? มันทั้งสองไม่ได้ปกป้องเขาจากการลงโทษแต่อย่างใด และไม่สามารถนำความเมตตามาให้แก่เขาอย่างแน่นอน"
  111,3,"ในวันกิยามะฮ์ เขาจะต้องเข้าไปในกองไฟลุกโชน ซึ่งเขาจะต้องทนกับความร้อนของมัน"
  111,4,"และภรรยาของเขา อุมมูญะมีล นางก็จะเข้าไปในไฟนรกนั้นเช่นกัน ซึ่งนางเคยทำร้ายนบี ศ็อลลัลลอฮุอะลัยฮิวะซัลลัม ด้วยการวางหนามตามทางเดินของนบี"
  111,5,"ที่คอของนางนั้นจะมีเชือกที่ร้อยถักอย่างแน่นหนา นางจะถูกลากด้วยเชือกนั้นไปยังไฟนรก"