tafsir[23]{c,v,t}:
  56,77,"แท้จริงอัลกุรอ่านที่ถูกอ่านให้แก่พวกเจ้านั่นคือ อัลกุรอ่านอันทรงเกียรติ ซึ่งมันเต็มไปด้วยประโยชน์ต่างๆ ที่มากมายมหาศาล"
  56,78,"ซึ่งอยู่ในบันทึกที่ถูกพิทักษ์รักษาไว้จากสายตาของมนุษย์ นั่นก็คือ อัลเลาหุลมะหฺฟูซ (แผ่นจารึกที่ถูกเก็บรักษาไว้)"
  56,79,"ไม่มีผู้ใดจะแตะต้องอัลกุรอ่านนอกจากบรรดามลาอิกะฮฺผู้บริสุทธิ์ปราศจากบาปและข้อตำหนิต่างๆ เท่านั้น"
  56,80,"เป็นสิ่งที่ถูกประทานลงมาจากพระผู้อภิบาลแห่งสากลโลกให้แก่นบีมุฮัมมัด ศ็อลลัลลอฮฺอลัยฮิวะซัลลัม"
  56,81,"ด้วยอัลกุรอ่านนี้กระนั้นหรือที่พวกเจ้า โอ้บรรดาผู้ตั้งภาคีต่ออัลลลอฮฺ ปฏิเสธไม่ยอมศรัทธา?!"
  56,82,"และพวกเจ้าทำให้การขอบคุณต่ออัลลอฮฺที่ได้ทรงประทานปัจจัยยังชีพแก่พวกเจ้าเป็นการปฏิเสธศรัทธาต่อพระองค์กระนั้นหรือ?! โดยที่พวกเจ้าพาดพิงน้ำฝนไปยังดวงดาว แล้วพวกเจ้าจะกล่าวว่า \"เราได้รับน้ำฝนด้วยสาเหตุดวงดาวดวงนั้น ดวงดาวดวงนี้\""
  56,83,"และเมื่อวิญญาณได้มาถึงคอหอยแล้ว(กำลังจะตาย) พวกเจ้าไม่สามารถที่จะยับยั้งมันได้"
  56,84,"และในขณะนั้น พวกเจ้ากำลังล้อมรอบมองดูผู้ใกล้จะตายตรงหน้าพวกเจ้ากันอยู่"
  56,85,"และด้วยความรอบรู้ของเรา ความสามารถของเราและบรรดามลาอิกะฮฺของเรานั้นอยู่ใกล้ชิดกับผู้ตายยิ่งกว่าพวกเจ้าเสียอีก แต่ทว่าพวกเจ้ามองไม่เห็นพวกเขา"
  56,86,"หากพวกเจ้าคิดว่าพวกเจ้าจะไม่ถูกฟื้นคืนชีพเพื่อรับผลตอบแทนในการงานของพวกเจ้าที่ได้กระทำไว้แล้ว"
  56,87,"ไฉนเล่า พวกเจ้าจึงไม่ให้วิญญาณที่ออกจากร่างผู้ตายกลับมาสู่ร่างอีกครั้ง หากพวกเจ้าเป็นคนพูดจริง และพวกเจ้าจะไม่สามารถกระทำดังกล่าวได้อย่างเด็ดขาด"
  56,88,"ดังนั้นหากผู้ตายเป็นผู้ที่อยู่ในกลุ่มแนวหน้าไปสู่คุณธรรมความดี"
  56,89,"เขาจะได้รับการพักผ่อนที่สุขสบายที่ไม่มีเหนื่อยอีกเลย ได้รับปัจจัยยังชีพที่ดีและความเมตตา และสำหรับเขาคือสรวงสวรรค์ซึ่งเขาจะเสพสุขอยู่ในนั้นด้วยสิ่งที่เขาปรารถนา"
  56,90,"และหากว่าผู้ตายอยู่ในกลุ่มมือขวา (ผู้ได้รับบันทึกด้วยมือขวา) เจ้าก็อย่าได้ไปกังวลถึงตำแหน่งของพวกเขา เพราะพวกเขาจะได้รับความสันติและความปลอดภัย"
  56,91,"56:90"
  56,92,"และหากว่าผู้ตายอยู่ในกลุ่มผู้ปฏิเสธศรัทธาต่อสิ่งที่เราะซูล ศ็อลลัลลอฮฺอลัยฮิวะซุลลัม ได้นำมา และเป็นผู้หลงทางจากแนวทางอันเที่ยงตรง"
  56,93,"ดังนั้นการต้อนรับพวกเขาคือต้อนรับด้วยน้ำที่ร้อนระอุ"
  56,94,"และเขาจะถูกเผาด้วยเปลวไฟแห่งนรกที่ลุกไหม้"
  56,95,"แท้จริงสิ่งนี้ที่เราได้เล่าเรื่องราวของมันให้แก่เจ้านั้น โอ้ท่านเราะซูล มันคือความจริงแน่นอน ไม่มีข้อสงสัยใดๆ"
  56,96,"ดังนั้น เจ้าจงสดุดีด้วยพระนามพระผู้อภิบาลของเจ้าผู้ยิ่งใหญ่เถิด และให้ความบริสุทธิ์ต่อพระองค์จากสิ่งบกพร่องต่างๆ"
  57,1,"สิ่งที่อยู่ในชั้นฟ้าทั้งหลายและในแผ่นดินต่างก็แซ่ซ้องสดุดีและให้ความบริสุทธิ์แด่อัลลอฮฺ และพระองค์เป็นผู้ทรงอำนาจอันยิ่งใหญ่ที่ไม่มีผู้ใดเหนือพระองค์ ผู้ทรงปรีชาญาณในการสร้างและการจัดการระบบของพระองค์"
  57,2,"อำนาจอันเด็ดขาดแห่งชั้นฟ้าทั้งหลายและแผ่นดินนั้นเป็นสิทธิ์ของพระองค์เพียงองค์เดียวเท่านั้น พระองค์ทรงให้ชีวิตแก่ผู้ที่พระองค์ทรงประสงค์และทรงให้ตายแก่ผู้ที่พระองค์ทรงประสงค์ และพระองค์เป็นผู้ทรงอานุภาพเหนือทุกสิ่ง ไม่มีสิ่งใดที่จะทำให้พระองค์หมดความสามารถได้"
  57,3,"พระองค์ทรงเป็นองค์แรกที่ไม่มีสิ่งใดก่อนพระองค์และองค์สุดท้ายที่ไม่มีสิ่งใดหลังพระองค์ และทรงเปิดเผย(สูงส่ง)ที่ไม่มีสิ่งใดเหนือพระองค์และทรงเร้นลับที่ไม่มีสิ่งใดเร้นลับยิ่งไปกว่าพระองค์ และพระองค์เป็นผู้ทรงรอบรู้ทุกสิ่งทุกอย่าง ไม่มีสิ่งใดจะซ่อนเร้นไปจากความรอบรู้ของพระองค์ได้"