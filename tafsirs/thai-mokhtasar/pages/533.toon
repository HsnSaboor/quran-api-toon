tafsir[27]{c,v,t}:
  55,41,"ในวันกิยามะฮฺบรรดาผู้กระทำความผิดจะเป็นที่รู้จักกันได้ด้วยเครื่องหมายของพวกเขา คือ ใบหน้าที่ดำคล้ำและนัยต์ตาสีฟ้า แล้วขมับและเท้าของพวกเขาจะถูกรวมกันโยนลงในไฟนรกญะฮันนัม"
  55,42,"ดังนั้น ด้วยความโปรดปรานอันมากมายของอัลลอฮฺที่มีต่อพวกเจ้าอันใดเล่า โอ้หมู่ชนญินและมนุษย์ ที่พวกเจ้าทั้งสองปฏิเสธ?!"
  55,43,"และได้มีการกล่าวแก่พวกเขาเพื่อเป็นการตำหนิว่า \"นี่คือนรกญะฮันนัมที่ถูกปฏิเสธในโลกดุนยาโดยบรรดาผู้มีบาปทั้งหลาย (ซึ่งตอนนี้) มันอยู่ต่อหน้าพวกเขาแล้วโดยที่พวกเขาไม่สามารถปฏิเสธมันได้อีก\""
  55,44,"พวกเขาจะเดินวกเวียนไปมาระหว่างมันกับน้ำร้อนที่ร้อนระอุ"
  55,45,"ดังนั้น ด้วยความโปรดปรานอันมากมายของอัลลอฮฺที่มีต่อพวกเจ้าอันใดเล่า โอ้หมู่ชนญินและมนุษย์ ที่พวกเจ้าทั้งสองปฏิเสธ?!"
  55,46,"และสำหรับผู้ที่เกรงกลัวต่อการยืนหน้าพระผู้อภิบาลของเขาในโลกหน้า แล้วเขาก็ศรัทธาต่อพระองค์และกระทำคุณงามความดี เขาจะได้รับสรวงสวรรค์ทั้งสอง"
  55,47,"ดังนั้น ด้วยความโปรดปรานอันมากมายของอัลลอฮฺที่มีต่อพวกเจ้าอันใดเล่า โอ้หมู่ชนญินและมนุษย์ ที่พวกเจ้าทั้งสองปฏิเสธ?!"
  55,48,"และสรวงสวรรค์ทั้งสองนั้นมีกิ่งก้านใหญ่แผ่ออกอย่างเขียวชอุ่มและมีผลหลากหลายชนิด"
  55,49,"ดังนั้น ด้วยความโปรดปรานอันมากมายของอัลลอฮฺที่มีต่อพวกเจ้าอันใดเล่า โอ้หมู่ชนญินและมนุษย์ ที่พวกเจ้าทั้งสองปฏิเสธ?!"
  55,50,"ในสรวงสวรรค์ทั้งสองแห่งนั้นมีตาน้ำสองตาที่น้ำของมันได้ไหลเวียนระหว่างสวรรค์ทั้งสอง"
  55,51,"ดังนั้น ด้วยความโปรดปรานอันมากมายของอัลลอฮฺที่มีต่อพวกเจ้าอันใดเล่า โอ้หมู่ชนญินและมนุษย์ ที่พวกเจ้าทั้งสองปฏิเสธ?!"
  55,52,"ในสรวงสวรรค์ทั้งสองแห่งนั้นมีผลไม้ให้รับประทานชนิดละสองประเภท"
  55,53,"ดังนั้น ด้วยความโปรดปรานอันมากมายของอัลลอฮฺที่มีต่อพวกเจ้าอันใดเล่า โอ้หมู่ชนญินและมนุษย์ ที่พวกเจ้าทั้งสองปฏิเสธ?!"
  55,54,"พวกเขาเอนกายอยู่บนฟูกนอน ที่ซับในของมันทำด้วยไหมพรมอย่างดี และผลไม้ของสวรรค์ทั้งสองแห่งนั้นอยู่ใกล้แค่เอื้อมมือ ซึ่งผู้ที่ยืน นั่ง และเอนกายสามารถที่จะเอื้อมมือหยิบได้ตามต้องการ"
  55,55,"ดังนั้น ด้วยความโปรดปรานอันมากมายของอัลลอฮฺที่มีต่อพวกเจ้าอันใดเล่า โอ้หมู่ชนญินและมนุษย์ ที่พวกเจ้าทั้งสองปฏิเสธ?!"
  55,56,"ในสรวงสวรรค์เหล่านั้นมีหญิงสาวบริสุทธิ์ที่ลดสายตามองเฉพาะสามีของนางเท่านั้น ซึ่งไม่เคยมีมนุษย์และญินคนไหนแตะต้องพวกนางมาก่อนสามีของพวกนางเลย"
  55,57,"ดังนั้น ด้วยความโปรดปรานอันมากมายของอัลลอฮฺที่มีต่อพวกเจ้าอันใดเล่า โอ้หมู่ชนญินและมนุษย์ ที่พวกเจ้าทั้งสองปฏิเสธ?!"
  55,58,"ความสวยงามและความบริสุทธิ์ของพวกนางเปรียบเสมือนกับทับทิมและปะการัง"
  55,59,"ดังนั้น ด้วยความโปรดปรานอันมากมายของอัลลอฮฺที่มีต่อพวกเจ้าอันใดเล่า โอ้หมู่ชนญินและมนุษย์ ที่พวกเจ้าทั้งสองปฏิเสธ?!"
  55,60,"ไม่มีผลตอบแทนสำหรับผู้ที่กระทำความดีเชื่อฟังพระผู้อภิบาลของเขา นอกจากอัลลอฮฺจะตอบแทนเขาด้วยความดีเช่นกัน"
  55,61,"ดังนั้น ด้วยความโปรดปรานอันมากมายของอัลลอฮฺที่มีต่อพวกเจ้าอันใดเล่า โอ้หมู่ชนญินและมนุษย์ ที่พวกเจ้าทั้งสองปฏิเสธ?!"
  55,62,"และนอกจากสรวงสวรรค์ทั้งสองแห่งนั้นแล้วที่กล่าวไปยังมีสรวงสวรรค์อื่นอีกสองแห่ง"
  55,63,"ดังนั้น ด้วยความโปรดปรานอันมากมายของอัลลอฮฺที่มีต่อพวกเจ้าอันใดเล่า โอ้หมู่ชนญินและมนุษย์ ที่พวกเจ้าทั้งสองปฏิเสธ?!"
  55,64,"แน่นอนสรวงสวรรค์สองแห่ง (ชั้นรอง) นั้นมีความเขียวชอุ่มอย่างยิ่ง"
  55,65,"ดังนั้น ด้วยความโปรดปรานอันมากมายของอัลลอฮฺที่มีต่อพวกเจ้าอันใดเล่า โอ้หมู่ชนญินและมนุษย์ ที่พวกเจ้าทั้งสองปฏิเสธ?!"
  55,66,"ในสรวงสวรรค์ทั้งสองแห่งนั้นมีตาน้ำสองแห่งพุ่งออกมาอย่างต่อเนื่องไม่ขาดสาย"
  55,67,"ดังนั้น ด้วยความโปรดปรานอันมากมายของอัลลอฮฺที่มีต่อพวกเจ้าอันใดเล่า โอ้หมู่ชนญินและมนุษย์ ที่พวกเจ้าทั้งสองปฏิเสธ?!"