tafsir[7]{c,v,t}:
  57,12,"วันที่เจ้าจะเห็นบรรดาผู้ศรัทธาชายและบรรดาผู้ศรัทธาหญิงมีแสงสว่างของพวกเขาฉายแสงนำหน้าพวกเขา ณ เบื้องหน้าของพวกเขา และทางขวาของพวกเขา และจะมีเสียงกล่าวแก่พวกเขาว่า \" วันนี้มีข่าวดีแก่พวกเจ้า คือสรวงสวรรค์อันหลากหลายมีแม่น้ำหลายสายไหลผ่านอยู่ใต้สถานที่พักและต้นไม้ของมัน โดยพวกเขาจะพำนักอยู่ในนั้นตลอดกาล การตอบแทนดังกล่าวนั่นคือชัยชนะอันยิ่งใหญ่ที่มิอาจเทียบได้\""
  57,13,"วันที่บรรดาผู้กลับกลอกชายและบรรดาผู้กลับกลอกหญิงจะกล่าวแก่บรรดาผู้ศรัทธาว่า \"กรุณารอพวกเราด้วยเถิด เพื่อเราจะได้รับแสงสว่างจากพวกเจ้าที่สามารถช่วยเหลือพวกเราในการข้ามสะพานที่ทอดผ่านนรกได้\" และจะมีเสียงกล่าวแก่พวกเขาอย่างเย้อหยันว่า \"พวกเจ้าจงหันหลังกลับไปเถิด แล้วจงแสวงหาแสงสว่างที่พวกเจ้าต้องการจะใช้มันด้วยตัวเอง\" (ขณะนั้นเอง) ก็มีกำแพงที่มีประตูบานหนึ่งมาขวางกั้นระหว่างพวกเขา ด้านในของมันที่อยู่ฝั่งบรรดาผู้ศรัทธานั้นจะมีแต่ความเมตตา และด้านนอกของมันที่อยู่ฝังบรรดาผู้กลับกลอกจะมีแต่การลงโทษ"
  57,14,"บรรดาผู้กลับกลอกจะร้องเรียกบรรดาผู้ศรัทธาว่า \"พวกเราไม่เคยได้อยู่ร่วมกันกับพวกท่านในอิสลามและการเชื่อฟังหรอกหรือ?! บรรดาผู้ศรัทธากล่าวตอบแก่พวกเขาว่า \"ใช่ พวกเจ้าเคยได้อยู่ร่วมกับพวกเรา แต่พวกเจ้าได้ทำลายตัวของพวกเจ้าด้วยการกลับกลอก แล้วพวกเจ้าก็ทำให้มันพินาศไป และพวกเจ้ารอคอยความพ่ายแพ้ที่จะเกิดขึ้นกับบรรดาผู้ศรัทธา แล้วพวกเจ้าจะได้ประกาศการปฏิเสธศรัทธาของพวกเจ้า และพวกเจ้าสงสัยในเรื่องการช่วยเหลือของอัลลอฮ์ที่มีต่อบรรดาผู้ศรัทธาและเรื่องการฟื้นคืนชีพหลังความตาย และความหวังที่เป็นเท็จได้หลอกลวงพวกเจ้า จนกระทั่งความตายได้มายังพวกเจ้าในสภาพดังกล่าว และชัยฏอนได้ล่อลวงพวกเจ้าเกี่ยวกับอัลลอฮ์\""
  57,15,"ดังนั้นวันนี้การไถ่บาปจะไม่ถูกรับจากพวกเจ้า โอ้บรรดาผู้กลับกลอก และจากบรรดาผู้ปฏิเสธศรัทธาต่ออัลลอฮฺอย่างเปิดเผย และที่พำนักของพวกเจ้าและบรรดาผู้ปฏิเสธศรัทธานั้นคือนรก ซึ่งมันเป็นสถานที่อันเหมาะสมแก่พวกเจ้าแล้ว และมันเป็นที่พำนักที่ต้องกลับไปที่ชั่วร้ายยิ่ง"
  57,16,"ยังไม่ถึงเวลาอีกหรือสำหรับบรรดาผู้ศรัทธาต่ออัลลอฮฺและเราะสูลของพระองค์ที่หัวใจของพวกเขาจะนอบน้อมและสงบเพื่อการรำลึกถึงอัลลอฮฺและรำลึกถึงสิ่งที่ได้ถูกประทานลงมาในอัลกุรอ่านทั้งที่เป็นสัญญาดีและสัญญาร้าย และพวกเขาอย่าได้เป็นเช่นชาวยิวที่ได้รับคัมภีร์อัตเตารอตและชาวคริสต์ที่ได้รับคัมภีร์อัลอินญีลในเรื่องการแข็งกระด้างของหัวใจ แล้วช่วงเวลาระหว่างพวกเขากับการแต่งตั้งบรรดานบีของพวกเขานั้นได้เนิ่นนานเกินไป มีผลทำให้จิตใจของพวกเขาแข็งกระด้าง และส่วนใหญ่ของพวกเขานั้นเป็นผู้ออกจากการจงรักภักดีต่ออัลลลอฮฺไปสู่การฝ่าฝืนพระองค์?!"
  57,17,"พึงทราบเถิดว่า แท้จริงอัลลอฮฺนั้นทรงให้แผ่นดินมีชีวิตชีวาด้วยการงอกเงยของพืชผลหลังจากที่มันแห้งแล้ง แน่นอนเราชี้แจงหลักฐานและข้อพิสูจน์ต่างๆ ที่บ่งบอกถึงความสามารถของอัลลลอฮฺและเอกภาพของพระองค์ หวังว่าพวกเจ้าจะได้ใช้สติปัญญาใคร่ครวญ แล้วทำให้รู้ว่าผู้ที่ทำให้แผ่นดินมีชีวิตชีวาหลังจากที่มันได้ตายไปแล้วสามารถที่จะฟื้นคืนชีพพวกเจ้าหลังจากที่พวกเจ้าได้ตายไปแล้วเช่นกัน และสามารถที่จะทำให้จิตใจของพวกเจ้าอ่อนโยนหลังจากที่มันได้แข็งกระด้าง"
  57,18,"แท้จริงบรรดาผู้บริจาคส่วนหนึ่งจากทรัพย์สินของเขาทั้งชายและหญิงที่บริจาคมันไปด้วยความสมัครใจโดยไม่ล้ำเลิกบุญคุณและก่อความเดือดร้อน พระองค์จะทรงเพิ่มรางวัลเพื่อเป็นการตอบแทนแก่พวกเขาเป็นทวีคูณ นั่นคือด้วยหนึ่งความดีเท่ากับสิบเท่าถึงเจ็ดร้อยเท่าและหลายๆ เท่า และสำหรับพวกเขาจะได้รับผลบุญอันมีเกียรติ ณ ที่อัลลอฮฺ นั้นก็คือ สรวงสวรรค์"