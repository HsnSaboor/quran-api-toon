tafsir[6]{c,v,t}:
  57,19,"และบรรดาผู้ศรัทธาต่ออัลลอฮฺและบรรดาเราะสูลของพระองค์โดยไม่ทำให้เกิดความแตกต่างระหว่างพวกเขา พวกเขาเหล่านั้นแหละเป็นผู้สัตย์จริง และเป็นพยานที่ดีในสายตาของพระผู้อภิบาลของพวกเขา สำหรับพวกเขาคือรางวัลการตอบแทนของพวกเขาอันมีเกียรติที่ได้ถูกเตรียมไว้แก่พวกเขา และสำหรับพวกเขาอีกคือแสงสว่างของพวกเขาที่มันส่องแสงอยู่เบื้องหน้าและข้างขวาของพวกเขาในวันกิยามะฮฺ ส่วนบรรดาผู้ปฏิเสธศรัทธาต่ออัลลอฮฺและบรรดาเราะสูลของพระองค์ และปฏิเสธต่อสัญญาณต่าง ๆ ของเราที่ถูกประทานลงมาให้แก่เราะสูลของเรา ชนเหล่านั้นเป็นชาวนรก พวกเขาจะเข้าไปอยู่ในนั้นในวันกิยามะฮฺตลอดกาลโดยจะไม่ได้ออกจากมัน"
  57,20,"พวกเจ้าจงเถิดว่า แท้จริงงชีวิตแห่งโลกนี้มิใช่อื่นใด นอกจากเป็นเพียงการละเล่นที่ร่างกายได้สนุกกับมัน เป็นวามเพลิดเพลินที่หัวใจได้หลงไหลกับมัน เป็นเครื่องประดับที่พวกเจ้าใช้ประดับตกแต่ง เป็นการโอ้อวดในความเป็นเจ้าแห่งกรรมสิทธิ์การครอบครองและความสะดวกสบายต่างๆ และเป็นการแข่งขันกันในการสะสมทรัพย์สินและลูกหลาน มันเปรียบเสมือนเช่น น้ำฝนที่ให้พืชผลงอกเงยสร้างความพอใจให้แก่ชาวสวน แล้วมันอยู่ได้ไม่นานก็เหี่ยวแห้ง แล้วเจ้าจะเห็นมันเป็นสีเหลืองหลังจากที่มันได้เคยเขียวชอุ่มมาก่อน แล้วอัลลอฮฺก็ให้มันแตกหักเป็นชิ้นเล็กชิ้นน้อย และในวันปรโลกนั้นจะมีการลงโทษที่แสนสาหัสแก่บรรดาผู้ปฏิเสธศรัทธาและบรรดาผู้กลับกลอก และจะมีการอภัยโทษจากอัลลอฮฺต่อบาปต่างๆสำหรับบ่าวของพระองค์ที่ศรัทธา และความพึงพอพระทัยจากพระองค์ และชีวิตแห่งโลกดุนยานี้ มิใช่อื่นใด นอกจากเป็นความสุขความเพลิดเพลินที่ไม่มั่นคงเท่านั้น ดังนั้นผู้ใดที่เลือกความสุขความเพลิดเพลินที่ไม่มั่นคงเหนือความโปรดปรานแห่งวันปรโลก ดังนั้นเขาจะเป็นผู้ขาดทุนที่ถูกหลอกลวง"
  57,21,"โอ้มนุษย์ทั้งหลาย จงเร่งรีบไปสู่การกระทำคุณงามความดีที่จะทำให้พวกเจ้าได้รับการอภัยโทษต่อบาปต่างๆของพวกเจ้า เช่น การเตาบะฮฺ (การกลับเนื้อกลับตัว) และการงานความดีอื่นๆ เพื่อให้พวกเจ้าได้รับสรวงสวรรค์ซึ่งความกว้างของมันประหนึ่งความกว้างของชั้นฟ้าและแผ่นดิน ซึ่งสวรรค์นี้อัลลอฮฺได้เตรียมไว้ให้แก่บรรดาผู้ที่ศรัทธาต่อพระองค์และศรัทธาต่อบรรดาเราะสูลของพระองค์ การตอบแทนดังกล่าวนั้นเป็นความโปรดปรานของอัลลอฮฺ ซึ่งพระองค์จะทรงประทานให้แก่บ่าวของพระองค์ผู้ที่พระองค์ทรงประสงค์ และอัลลอฮฺนั้นทรงเป็นเจ้าแห่งความโปรดปรานอันใหญ่หลวงต่อบ่าวของพระองค์ที่ศรัทธา"
  57,22,"ไม่มีเคราะห์กรรมอันใดที่ประสบกับมนุษย์ในแผ่นดินนี้ เช่น ความแห้งแล้งและอื่นๆ และไม่มีเคราะห์กรรมอันใดที่เกิดขึ้นกับตัวของพวกเจ้าเอง เว้นแต่มันได้ถูกบันทึกไว้แล้วในอัลเลาหุลมะฮฺฟูซ (แผ่นจารึกที่ถูกเก็บรักษาไว้) ก่อนที่เราจะสร้างสิ่งต่างๆ ขึ้นมา แท้จริงแล้วมันเป็นสิ่งที่ง่ายดายสำหรับอัลลอฮฺ"
  57,23,"(ที่ทำเช่นนั้นก็เพื่อ)ไม่ให้พวกเจ้า โอ้มนุษย์ทั้งหลาย เสียใจต่อสิ่งที่พวกเจ้าได้พลาดไป และเพื่อไม่ให้พวกเจ้าหลงระเริงจนนำไปสู่การโอ้อวดในความโปรดปรานที่พระองค์ได้ทรงประทานให้แก่พวกเจ้า และอัลลอฮฺมิทรงชอบทุกคนที่หยิ่งยะโส และผยองตนเหนือผู้อื่นในสิ่งที่อัลลอฮฺได้ทรงประทานให้แก่เขา"
  57,24,"บรรดาผู้ที่ตระหนี่ในสิ่งที่จำเป็นสำหรับพวกเขาที่จะต้องจ่าย และสั่งใช้ผู้อื่นให้ตระหนี่ พวกเขาคือผู้ขาดทุน และผู้ใดที่ผินหลังไม่จงรักภักดีต่ออัลลอฮฺ เขาไม่ได้สร้างผลกระทบใดๆ ต่ออัลลอฮฺเลย แต่เขาได้สร้างผลกระทบแก่ตัวของเขาเองต่างหาก แท้จริงอัลลอฮฺนั้นเป็นผู้ทรงร่ำรวย (อยู่เหนือการพึ่งสิ่งใดๆจากมัคลูกของพระองค์) ดังนั้นไม่จำเป็นเลยสำหรับพระองค์ที่ต้องพึ่งต่อการเชื่อฟังของบ่าวของพระองค์ พระองค์ควรค่าแก่การได้รับการสรรเสริญในทุกโอกาศอย่างแน่นอน"