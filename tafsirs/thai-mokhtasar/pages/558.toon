tafsir[5]{c,v,t}:
  65,1,"โอ้นบีเอ๋ย หากเจ้าหรือคนใดคนหนึ่งในประชาชาติของเจ้าต้องการที่จะหย่าภริยาของเขา ก็จงหย่าพวกนางตามกำหนด (อิดดะฮ์) ของนางในครั้งแรก โดยให้การหย่านั้นเกิดขึ้นในสภาพที่สะอาดที่ไม่ได้มีการหลับนอนกับพวกนาง และจงนับกำหนดอิดดะฮ์ให้ครบ เพื่อให้พวกเจ้าสามารถกลับไปหาบรรดาภริยาของเจ้าได้ หากพวกเจ้าต้องการกลับไปหาพวกนาง พวกเจ้าจงยำเกรงต่ออัลลอฮ์ด้วยการปฏิบัติตามคำบัญชาของพระองค์และห่างไกลจากข้อห้ามของพระองค์ จงอย่าขับไล่พวกนางออกจากบ้านที่พวกนางอาศัยอยู่ และพวกนางก็อย่าออกจากบ้านด้วยตัวของพวกนางเองจนกว่าจะหมดกำหนดของพวกนาง เว้นแต่พวกนางจะกระทำลามกอย่างชัดแจ้ง เช่นการซินา (การผิดประเวณี) และกฏเหล่านี้คือข้อกำหนดของอัลลอฮ์ที่กำหนดไว้แก่บ่าวของพระองค์ และผู้ใดละเมิดข้อกำหนดของอัลลอฮ์ แน่นอน เขาก็ได้อธรรมแก่ตัวของเขาเอง โดยที่พวกเขาต้องการสิ่งที่ทำให้เกิดความความหายนะเนื่องจากไม่เชื่อฟังพระเจ้าของเขา โอ้บรรดาผู้หย่าเอ๋ย เจ้าไม่รู้ดอกว่า บางทีอัลลอฮ์จะทรงให้เกิดหลังจากนั้นซึ่งความปรารถนาในหัวใจของสามีแล้วเขาก็กลับไปหาภริยาของเขา"
  65,2,"เมื่อพวกนางใกล้จะครบกำหนดของพวกนางก็จงกลับไปหาพวกนางด้วยความปรารถนาและให้อยู่โดยดี หรือไม่กลับไปยังพวกนางจนหมดกำหนดของพวกนาง ดังนั้นพวกนางมีสิทธิ์ในตัวของพวกนาง พร้อมมอบสิทธิต่างๆของพวกนาง และหากพวกเจ้าต้องการกลับไปยังพวกนาง หรือแยกกับพวกนางก็จงให้มีพยานสองคนเป็นผู้เที่ยงธรรมในหมู่พวกเจ้า เพื่อแก้ไขข้อพิพาท โอ้บรรดาพยานเอ๋ย และจงให้การเป็นพยานนั้นเป็นผู้ที่แสวงความโปรดปรานของอัลลอฮฺ ที่กล่าวมานั้นคือกฏเพื่อตักเตือนผู้ที่ศรัทธาต่ออัลลอฮฺ และศรัทธาต่อวันอาคิเราะฮฺ เพราะเขาคือผู้ที่ได้รับประโยชน์จากการตักเตือนและการแนะนำ และผู้ใดยำเกรงอัลลอฮฺด้วยการปฏิบัติตามคำบัญชาของพระองค์และหลีกเลี่ยงจากข้อห้ามของพระองค์ อัลลอฮฺก็จะทรงหาทางออกให้แก่เขาในทุกๆอย่างที่เกิดขึ้นจากความคับแคบและวิกฤติ"
  65,3,"และจะทรงประทานปัจจัยยังชีพโดยที่เขามิได้คาดคิด และไม่สามารถที่จะคำนวณได้ และผู้ใดมอบหมายแด่อัลลอฮฺในทุกๆเรื่องของเขา เขานั้นเพียงพอแล้ว แท้จริงอัลลอฮฺเป็นผู้ทรงบรรลุในกิจการของพระองค์โดยแน่นอน ไม่ไร้ซึ่งความสามารถใดๆ และไม่มีสิ่งใดขาดหายไปจากพระองค์ สำหรับทุกสิ่งทุกอย่างนั้น อัลลอฮฺทรงกำหนดกฎสภาวะการสึ้นสุดไปยังพระองค์ไว้แล้ว ดังนั้นสำหรับความยากลำบากและความมั่งคั่ง ทั้งสองนี้จะไม่อยู่ถาวรกับมนุษย์"
  65,4,"และบรรดาหญิงที่หย่าร้างที่หมดหวังในการมีระดูเพราะความชราของพวกนาง หากพวกเจ้ายังสงสัยในเรื่องอิดดะฮฺ(กำหนด)ของนาง ดังนั้นพึงรู้เถิดว่า อิดดะฮฺของพวกนางคือสามเดือน และบรรดาผู้หญิงที่ยังไม่ถึงการมีระดูเพราะพวกนางยังเด็ก ดังนั้นพึงรู้เถิดว่า อิดดะฮฺของพวกนางคือสามเดือนเช่นกัน ส่วนบรรดาผู้หญิงมีครรภ์อิดดะฮฺของพวกนางจะหมดจากการหย่าร้างหรือการเสียชีวิต(ของสามี)เมื่อพวกนางคลอดทารกที่อยู่ครรภ์ของพวกนาง และผู้ใดยำเกรงต่ออัลลอฮฺด้วยการปฏิบัติตามคำบัญชาของพระองค์และหลีกเลี่ยงจากข้อห้ามของพระองค์ พระองค์จะทรงทำให้กิจการของเขาสะดวกง่ายดายแก่เขา และทรงให้ความง่ายดายแก่เขาในทุกๆความยาก"
  65,5,"โอ้บรรดาผู้ศรัทธาเอ๋ย ที่กล่าวมานั่นคือบทบัญญัติของการหย่าร้างและการกลับมาคืนดีกันและอิดดะฮฺ เป็นบทบัญญัติของอัลลอฮฺซึ่งพระองค์ได้ทรงประทานแก่พวกเจ้าเพื่อให้พวกเจ้าได้รับรู้มัน และผู้ใดยำเกรงอัลลอฮฺ ด้วยการปฏิบัติตามคำบัญชาของพระองค์และหลีกเลี่ยงจากข้อห้ามของพระองค์ พระองค์จะทรงลบล้างความชั่วทั้งหลายที่เขาได้กระทำมาออกไปจากเขา และจะทรงเพิ่มรางวัลที่ยิ่งใหญ่ในอาคิเราะฮฺ คือ การเข้าสวรรค์ และได้รับความสุขที่ไม่เคยหมด"