tafsir[7]{c,v,t}:
  29,46,"และพวกเจ้า -โอ้บรรดาผู้ศรัทธาเอ๋ย-จงอย่าโต้เถียง อย่าทะเลาะกับชาวยิวและชาวคริสต์ เว้นแต่ด้วยวิธีการที่ดีกว่า และรูปแบบที่ประเสริฐกว่า นั่นคือการเชิญชวนด้วยการตักเตือนที่ดี และด้วยหลักฐานที่ชัดเจน นอกจากกับบรรดาผู้ที่อธรรมในหมู่พวกเขาเท่านั้นที่ดื้อรั้นและหยิ่งผยอง และประกาศสงครามกับพวกเจ้า ดังนั้นพวกเจ้าจงต่อสู้กับพวกเขาจนกว่าพวกเขาจะยอมสยบ หรือยอมจ่ายภาษีอย่างเชื่อฟังในขณะที่พวกเขาอยู่ในภาวะยอมจำนน และจงกล่าวแก่ชาวยิวและคริสต์ว่า “ พวกเราศรัทธาในสิ่งที่อัลลอฮ์ได้ประทานลงมาแก่เรานั่นคือคัมภีร์อัลกุรอาน และพวกเราศรัทธาในสิ่งที่ถูกประทานลงมาแก่พวกเจ้าที่เป็นคัมภีร์เตารอฮ์และอินญีล และพระเจ้าของเราและพระเจ้าของพวกเจ้าคือพระเจ้าองค์เดียว ไม่มีภาคีใดๆ ร่วมกับพระองค์ทั้งในด้านการเป็นพระเจ้าที่ควรแก่การเคารพสักการะ ในด้านการเป็นพระผู้ทรงอภิบาลผู้ทรงสร้าง ทรงเป็นเจ้าของและการบริหารจัดการทุกสิ่ง และด้านความสมบูรณ์ของพระองค์ และแด่พระองค์เพียงองค์เดียวเท่านั้นเรายอมจำนน”"
  29,47,"และเช่นเดียวกับการที่เราได้ประทานบรรดาคัมภีร์ต่างๆ ลงมาแก่ผู้ที่มาก่อนหน้าเจ้า เราจึงประทานคัมภีร์อัลกุรอานแก่เจ้า ดังนั้นบางคนในหมู่พวกเขาที่อ่านคัมภีร์เตารอฮ์ -เช่น อัลดุลเลาะฮ์ บิน สลาม- พวกเขาได้ศรัทธาต่อมัน เพราะพวกเขาได้พบลักษณะของมันที่ได้ระบุในคัมภีร์ของพวกเขา และในหมู่ผู้ตั้งภาคีก็มีผู้ที่ศรัทธาต่อมันเช่นกัน และไม่มีการปฏิเสธต่อบรรดาโองการของเรานอกจากบรรดาผู้ที่ปฏิเสธผู้ซึ่งลักษณะของพวกเขานั้นคือการปฏิเสธและการดื้อรั้นต่อความจริงทั้งที่ความจริงนั้นเป็นที่เปิดเผยชัดเจน"
  29,48,"และเจ้าไม่เคยอ่านหนังสือใด ๆ ก่อนคัมภีร์อัลกุรอาน -โอ้ท่านเราะสูลเอ๋ย- และเจ้าก็ไม่เคยเขียนสิ่งใด ๆ ด้วยมือขวาของเจ้าเช่นกัน เนื่องจากเจ้านั้นเป็นผู้ที่อ่านไม่ออกเขียนไม่ได้ และถ้าหากว่าเจ้านั้นอ่านเขียนได้ แน่นอนมันจะทำให้เกิดการสงสัยแก่ผู้ที่โง่เขลาต่อการเป็นนบีของเจ้า และพวกเขาก็จะพูดกันว่าเจ้านั้นได้เขียนคัมภีร์โดยอ้างจากคัมภีร์เล่มก่อน ๆ"
  29,49,"แต่ในทางกลับกัน อัลกุรอานที่ถูกประทานลงมาแก่เจ้านั้น มันคือโองการต่าง ๆ อันชัดแจ้ง(ซึ่งถูกเก็บรักษาไว้)ในทรวงอกของบรรดาผู้ที่ได้รับความรู้ในหมู่ผู้ศรัทธา และไม่มีผู้ใดปฏิเสธโองการทั้งหลายของเรานอกจากบรรดาผู้ที่อธรรมต่อตัวของพวกเขาเองโดยการปฏิเสธศรัทธาต่ออัลลอฮ์และตั้งภาคีต่อพระองค์"
  29,50,"และพวกที่ตั้งภาคีกล่าวว่า “ทำไมจึงมิถูกประทานลงมายังมูฮัมหมัด ซึ่งสัญญาณ ต่าง ๆ จากพระเจ้าของเขา ดั่งที่ได้ถูกประทานลงมายังบรรดาเราะสูลก่อนหน้าเขา จงกล่าวแก่พวกเขาเถิด -โอ้เราะสูลเอ๋ย- ว่า \"แท้จริงสัญญาณเหล่านั้นเป็นกรรมสิทธิ์ของอัลลอฮ์ พระองค์จะทรงประทานมันลงมาเมื่อพระองค์ทรงประสงค์ และไม่ใช่อำนาจของฉันที่จะส่งมันลงมา แท้จริงฉันเป็นเพียงผู้ตักเตือนอันชัดแจ้งแก่พวกเจ้าถึงการลงโทษของอัลลอฮ์เท่านั้น\""
  29,51,"ไม่เพียงพอสำหรับคนเหล่านี้ที่ได้เสนอสัญญาณต่างๆ ด้วยการที่เราได้ประทานอัลกุรอานแก่เจ้า -โอ้เราะสูลเอ๋ย- ซึ่งมันถูกอ่านให้แก่พวกเขากระนั้นหรือ? แท้จริงในอัลกุรอานที่ประทานลงมาแก่พวกเขานั้นมีความเมตตาและคำแนะนำแก่บรรดาผู้ศรัทธา เพราะพวกเขาคือผู้ที่ได้รับประโยชน์อย่างแท้จริงจากสิ่งที่อยู่ในนั้น ดังนั้นสิ่งที่ถูกประทานลงมาแก่พวกเขานั้นดีกว่าสิ่งที่พวกเขาเสนอแนะที่ได้ถูกประทานลงมาแก่บรรดาเราะสูลก่อนหน้านี้"
  29,52,"จงกล่าวเถิด -โอ้เราะสูลเอ๋ย- “เพียงพอแล้วกับการที่อัลลอฮ์ผู้ทรงสูงส่ง ทรงเป็นพยานถึงความสัจจริงของฉันในสิ่งที่ฉันนำมา และในฐานะพยานถึงการที่พวกเจ้าปฏิเสธมัน พระองค์คือผู้ทรงรอบรู้สิ่งที่อยู่ในชั้นฟ้าทั้งหลาย และรู้สิ่งที่อยู่ในแผ่นดินนั้น ไม่มีสิ่งใดในทั้งสองนั้นจะซ่อนเร้นจากพระองค์ได้ และบรรดาผู้ศรัทธาในความเท็จจากทุกสิ่งที่เคารพบูชาอื่นจากอัลลอฮ์ และปฏิเสธศรัทธาต่ออัลลอฮ์ผู้ทรงสิทธิเพียงผู้เดียวที่มีสิทธิได้รับการเคารพสักการะ พวกเขาคือผู้สูญเสียที่แท้จริง เพราะพวกเขาคือผู้ที่แทนที่การศรัทธาด้วยการปฏิเสธ"