tafsir[9]{c,v,t}:
  29,15,"ดังนั้นเราได้ช่วยนูหฺและบรรดาผู้ศรัทธาที่อยู่พร้อมร่วมกับเขาในเรือให้รอดพ้นจากอุทกภัย และเราได้ทำให้เรือนั้นเป็นบทเรียนหนึ่งแก่ผู้คน เพื่อพวกเขาจะได้ใคร่ครวญกับมัน"
  29,16,"และจงรำลึกเถิด -โอ้ รอสูลเอ๋ย- ถึงเรื่องราวของอิบรอฮีมขณะที่เขากล่าวแก่หมู่ชนของเขาว่า: \"พวกเจ้าจงเคารพภักดีต่ออัลลอฮฺเพียงองค์เดียวเถิด และจงเกรงกลัวบทลงโทษของพระองค์ ด้วยการปฏิบัติตามคำสั่งใช้ของพระองค์และห่างไกลจากคำสั่งห้ามของพระองค์ สิ่งที่พวกท่านถูกสั่งใช้นั้น มันดีกว่าสำหรับพวกท่านหากพวกท่านรู้\""
  29,17,"แท้จริงแล้วพวกท่าน -โอ้ บรรดาผู้ตั้งภาคีเอ๋ย- ได้ทำการเคารพสักการะรูปปั้นที่ไม่ให้ประโยชน์และไม่ให้โทษ และพวกท่านได้ทำการประดิษฐ์สิ่งเท็จขึ้นมาโดยอ้างว่ามันสมควรได้รับการเคารพสักการะ แท้จริงสิ่งที่พวกท่านเคารพสักการะอื่นจากอัลลอฮฺนั้น มันไม่มีอำนาจที่จะประทานเครื่องยังชีพแก่พวกท่าน ดังนั้น พวกท่านจงขอกับอัลลอฮฺเถิดเพราะพระองค์คือผู้ทรงประทานเครื่องยังชีพ และจงเคารพภักดีอัลลอฮฺเพียงองค์เดียวเถิด และจงขอบคุณพระองค์ที่ได้ประทานเครื่องยังชีพให้กับพวกท่าน ยังพระองค์เท่านั้นพวกท่านจะถูกนำกลับไปในวันกิยามะฮฺเพื่อสอบสวนและตอบแทน ซึ่งมิใช่ยังรูปปั้นต่างๆ ของพวกท่าน"
  29,18,"และหากพวกท่าน -โอ้ บรรดาผู้ตั้งภาคี- ปฏิเสธสิ่งที่นบีมุหัมมัด ศ็อลลัลลอฮุอะลัยฮิวะซัลลัม ได้นำมา แท้จริงหลายประชาชาติที่มาก่อนหน้าพวกท่านก็ได้เคยปฏิเสธ เช่น หมู่ชนนูหฺ อ๊าด และษะมุด และหน้าที่ของรอสูลมิใช่อะไรอื่นนอกจากการเผยแพร่อันชัดแจ้งเท่านั้น และแน่นอนรอสูลได้ทำหน้าที่ตามคำบัญชาของพระผู้อภิบาลของเขาในการเผยแพร่แก่พวกท่านแล้ว"
  29,19,"บรรดาผู้ปฏิเสธศรัทธาไม่เห็นหรือว่า อัลลอฮฺทรงเริ่มต้นการสร้างอย่างไร? แล้วจะทรงให้มันกลับฟื้นคืนชีพหลังจากที่มันพินาศแล้วอย่างไร? แท้จริงนั่นเป็นการง่ายดายสำหรับอัลลอฮฺ พระองค์คือผู้ทรงเดชานุภาพเหนือทุกสิ่งไม่มีสิ่งใดทำให้พระองค์อ่อนแอได้"
  29,20,"จงกล่าวเถิด -โอ้ รอสูลเอ๋ย- แก่บรรดาผู้ปฏิเสธต่อวันฟื้นคืนชีพว่า: พวกท่านจงท่องไปในแผ่นดิน แล้วพิจารณาดูว่าอัลลอฮฺทรงเริ่มต้นการสร้างอย่างไร แล้วอัลลอฮฺจะทรงให้มนุษย์มีชีวิตขึ้นมาเป็นครั้งที่สองหลังจากที่พวกเขาเสียชีวิตเพื่อสอบสวน แท้จริงอัลลอฮฺทรงอานุภาพเหนือทุกสิ่ง ไม่มีสิ่งใดทำให้พระองค์อ่อนแอได้ จะไม่เป็นเรื่องยากสำหรับพระองค์ในการทำให้มนุษย์ฟื้นคืนชีพ อย่างที่พระองค์ไม่ได้รู้สึกลำบากในการสร้างพวกเขามาในตอนแรก (คือเริ่มจากไม่มีอะไรเลย)"
  29,21,"พระองค์จะทรงลงโทษผู้ที่พระองค์ทรงประสงค์จากบ่าวของพระองค์ด้วยความยุติธรรม และจะทรงเมตตาผู้ที่พระองค์ทรงประสงค์จากบ่าวของพระองค์ด้วยความกรุณาของพระองค์ และยังพระองค์เท่านั้นพวกท่านจะถูกนำกลับไปในวันกิยามะฮฺเพื่อสอบสวนหลังจากพวกท่านถูกให้ฟื้นขึ้นมาจากหลุมฝังศพ"
  29,22,"และพวกเจ้าไม่สามารถที่จะหนีจากพระผู้อภิบาลของพวกเจ้าได้ และไม่มีทางจะรอดพ้นจากบทลงโทษของพระองค์ได้ ทั้งในแผ่นดินและในฟากฟ้า และไม่มีผู้ใดอื่นจากอัลลอฮฺที่จะเป็นผู้คุ้มครองและผู้ดูแลกิจการของพวกเจ้า และไม่มีผู้ใดอื่นจากอัลลอฮฺที่จะช่วยให้พวกเจ้ารอดพ้นจากการลงโทษของพระองค์ได้"
  29,23,"และบรรดาผู้ปฏิเสธโองการทั้งหลายของอัลลอฮฺและการพบพระองค์ในวันกิยามะฮฺนั้นพวกเขาจะสิ้นหวังต่อความเมตตาของฉัน พวกเขาจะไม่ได้เข้าสวรรค์อย่างแน่นอนเพราะการปฏิเสธศรัทธาของพวกเขา และพวกเขาเหล่านั้น สำหรับพวกเขาคือการลงโทษอันเจ็บปวดที่กำลังรอพวกเขาในโลกหน้า"