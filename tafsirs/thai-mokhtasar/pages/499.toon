tafsir[12]{c,v,t}:
  45,1,"ฮา มีม ได้กล่าวถึงเรื่องนี้แล้วในตอนต้นของซูเราะฮ์อัลบะเกาะเราะฮ์"
  45,2,"คัมภีร์อัลกุรอานนี้ถูกประทานลงมาจากอัลลอฮ์ผู้ทรงอำนาจซึ่งไม่มีใครสามารถเอาชนะพระองค์ได้และเป็นผู้ทรงปรีชาญาณ ทั้งในด้านการสร้าง ด้านการกำหนด และด้านการจัดการของพระองค์"
  45,3,"แท้จริงในชั้นฟ้าทั้งหลายและแผ่นดินนั้น แน่นอนย่อมมีหลักฐานที่บ่งบอกถึงความสามารถของอัลลอฮ์และความเป็นเอกภาพของพระองค์สำหรับบรรดาผู้ศรัทธา เพราะพวกเขาเท่านั้นเป็นผู้ที่พิจารณาใคร่ครวญต่อบรรดาสัญญาณต่าง ๆ เหล่านั้น"
  45,4,"และในการบังเกิดของพวกเจ้า -โอ้ มนุษยเอ๋ย- จากน้ำอสุจิ จากนั้นจากก้อนเลือด จากนั้นจากก้อนเนื้อ และในการสร้างสิ่งมีชีวิตต่าง ๆ ที่อัลลอฮ์ได้ทรงกระจายบนแผ่นดินนั้น เป็นหลักฐานยืนยันถึงความเป็นเอกภาพของอัลลอฮ์ สำหรับกลุ่มชนที่มีความเชื่อมั่นว่าอัลลอฮ์คือผู้สร้าง"
  45,5,"และในการสับเปลี่ยนของกลางคืนและกลางวัน และในสิ่งที่อัลลอฮ์ทรงหลั่งลงมาจากฟากฟ้า แล้วพระองค์ก็ทรงให้แผ่นดินมีชีวิตชีวาด้วยน้ำฝนนั้น โดยการให้มีพืชพันธุ์งอกเงยออกมาหลังจากที่มันแห้งแล้ง ไม่มีพืชพันธุ์ใด ๆ อยู่เลย และในการเปลี่ยนทิศทางเดินของลม ด้วยการทำให้มันพัดมาจากทิศใดทิศหนึ่งในบางครั้ง และบางครั้งก็พัดมาจากทิศอื่น เพื่อผลประโยชน์ของพวกเจ้า มันย่อมเป็นหลักฐานสำหรับหมู่ชนผู้ใช้สติปัญญา แล้วพวกเขาก็ใช้มันเป็นหลักฐานในการบ่งบอกถึงความเป็นเอกภาพของอัลลอฮ์และความสามารถของพระองค์ในการทำให้ฟื้นคืนชีพและความสามารถของพระองค์เหนือทุก ๆ สิ่ง"
  45,6,"โองการและข้อพิสูจน์เหล่านี้ เราได้อ่านให้เจ้าฟังด้วยความจริง -โอ้ เราะสูลเอ๋ย- ดังนั้นหากพวกเขาไม่ศรัทธาในคำกล่าวของอัลลอฮ์ซึ่งพระองค์ทรงประทานลงมาแก่บ่าวของพระองค์และในข้อพิสูจน์ของพระองค์แล้ว พวกเขาจะเชื่อในคำกล่าวใดอื่นจากคำกล่าวของอัลลอฮ์ และพวกเขาจะยอมรับข้อพิสูจน์ใดอื่นจากข้อพิสูจน์ของพระองค์?!"
  45,7,"การลงโทษและการทำลายล้างของอัลลอฮ์นั้นมีไว้สำหรับผู้โกหกทุกคนที่ทำบาปอย่างร้ายแรง"
  45,8,"ผู้ปฏิเสธศรัทธาได้ยินโองการของอัลลอฮ์ในอัลกุรอานที่ได้ถูกอ่านให้เขาฟัง จากนั้นเขาก็ยังคงอยู่กับความไม่เชื่อและการกระทำที่ผิดศีลธรรมต่อไป ด้วยความรู้สึกว่าตนเองสูงส่ง(เกินกว่า)ที่จะปฏิบัติตามความจริง ราวกับว่าเขาไม่เคยได้ยินโองการเหล่านี้ที่อ่านเขาฟัง ดังนั้นจงแจ้งข่าวให้เขาเถิด -โอ้ เราะสูลเอ๋ย- ถึงสิ่งที่ทำให้พวกเขาไม่สบายใจในปรโลก คือการลงโทษอันเจ็บปวดที่รอเขาอยู่ที่นั่น"
  45,9,"และเมื่อบางสิ่งในอัลกุรอานมาถึงเขา เขาก็ถือเป็นเรื่องตลกขบขัน ผู้ที่มีคุณลักษณะในการเยาะเย้ยอัลกุรอานนี้ สำหรับพวกเขาคือการลงโทษที่อัปยศในวันกิยามะฮ์"
  45,11,"คัมภีร์นี้ที่เราได้ส่งไปยังศาสนทูตของเรา มูฮัมหมัด (ขอความสันติและความจำเริญจากอัลลอฮ์จงมีแด่เขา) จะนำทางไปสู่ทางแห่งสัจธรรม และสำหรับผู้ที่ปฏิเสธศรัทธาในโองการแห่งพระเจ้าของพวกเขา ซึ่งได้ถูกส่งลงมายังศาสนทูตของพระองค์นั้น จะได้รับความเจ็บปวด การลงโทษ"
  45,12,"อัลลอฮ์พระองค์เดียวเท่านั้น คือผู้ทรงทำให้ทะเลอำนวยประโยชน์แก่พวกเจ้า โอ้มนุษย์เอ๋ย เพื่อให้เรือทั้งหลายได้แล่นไปในนั้นตามพระบัญชาของพระองค์ และเพื่อพวกเจ้าจะได้แสวงหาความโปรดปรานของพระองค์จากสิ่งที่หามาได้ที่อนุมัติแต่ละชนิด และเพื่อพวกเจ้าจะได้ขอบคุณในความโปรดปรานของอัลลอฮ์ที่มีต่อพวกเจ้า"
  45,13,"และพระองค์ทรงอำนวยให้แก่พวกเจ้าซึ่งสิ่งที่อยู่ในชั้นฟ้าทั้งหลาย ทั้งดวงอาทิตย์ ดวงจันทร์และหมู่ดาวต่าง ๆ และสิ่งที่อยู่ในแผ่นดิน ทั้งแม่น้ำ ต้นไม้ ภูเขา และอื่น ๆ เพื่อเป็นประโยชน์แก่พวกเจ้า แท้จริงในการอำนวยสิ่งเหล่านี้แก่พวกเจ้านั้น แน่นอนย่อมเป็นหลักฐานที่บ่งชี้ถึงความสามารถของอัลลอฮ์และความเป็นเอกภาพของพระองค์ สำหรับหมู่ชนผู้ใคร่ครวญและพินิจพิจารณาในสัญญาณต่าง ๆ เหล่านั้นของพระองค์"