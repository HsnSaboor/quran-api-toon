tafsir[12]{c,v,t}:
  97,1,"แท้จริงเราได้ประทานอัลกุรอานโดยรวมลงมาสู่ชั้นฟ้าแห่งโลกดุนยา ดั่งที่เรานั้นได้เริ่มประทานมันให้แก่นบี ศ็อลลัลลอฮุอลัยฮฺวะซัลลัม ในคืนอัลก็อดรฺในเดือนรอมฎอน"
  97,2,"โอ้เราะซูลเอ๋ย เจ้ารู้ไหม ว่าสิ่งที่อยู่ในค่ำคืนนั้นมีทั้งความดีและความจำเริญ?!"
  97,3,"คืนอัลก็อดรฺนี้เป็นค่ำคืนความดีอันยิ่งใหญ่ ซึ่งมันดียิ่งกว่าหนึ่งพันเดือนสำหรับผู้ที่กระทำอิบาดะห์ในค่ำคืนนั้นอย่างเปี่ยมศรัทธาและหวังผลบุญ"
  97,4,"บรรดามลาอิกะฮ์และญิบรีล อะลัยฮิสลาม จะลงมาในคืนนั้นด้วยการอนุมัติจากพระเจ้าของพวกเขา ผู้ทรงมหาบริสุทธิ์ โดยจะนำพากิจการงานทั้งหมดที่อัลลอฮ์ได้ทรงกำหนดมันไว้ในปีนั้น ไม่ว่าจะเป็นเรื่องปัจจัยยังชีพ หรือความตาย หรือการกำเนิด หรือสิ่งอื่นนอกจากนั้นที่อัลลอฮ์ทรงกำหนดมันไว้"
  97,5,"ค่ำคืนแห่งความจำเริญนี้จะดีไปทั้งคืน นับตั้งแต่การเริ่มต้นของคืนนั้นไปจนถึงการสิ้นสุดของคืนนั้นด้วยการปรากฏของแสงอรุณ"
  98,1,"บรรดาผู้ปฏิเสธศรัทธาที่มาจากชาวยิว ชาวคริสต์ และบรรดาผู้ตั้งภาคี จะไม่ละทิ้งความเป็นเอกฉันท์และความเห็นพ้องต้องกันของพวกเขาในการปฏิเสธศรัทธาอย่างเด็ดขาด จนกว่าจะมีข้อพิสูจน์อันชัดแจ้ง และหลักฐานอันชัดเจนมายังพวกเขา"
  98,2,"ข้อพิสูจน์อันชัดแจ้งและหลักฐานอันชัดเจนนี้ คือ เราะซูลคนหนึ่งที่มาจากอัลลอฮ์ โดยที่พระองค์ทรงได้ส่งเขามาเพื่ออ่านคัมภีร์อันบริสุทธิ์ ซึ่งจะไม่มีใครสัมผัสมันนอกจากบรรดาผู้สะอาดบริสุทธิ์"
  98,3,"ในคัมภีร์เล่มนั้นมีทั้งเรื่องราวอันเที่ยงแท้และบทบัญญัติอันเที่ยงตรง ซึ่งมันจะคอยชี้แนะมนุษย์ไปในทางดีและชี้นำพวกเขา"
  98,4,"และชาวยิวที่พวกเขาได้รับคัมภีร์อัตเตารอฮ์และชาวคริสต์ที่พวกเขาได้รับคัมภีร์อัลอินญีลนั้นมิได้แตกแยกกัน นอกจากภายหลังที่อัลลอฮ์ทรงได้ส่งนบีของพระองค์ไปยังพวกเขาเท่านั้น ดังนั้นส่วนหนึ่งจากพวกเขาก็เข้ารับอิสลาม และอีกส่วนหนึ่งของพวกเขาก็ยังคงยืนหยัดอยู่ในการปฏิเสธศรัทธาของพวกเขา ทั้ง ๆ ที่เขานั้นรู้ดีถึงความสัตย์จริงของนบีของพระองค์"
  98,5,"แล้วความผิดและความดื้อรั้นของชาวยิวและชาวคริสเตียนก็ได้ปรากฏเห็นอย่างชัดเจน ว่าความจริงนั้นพวกเขามิได้ถูกบัญชาให้กระทำอื่นใดเลยในคัมภีร์อัลกุรอานเล่มนี้ นอกจากสิ่งที่พวกเขาได้ถูกบัญชาให้กระทำในคัมภีร์ทั้งสองของพวกเขา เช่น การเคารพภักดีต่ออัลลอฮ์เพียงองค์เดียว การออกห่างจากการตั้งภาคี การดำรงการละหมาด และการบริจาคซะกาต ดังนั้นสิ่งที่พวกเขาถูกบัญชาให้กระทำนั้น มันคือศาสนาอันเที่ยงตรงที่ไม่มีความคดงอใด ๆ อยู่ในนั้นเลย"
  98,6,"แท้จริงบรรดาผู้ปฏิเสธศรัทธา จากชาวยิวและชาวคริสต์ และจากบรรดาผู้ตั้งภาคี จะเข้าไปในนรกญะฮันนัมในวันกิยามะฮ์โดยที่พวกเขาจะพำนักอยู่ในนั้นไปตลอดกาล ชนเหล่านั้นคือพวกที่ชั่วช้าที่สุดในสิ่งที่อัลลอฮ์สร้างมา เนื่องจากการปฏิเสธศรัทธาต่ออัลลอฮ์และการปฏิเสธต่อต้านของพวกเขาที่มีต่อเราะซูลของพระองค์"
  98,7,"แท้จริงบรรดาผู้ศรัทธาต่ออัลลอฮ์และได้ปฏิบัติการงานที่ดีทั้งหลาย ชนเหล่านั้นคือสิ่งถูกสร้างที่ดีที่สุด"