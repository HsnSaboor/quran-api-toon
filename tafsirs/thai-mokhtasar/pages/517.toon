tafsir[7]{c,v,t}:
  49,12,"โอ้บรรดาผู้ศรัทธาต่ออัลลอฮฺและปฏิบัติตามในสิ่งที่พระองค์ทรงกำหนดไว้ พวกเจ้าจงหลีกเลี่ยงห่างไกลจากส่วนใหญ่ของการสงสัย มีความแคลงใจอย่างไร้เหตุผล เพราะแท้จริงแล้วการสงสัยบางอย่างนั้นเป็นบาป เช่น มีความแคลงใจกับคนที่มีภาพลักษณ์ที่ดีงาม อย่าได้สอดรู้สอดเห็นในความลับของบรรดาผู้ศรัทธา และอย่าได้กล่าวถึงพี่น้องของเขาในสิ่งที่เขาไม่ชอบ หากพวกเจ้ากล่าวในสิ่งที่เขาไม่ชอบเสมือนว่าเจ้ากินเนื้อพี่น้องของเจ้าที่ตาย ซึ่งคนหนึ่งในหมู่พวกเจ้านั้นชอบที่จะกินเนื้อพี่น้องของเขาที่ตายไปแล้วกระนั้นหรือ? พวกเจ้าย่อมเกลียดมัน และพวกเขาก็เช่นกัน จงยำเกรงอัลลอฮฺเถิด โดยการปฏิบัติตามคำสั่งใช้และห่างไกลในสิ่งที่ทรงห้าม แท้จริงอัลลอฮฺเป็นผู้ทรงอภัยโทษสำหรับบ่าวที่กลับใจ ผู้ทรงเมตตาเสมอ"
  49,13,"โอ้มนุษยชาติทั้งหลาย แท้จริงอัลลอฮฺได้สร้างพวกเจ้าจากชายคนเดียวคือ นบีอาดัม และหญิงคนเดียวคือ มารดาของพวกเจ้าที่ชื่อ ฮาวาอฺ และเป็นเชื้อสายเดียวกัน ดังนั้นจงอย่าได้โอหังกับใครในสายเลือดเดียวกัน แล้วเราได้ทำให้หลายคนและชนเผ่าต่างๆกระจัดกระจาย เพื่อพวกเจ้าจะได้รู้จักซึ่งกันละกัน มิได้เพื่อแสดงความโอหังต่อกัน เพราะความเป็นเลิศนั้นขึ้นอยู่กับความการยำเกรงต่างหาก ด้วยเหตุนี้พระเจ้าจึงเน้นว่า แท้จริงผู้ที่มีเกียรติยิ่งในหมู่พวกเจ้า ณ ที่อัลลอฮฺนั้น คือผู้ที่มีความยำเกรงยิ่งในหมู่พวกเจ้า แท้จริงอัลลอฮฺนั้นเป็นผู้ทรงรู้ดีถึงสถานะของพวกเจ้า ผู้ทรงรอบรู้ว่าผู้ใดในหมู่พวกเจ้าเป็นผู้ที่มีความสมบูรณ์และผู้ใดที่ยังขาดตกบกพร่อง ไม่มีสิ่งใดที่สามารถปิดบังต่อหน้าพระองค์ได้"
  49,14,"บางคนของชาวอาหรับชนบทได้กล่าวครั้นเมื่อท่านนบี ศ็ลลัลลอฮุอลัยฮิวะซัลลัมได้มายังพวกเขาว่า พวกเราได้ศรัทธาต่ออัลลอฮและเราะซูลของพระองค์แล้ว จงกล่าวแก่พวกเขาเถิดโอ้ท่านเราะซูล พวกเจ้ายังไม่ได้ศรัทธา แต่ให้พวกเขากล่าวว่า เราได้เข้ารับอิสลามและยอมจำนนแล้ว และความศรัทธายังไม่ได้เข้าในหัวใจของพวกเจ้า และพวกเขาคิดว่าความศรัทธานั้นได้เข้าไปแล้วและถ้าพวกเจ้า โอ้ชาวอาหรับเอ๋ย เชื่อฟังปฏิบัติตามอัลลอฮฺและเราะซูลของพระองค์และกระทำการงานที่ดีแล้ว และหลีกเลี่ยงในสิ่งที่ห้ามปราม พระองค์จะไม่ทำให้การงานของพวกท่านด้อยลงแต่ประการใด แท้จริงอัลลอฮฺเป็นผู้ทรงอภัยแก่บ่าวที่กลับใจ ผู้ทรงเมตตาแก่พวกเจ้าเสมอ"
  49,15,"แท้จริงศรัทธาชนที่แท้จริงนั้น คือบรรดาผู้ศรัทธาต่ออัลลอฮฺและเราะซูลของพระองค์ แล้วพวกเขาไม่สงสัยเคลือบแคลงใจ แต่พวกเขาได้เสียสละต่อสู้ดิ้นรนด้วยทรัพย์สมบัติของพวกเขา และชีวิตของพวกเขาไปในหนทางของอัลลอฮฺ โดยที่พวกเขาไม่ได้รู้สึกเสียดายเลย กลุ่มชนที่มีลักษณะเหล่านั้นแหละคือบรรดาผู้สัตย์จริงในการเชื่อศรัทธาของพวกเขา"
  49,16,"จงกล่าวเถิด โอ้ท่านเราะซูล แก่บรรดาชาวอาหรับว่า พวกท่านจะบอกอัลลอฮฺเกี่ยวกับศาสนาของพวกท่านกระนั้นหรือ? อัลลอฮฺนั้นทรงรอบรู้สิ่งที่อยู่ในชั้นฟ้าทั้งหลาย และทรงรอบรู้สิ่งที่อยู่ในแผ่นดิน และอัลลอฮฺนั้นทรงรอบรู้ทุกสิ่งทุกอย่าง ไม่มีสิ่งใดที่สามารถปิดบังต่อหน้าพระองค์ได้ ดังนั้นพระองค์จึงไม่จำเป็นต้องให้พวกเจ้าแจ้งต่อพระองค์เกี่ยวกับศาสนาของพวกเจ้า"
  49,17,"พวกเขาถือเป็นบุญคุณแก่เจ้า โอ้ท่านเราะซูล คือ บรรดาชาวอาหรับที่ได้รับอิสลามเหล่านั้น จงกล่าวแก่พวกเขาเถิด โอ้มูฮัมมัด พวกท่านอย่าถือเอาการเป็นอิสลามของพวกท่านมาเป็นบุญคุณแก่ฉันเลย เพราะความดีทั้งหลายจะกลับไปหาพวกเจ้า หากพวกเจ้าเป็นผู้สัตย์จริง แต่ทว่าอัลลอฮทรงประทานบุญคุณแก่พวกเจ้าต่างหาก โดยพระองค์ได้ทรงชี้นำพวกเจ้าสู่การศรัทธา หากพวกเจ้านั้นเป็นผู้ที่สัตย์จริงตามที่พวกเจ้าแอบอ้างว่าพวกเจ้าได้เข้ารับอิสลาม"
  49,18,"แท้จริงอัลลอฮฺทรงรอบรู้สิ่งเร้นลับในชั้นฟ้าทั้งหลาย และสิ่งเร้นลับในแผ่นดิน ไม่มีสิ่งใดที่จะปกปิดจากพระองค์ได้ และอัลลอฮฺทรงเห็นในสิ่งที่พวกเจ้าได้กระทำมา การงานของพวกเจ้ามิอาจปกปิดจากการรับรู้ของพระองค์ได้ และพระองค์จะทรงตอบแทนพวกเจ้าทั้งในสิ่งที่ดีและไม่ดี"