tafsir[13]{c,v,t}:
  43,61,"และแท้จริงอีซาเป็นสัญญาณหนึ่งจากสัญญาณสำคัญแห่งวันอวสาน เมื่อเขาลงมาในช่วงสุดท้ายของโลก ดังนั้นอย่าได้สงสัยกับวันอวสานเพราะมันเกิดขึ้นอย่างแน่นอน และจงปฎิบัติตามฉันในสิ่งที่ฉันได้นำมาจากอัลลอฮ์ให้แก่พวกเจ้า สิ่งที่ฉันได้นำมานี้เป็นทางเที่ยงตรงซึ่งไม่มีความคลาดเคลื่อนใดๆเลยในนั้น"
  43,62,"และอย่าให้ชัยฏอนมาทำให้พวกเจ้าหันเหออกไปจากทางที่เที่ยงตรง โดยการยั่วยุของมัน แท้จริงมันเป็นศัตรูตัวฉกาจของพวกเจ้าอย่างชัดเจน"
  43,63,"และเมื่ออีซา อลัยฮิสสลาม ได้มายังกลุ่มชนของเขา พร้อมด้วยหลักฐานทั้งหลายอันชัดแจ้งที่บ่งบอกว่าเขาเป็นเราะสูล เขากล่าวแก่พวกเขาว่า \"แน่นอนฉันถูกส่งมาจากอัลลอฮ์ได้มาหาพวกเจ้า พร้อมด้วยการเป็นนบีและเพื่อฉันจะได้ชี้แจงแก่พวกเจ้าในบางเรื่องที่พวกเจ้าขัดแย้งกันเกี่ยวกับศาสนาของพวกเจ้า ดังนั้นพวกเจ้าจงยำเกรงอัลลอฮ์เถิด โดยการปฏิบัติในสิ่งที่พระองค์ทรงใช้และหลีกห่างจากสิ่งที่พระองค์ทรงห้าม และจงเชื่อฟังฉัน ในสิ่งที่ฉันสั่งใช้และสั่งห้ามพวกเจ้า\""
  43,64,"และแท้จริงอัลลอฮ์คือพระเจ้าของฉันและพระเจ้าของพวกเจ้า ไม่มีพระเจ้าอื่นใดสำหรับพวกเรานอกจากพระองค์ ดังนั้น พวกเจ้าจงบริสุทธิ์ใจแด่พระองค์เพียงผู้เดียวในการทำอิบาดะฮ์ และการให้เอกภาพต่ออัลลอฮ์นั้น คือทางอันเที่ยงตรงที่ไม่มีการคดเคี้ยวใด ๆ ในนั้น"
  43,65,"ดังนั้นกลุ่มต่าง ๆ ของคริสเตียนได้ขัดแย้งกันในเรื่องของอีซา บางกลุ่มกล่าวว่า \"เขาคือพระเจ้า\" บางกลุ่มกล่าวว่า \"เขาคือบุตรของอัลลอฮ์\" และบางกลุ่มกล่าวว่า \"เขาและมารดาของเขา คือพระเจ้าทั้งคู่\" ดังนั้นความวิบัติจงประสบแก่บรรดาผู้ที่อธรรมต่อตัวของเขาเองจากการลงโทษอันเจ็บปวดที่กำลังรอพวกเขาอยู่ในวันกิยามะฮ์ (เนื่องด้วยพวกเขาได้ให้คุณลักษณะแห่งความเป็นพระเจ้า หรือความเป็นลูกของพระเจ้าแก่อีซา หรือเขานั้น เป็นหนึ่งในสามองค์)"
  43,66,"กลุ่มต่าง ๆ ที่ขัดแย้งกันเกี่ยวกับสถานะของอีซา พวกเขามิได้รอคอยสิ่งใดนอกจากวันอวสานเท่านั้น ซึ่งมันจะมาถึงพวกเขาอย่างกะทันหันโดยที่พวกเขาไม่รู้สึกถึงการมาของมันกระนั้นหรือ?! และถ้าหากว่ามันมาถึงพวกเขา ในสภาพที่พวกเขาปฏิเสธศรัทธา แท้จริงทางกลับไปของพวกเขาคือการลงโทษอันแสนเจ็บปวด"
  43,67,"บรรดาเพื่อนสนิทมิตรสหายที่อยู่กับการปฏิเสธศรัทธาและการหลงผิด จะเป็นศัตรูระหว่างกันในวันกิยามะฮ์ นอกจากบรรดาผู้ยำเกรงอัลลอฮ์เท่านั้น โดยการปฏิบัติในสิ่งที่พระองค์ทรงใช้และหลีกห่างจากสิ่งที่พระองค์ทรงห้าม ดังนั้นการเป็นมิตรกันของผู้ที่มีความยำเกรงนั้น เป็นการเป็นมิตรที่นิรันดร์"
  43,68,"และอัลลอฮ์ทรงตรัสแก่พวกเขาว่า \"โอ้ปวงบ่าวของข้าเอ๋ย ไม่มีความหวาดกลัวใดๆ แก่พวกเจ้าในวันนี้ต่อสิ่งที่พวกเจ้าจะต้องเผชิญกับมัน และพวกเจ้าก็จะไม่เศร้าสลดต่อสิ่งที่พวกเจ้าพลาดไป ในโชคลาภแห่งโลกดุนยา\""
  43,69,"บรรดาผู้ที่ศรัทธาต่ออัลกุรอานที่ถูกประทานลงมายังเราะสูลของพวกเขาและพวกเขาเป็นผู้นอบน้อมต่ออัลกุรอาน โดยจะปฏิบัติตามคำสั่งใช้ของมัน และจะละทิ้งสิ่งต้องห้ามของมัน"
  43,70,"พวกเจ้าจงเข้าไปในสรวงสวรรค์ ทั้งตัวของพวกเจ้าและผู้ที่มีศรัทธาเยี่ยงพวกเจ้า พวกเจ้าจะมีความสุขกับสิ่งพวกเจ้าจะได้พบ จากความโปรดปรานอันถาวรที่ไม่มีวันหมดสิ้นและไม่ขาดสาย"
  43,71,"คนรับใช้พวกเขาจะนำภาชนะที่ทำด้วยทองและแก้วน้ำที่ถูกปกปิดอย่างมิดชิดมาเวียนรอบๆพวกเขา และในสวรรค์นั้น จะมีสิ่งที่จิตใจของพวกเขาต้องการและสายตาของพวกเขาชื่นชมยินดีเมื่อได้เห็นมัน และพวกเจ้าจะพำนักอยู่ในนั้น โดยจะไม่ออกจากมันตลอดกาล"
  43,72,"และนั่นคือสรวงสวรรค์ที่ฉันได้สาธยายลักษณะของมันให้แก่พวกเจ้า มันคือสิ่งที่อัลลอฮ์ได้ให้เป็นมรดกแก่พวกเจ้า ตามการงานที่พวกเจ้าได้กระทำไว้ ซึ่งมันเป็นความกรุณาจากพระองค์"
  43,73,"ในสรวงสวรรค์นั้นจะมีผลไม้มากมายสำหรับพวกเจ้าอย่างไม่ขาดสาย จากผลไม้นั้นพวกเจ้าได้กิน"