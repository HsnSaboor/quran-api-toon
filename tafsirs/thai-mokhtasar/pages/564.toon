tafsir[19]{c,v,t}:
  67,27,"เมื่อคำสัญญาเป็นจริงและบทลงโทษปรากฏขึ้นต่อหน้าพวกเขาอย่างใกล้ชิด และในวันกิยามะฮฺใบหน้าของบรรดาผู้ปฏิเสธศรัทธาต่ออัลลอฮฺนั้นจะเปลี่ยนไป มีสีหน้าดำหมองคล้ำ และตอนนั้นจะมีเสียงกล่าวแก่พวกเขาว่า นี่คือสิ่งที่พวกเจ้าร้องขออย่างเร่งรีบในโลกดุนยาไงล่ะ?"
  67,28,"โอ้เราะสูลเอ๋ย จงกล่าวแก่บรรดาผู้ตั้งภาคีที่ปฏิเสธศรัทธาเพื่อประณามพวกเขาเถิดว่า พวกท่านจงบอกฉันซิว่า หากอัลลอฮ์จะทรงทำให้ฉันตายพร้อม ๆ กับบรรดผู้ศรัทธาที่ร่วมอยู่กับฉันแล้ว ดังนั้นผู้ใดเล่าสามารถช่วยเหลือผู้ปฏิเสธศรัทธาให้รอดพ้นจากการลงโทษอันเจ็บปวดนั้นได้? แน่นอนว่า มิอาจมีผู้ใดกระทำเช่นนั้นได้"
  67,29,"โอ้เราะซูลเอ๋ย(มุหัมมัด) จงกล่าวแก่บรรดาผู้ตั้งภาคีเหล่านั้นเถิดว่า พระองค์คือผู้ทรงกรุณาปรานีที่เรียกร้องสูเจ้าให้กราบไหว้พระองค์เพียงองค์เดียวเท่านั้น ซึ่งพวกเราได้ศรัทธาต่อพระองค์แล้ว พระองค์ทรงเป็นที่พึ่งในการงานทุกอย่างของพวกเราเพียงผู้เดียว แล้วในวันกิยามะฮฺนั้นสูเจ้าจะได้รู้อย่างแจ่มแจ้งว่า ใครกันเล่าที่หลงผิดอย่างชัดแจ้ง และใครกันเล่าที่อยู่บนเส้นทางที่เที่ยงตรง"
  67,30,"โอ้เราะซูลเอ๋ย (มุหัมมัด) จงกล่าวแก่บรรดาผู้ตั้งภาคีเหล่านั้นเซิว่า พวกท่านเคยพิจารณาบ้างหรือไม่ว่า ถ้าหากแหล่งน้ำของพวกท่านที่พวกท่านใช้ดื่มเหือดแห้งลงไปในดินที่พวกท่านไม่สามารถเอื้อมถึงมันได้ ผู้ใดเล่าจะนำน้ำที่ท่วมท้นมาให้พวกท่านอีก?แน่นอนมิอาจมีผู้ใดเลยเว้นแต่อัลลอฮฺเท่านั้น"
  68,1,"(นูน)ได้ถูกกล่าวไว้ที่คล้ายคลึงกันในต้นซูเราะฮฺ อัล-บะกอเราะฮ อัลลอฮฺทรงสาบานด้วยปากกาและสาบานกับสิ่งที่ผู้คนใช้ขีดเขียนด้วยปากกา"
  68,2,"โอ้เราะซูลเอ๋ย ด้วยความโปรดปรานแห่งพระเจ้าต่อเจ้าจากการเป็นนบีผู้ส่งส่งสาสน์ เจ้ามิได้เป็นผู้เสียสติ แต่เจ้าเป็นผู้บริสุทธิ์จากการเสียสติที่บรรดาผู้ตั้งภาคีได้กล่าวหาเจ้าไว้ต่างหาก"
  68,3,"แท้จริงสำหรับเจ้านั้น คือผลบุญอย่างมิขาดสายจากพระองค์อัลลอฮฺต่อทุกๆอุปสรรคที่เจ้าได้ประสบกับมันอยู่ในขณะที่กำลังเผยแพร่สาสน์(อิสลาม)แด่มวลมนุษย์ และไม่มีใครเป็นหนี้บุญคุณแก่เจ้าได้แต่อย่างใด"
  68,4,"และแท้จริงเจ้านั้นอยู่ในครรลองธรรมอันยิ่งใหญ่ตามแบบฉบับอัลกุรอานที่ได้นำมา ดังนั้นเจ้าจึงเป็นผู้ที่มีคุณธรรมในสิ่งที่ได้ระบุไว้ในอัลกุรอานอย่างครบถ้วนสมบูรณ์"
  68,5,"แล้วเจ้าจะได้เห็นและบรรดาผู้ปฏิเสธศรัทธาก็จะได้เห็นเช่นกัน"
  68,6,"เมื่อความจริงถูกเปิดเผยก็จะเป็นที่ประจักษ์ว่าผู้ใดในหมู่พวกเจ้าคือผู้วิกลจริตกันแน่?"
  68,7,"โอ้เราะซูลเอ๋ย แท้จริงพระผู้อภิบาลของเจ้านั้น ทรงรู้ดียิ่งถึงผู้ที่เบี่ยงเบนหรือหลงทางไปจากทางนำของพระองค์ และพระองค์ทรงรู้ดียิ่งเช่นกันถึงผู้ที่อยู่ในเส้นทางแห่งทางนำของพระองค์ ดังนั้นพระองค์ทรงรู้ดียิ่งว่าพวกเขาเหล่านั้นได้หลงทางไปแล้ว ส่วนเจ้านั้นคือผู้ที่ได้รับทางนำที่เที่ยงตรง"
  68,8,"โอ้เราะซูลเอ๋ย ดังนั้นเจ้าจึงยืนหยัดในสิ่งที่เจ้าเป็นอยู่ และอย่าได้เชื่อฟังบรรดาผู้ปฏิเสธศรัทธา"
  68,9,"พวกเขาคาดหวังและปรารถนาว่า หากเจ้าได้อ่อนโยนและนอบน้อมต่อพวกโดยไม่คำนึงถึงหลักการศาสนาอิสลามแต่อย่างใด ดังนั้นพวกเขาก็จะอ่อนโยนและนอบน้อบต่อเจ้าเช่นกัน"
  68,10,"และเจ้าอย่าปฏิบัติตามผู้ที่ชอบสาบานเท็จ อย่างน่ารังเกลียจ"
  68,11,"ชอบนินทาใส่ร้ายผู้อื่นเป็นประจำ ชอบเดินยุแหย่ด้วยการกระซิบกระซาบระหว่างผู้คน เพื่อหวังให้พวกเขาได้แตกแยกกัน"
  68,12,"เป็นผู้ที่ขัดขวางอย่างหนักจากการทำความดี ชอบละเมิดขอบเขตของผู้อื่นในเรื่องของทรัพย์สิน กาย วาจา และใจ และชอบหมกมุ่นอยู่กับการกระทำผิดบาปอย่างมากมาย"
  68,13,"เป็นคนหยาบคาย ไร้น้ำใจ และไร้สกุล"
  68,14,"เนื่องจากเขาถือว่าตนเองเป็นผู้มีทรัพย์สินและมีบุตรหลานมากมาย จึงหยิ่งยโสที่จะน้อมศรัทธาต่อพระองค์อัลลอฮฺและศาสนทูตพระองค์"
  68,15,"เมื่อโองการต่างๆ(จากอัลกุรอาน)ของเรา ถูกอ่านแก่เขา เขาก็จะกล่าวอ้างว่า\"นี่มันเป็นเรื่องราวหลอกลวงและความงมงายของคนรุ่นก่อนๆ\""