tafsir[24]{c,v,t}:
  37,103,"ดังนั้น เมื่อทั้งสองเชื่อฟังและนอบน้อมต่ออัลลอฮ์ อิบราฮิมก็วางลูกชายของเขาให้ด้านข้างของหน้าผากลงพื้น เพื่อลงมือทำในสิ่งที่เขาถูกสั่งมาด้วยการเชือดลูกชายของเขา"
  37,104,"และเราได้เรียก อิบรอฮีม โดยที่เขากำลังเตรียมการเพื่อปฏิบัติตามคำบัญชาของอัลลอฮ์ด้วยการเชือดลูกชายของเขาว่า \"โอ้อิบรอฮีมเอ๋ย\""
  37,105,"แน่นอน เจ้าได้บรรลุในความฝันที่เจ้าเห็นในการนอนของเจ้าแล้ว ด้วยความตั้งใจที่จะเชือดลูกชายของเจ้า แท้จริง -เช่นเดียวกับการตอบแทนของเราที่มีต่อเจ้า ด้วยการให้เจ้าปลอดภัยจากการทดสอบที่ยิ่งใหญ่นี้- เราจะตอบแทนแก่เหล่าบรรดาผู้กระทำความดีทั้งหลายให้ปลอดภัยจากบททดสอบและความทุกข์ยากต่างๆ"
  37,106,"แท้จริงนี่คือการทดสอบที่แท้จริง และอิบราฮิมได้ผ่านในการทดสอบนี้"
  37,107,"และเราได้ไถ่ตัวอิสมาอีลด้วยแพะตัวใหญ่แทนเพิ่อแลกกับการเชือดอิสมาอีล"
  37,108,"และเราได้สงวนการสรรเสริญที่ดีแก่อิบรอฮีมให้อยู่ในทุกประชาชาติที่ตามมา"
  37,109,"เป็นคำทักทายจากอัลลอฮ์สำหรับเขา และการอวยพรด้วยการให้ความปลอดภัยจากภัยพิบัติและโรคภัยต่างๆ"
  37,110,"ผลตอบแทนเช่นเดียวกันนี้ที่เราได้ตอบแทนอิบรอฮิมต่อการเชื่อฟังของเขา เราจะตอบแทนผู้กระทำความดีทั้งหลาย"
  37,111,"แท้จริง อิบรอฮีมเป็นหนึ่งในปวงบ่าวผู้ศรัทธาของเราที่ปฏิบัติตามสิ่งต่างๆที่แสดงถึงความเป็นบ่าวต่ออัลลอฮ์"
  37,112,"และเราได้แจ้งข่าวดีแก่เขาเกี่ยวกับบุตรชายอีกคนหนึ่งที่จะได้เป็นนบีและเป็นบ่าวที่ดี เขาคืออิสฮาก เพื่อเป็นการตอบแทนที่เขาได้เชื่อฟังอัลลอฮ์ในการเชือดอิสมาอีลบุตรชายคนเดียวของเขา"
  37,113,"และเราได้ประทานความจำเริญจากเราให้แก่เขาและอิสฮากบุตรชายของเขา แล้วได้ประทานความโปรดปรานแก่เขาทั้งสองอย่างมากมาย เช่น การให้ทั้งสองมีลูกหลานมากมาย และในหมู่ลูกหลานของเขาทั้งสองนั้นมีทั้งผู้ทำความดีที่เชื่อฟังพระเจ้าของเขาและมีผู้ที่อธรรมแก่ตัวเองด้วยการปฏิเสธศรัทธาและกระทำบาป ความอยุติธรรมนั้นชัดเจน"
  37,114,"และโดยแน่นอน เราได้ให้ความโปรดปรานแก่มูซาและพี่ชายของเขาฮารูนให้เป็นนบี"
  37,115,"และเราได้ช่วยเขาทั้งสองและหมู่ชนของเขาทั้งสอง ที่เป็นวงค์วานของอิสรออีลให้ปลอดภัยจากการเป็นทาสของฟิรเอาน์และพ้นจากการจมน้ำตาย"
  37,116,"และเราได้ช่วยเหลือพวกเขาเหนือฟิรเอาน์และกองทัพของเขา ดังนั้นพวกเขาจึงเป็นผู้มีชัยชนะเหนือศัตรูของพวกเขา"
  37,117,"และเราได้ประทานคัมภีร์(อัตเตารอต) แก่มูซาและพี่ชายของเขา ฮารูน ซึ่งเป็นคัมภีร์หนึ่งที่มาจากอัลลอฮ์ เป็นคัมภีร์ที่ชัดแจ้ง ไม่มีสิ่งเคลือบแคลงใดๆ"
  37,118,"และเราได้แนะนำเขาทั้งสองสู่แนวทางที่เที่ยงตรงที่ไม่ขดเคี้ยว มันคือทางแห่งศาสนาอิสลามที่จะนำไปสู่ความพึงพอใจของผู้สร้าง ซุบฮานะฮ์(มหาบริสุทธิ์แด่พระองค์)"
  37,119,"และเราได้สงวนการสรรเสริญที่ดีแก่เขาทั้งสองให้อยู่ในทุกประชาชาติที่ตามมา"
  37,120,"เป็นการทักทายจากอัลลอฮ์ซึ่งเป็นสิ่งที่ดีสำหรับเขาทั้งสองและการชื่นชมแก่ทั้งสองและการอวยพรให้ปลอดภัยจากความชั่วร้ายทั้งหมด"
  37,121,"แท้จริงผลตอบแทนเช่นเดียวกันนี้ที่เราได้ตอบแทนมูซาและฮารูนที่เป็นการตอบแทนที่ดีนี้ เราก็จะตอบแทนผู้กระทำความดีทั้งหลาย ต่อการเชื่อฟังของพวกเขา ที่มีต่อพระผู้อภิบาลของพวกเขา"
  37,122,"แท้จริงมูซาและฮารูนเป็นปวงบ่าวของเราผู้ศรัทธาต่ออัลลอฮ์ และปฏิบัติตามในสิ่งที่ได้บัญญัติไว้แก่พวกเขา"
  37,123,"และแท้จริง อิลยาสนั้นเป็นคนหนึ่งในบรรดาผู้ที่ถูกส่งมาจากพระเจ้าของเขา อัลลอฮ์ทรงโปรดปรานเขาด้วยการตั้งเป็นนบีและเป็นเราะสูล"
  37,124,"เมื่อเขากล่าวแก่หมู่ชนของเขา ที่เขาถูกส่งไปนั้น จากวงค์วานของอิสรออีลว่า \"โอ้หมู่ชนของฉันเอ๋ย พวกท่านไม่ยำเกรงอัลลอฮ์หรือ ด้วยการปฏิบัติตามคำบัญชาของพระองค์ และหนึ่งในนั้นคือ การเตาฮีด(การศรัทธาในความเป็นเอกะของอัลลอฮ์) และห่างไกลจากข้อห้ามของพระองค์ และหนึ่งในนั้นคือการตั้งภาคี?!\""
  37,125,"พวกท่านเคารพสักการะเทวรูปของพวกท่านบะอฺลฺ อื่นจากอัลลอฮ์ และพวกท่านทอดทิ้งการทำเคารพภักดีต่ออัลลอฮ์ผู้ทรงเลิศยิ่งแห่งปวงผู้สร้างกระนั้นหรือ?!"
  37,126,"และอัลลอฮ์คือพระเจ้าของพวกท่านที่ทรงสร้างพวกท่าน และสร้างบรรพบุรุษของพวกท่าน ดังนั้นพระองค์คือผู้เดียวที่สมควรได้รับการเคารพภักดี ไม่ใช่สิ่งอื่นจากพระองค์ที่ไม่สามารถให้ประโยชน์และโทษได้"