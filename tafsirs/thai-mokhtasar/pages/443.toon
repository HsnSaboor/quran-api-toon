tafsir[14]{c,v,t}:
  36,41,"และสัญญาณหนึ่งสำหรับพวกเขาที่แสดงถึงความเป็นเอกภาพของอัลลอฮ์เช่นเดียวกัน และแสดงถึงความโปรดปราณของพระองค์ต่อปวงบ่าวของพระองค์นั่นคือ เราได้บรรทุกผู้ที่รอดจากน้ำท่วมจากลูกหลานของอาดัมในสมัยนูฮไว้บนเรือที่เต็มไปด้วยสิ่งตางๆของอัลลอฮ์ และแท้จริงอัลลอฮ์ได้ทรงบรรทุกไว้ในเรือนั้นซึ่งทุกสิ่งเป็นคู่ๆ"
  36,42,"และสัญญาณสำหรับพวกเขาที่แสดงถึงความเป็นเอกภาพและความโปรดปราณของพระองค์ต่อปวงบ่าวของพระองค์ คือการที่เราได้สร้างให้พวกเขาซึ่งเสมือนกับเรือของนูฮเพื่อให้พวกเขาขับขี่"
  36,43,"และถ้าเราต้องการที่จะให้พวกเขาจมน้ำ เราก็สามารถจมพวกเขาได้ แล้วจะไม่มีผู้ใดช่วยเหลือพวกเขาหากเราต้องการที่จะให้พวกเขาจม และจะไม่มีผู้ใดเป็นผู้ช่วยเหลือเมื่อพวกเขาได้จมน้ำตายด้วยคำสั่งและคำตัดสินของเรา"
  36,44,"เว้นแต่เราจะเมตตาพวกเขาโดยให้พวกเขาได้รอดจากการจมน้ำและให้พวกเขาได้กลับมีความสุขจนถึงเวลาที่กำหนดซึ่งจะไม่เกินไปกว่านั้น หวังว่าพวกเขาจะไตร่ตรองแล้วศรัทธา"
  36,45,"และเมื่อได้มีการกล่าวแก่บรรดาผู้ตั้งภาคีที่ปฏิเสธศรัทธาเหล่านั้นว่า \"จงระวังสิ่งที่อยู่เบื้องหน้าพวกเจ้าในเรื่องของอาคิเราะฮ์และความยากลำบากของมันเถิด และจงระวังดุนยาที่กำลังจะล่วงไป เพื่อหวังว่าอัลลอฮ์จะทรงโปรดปรานพวกเจ้าด้วยความเมตตาของพระองค์\" พวกเขาไม่ปฏิบัติตาม แต่พวกเขาผินหลังให้โดยไม่สนใจ"
  36,46,"และเมื่อใดก็ตามที่โองการต่างๆของอัลลอฮ์ที่บ่งบอกถึงความเป็นเอกภาพของพระองค์และบ่งบอกถึงความเป็นสิทธิสำหรับพระองค์เพียงหนึ่งเดียวที่ควรแก่การทำอิบาดะฮ์ได้มายังบรรดาผู้ตั้งภาคี พวกเขาเหล่านั้นจะผินหลังให้แก่โองการเหล่านั้น โดยไม่พิจารณาใดๆต่อมัน"
  36,47,"และเมื่อมีการกล่าวแก่บรรดาผู้ปฏิเสธว่า \"พวกท่านจงช่วยเหลือบรรดาผู้ขัดสนและยากไร้ จากทรัพย์สินที่อัลลอฮ์ทรงประทานเป็นปัจจัยยังชีพแก่พวกเจ้า\" พวกเขาก็ะตอบโต้โดยกล่าวแก่บรรดาผู้ศรัทธาว่า \"เราจะให้อาหารแก่ผู้ที่หากอัลลอฮ์ทรงประสงค์จะให้อาหารแก่เขา แน่นอนพระองค์ก็จะให้แก่เขากระนั้นหรือ?! ดังนั้นพวกเราจะไม่ละเมิดความประสงค์ของพระองค์ โอ้บรรดาผู้ศรัทธาเอ๋ย พวกท่านมิใช่อื่นใดเลยนอกจากอยู่ในการหลงผิดอย่างชัดแจ้งและห่างไกลจากความจริง\""
  36,48,"และบรรดาผู้ปฏิเสธที่ปฏิเสธการฟื้นคืนชีพ พวกเขากล่าวว่า \"โอ้ผู้ศรัทธาเอ๋ย การฟื้นคืนชีพจะมาถึงเมื่อใดเล่า หากพวกท่านเป็นผู้สัตย์จริงในสิ่งที่พวกท่านได้พูดถึงว่ามันจะเกิดขึ้นจริง?!"
  36,49,"บรรดาผู้ปฏิเสธการฟื้นคืนชีพมิได้คอยสิ่งใดเลยนอกจากเสียงสังข์ครั้งแรกขณะที่สังข์ถูกเป่า แล้วเสียงนั้นก็มายังพวกเขาโดยทันทีที่พวกเขาอยู่ในความลุ่มหลงทางโลกของพวกเขาซึ่งการซื้อขาย การเกษตรและปศุสัตว์และอื่นๆ"
  36,50,"เมื่อเสียงจากการเป่าสังข์มายังพวกเขาอย่างกะทันหัน พวกเขาไม่สามารถจะสั่งเสียกันและกันได้ และไม่สามารถจะกลับไปยังบ้านและครอบครัวของพวกเขาได้ แต่พวกเขาจะตาย ในความลุ่มหลงนี้"
  36,51,"และสังข์ก็จะถูกเป่าขึ้นเป็นครั้งที่สองเพื่อฟื้นคืนชีพ ทันใดนั้นพวกเขาทั้งหมดจะออกจากหลุมฝังศพของพวกเขาไปยังพระผู้อภิบาลของพวกเขา อย่างรีบเร่งเพื่อรับการตัดสินและรับผลตอบแทน"
  36,52,"บรรดาผู้ปฏิเสธที่ปฏิเสธการฟื้นคืนชีพเหล่านั้นได้กล่าวด้วยความเสียใจว่า \"โอ้ความหายนะที่ประสบแก่เรา ใครกันเล่าที่ทำให้เราฟื้นขึ้นจากหลุ่มฝังศพของเรา?!\" และก็มีการตอบต่อคำถามของพวกเขาว่า \"นี่แหละคือสิ่งที่อัลลอฮ์ทรงสัญญาไว้ แท้จริงมันต้องเกิดขึ้น และบรรดาเราะสูลมีความสัตย์จริงต่อสิ่งที่พวกเขาได้ประกาศไว้จากพระผู้อภิบาลของพวกเขา\""
  36,53,"การฟื้นคืนชีพจากหลุมฝังศพนั้นมิใช่อื่นใดเลยนอกจากเป็นผลของเสียงกัมปนาทครั้งที่สอง แล้วเมื่อนั้นพวกเขาทั้งหมดก็จะถูกนำมาปรากฏต่อหน้าเราในวันกิยามะฮ์เพื่อสอบสวน"
  36,54,"ในวันนั้นการตัดสินจะเป็นไปอย่างเที่ยงธรรม โอ้ ปวงบ่าวเอ๋ย พวกท่านจะไม่ถูกอธรรมแต่ประการใดเลย จะด้วยการเพิ่มของความชั่วหรือการลดลงของความดี แต่พวกท่านจะได้รับการตอบแทน ในสิ่งที่พวกท่านได้ปฏิบัติไว้ในดุนยา"