tafsir[8]{c,v,t}:
  10,71,"โอ้เราะซูลเอ๋ย และเจ้าจงเล่าให้ผู้ตั้งภาคีผู้โกหกเหล่านั้นฟังถึงเรื่องราวของนบีนูหฺ อะลัยฮิสะลาม เมื่อเขา (นูหฺ) กล่าวแก่ประชาชาติของเขาว่า โอ้หมู่ชนของฉัน หากว่าการพักอยู่ของฉันท่ามกลางพวกท่านและการตักเตือนของฉันด้วยโองการทั้งหลายของอัลลอฮฺและคำเทศนาจากฉันเป็นเรื่องใหญ่แก่พวกท่านแล้ว และพวกท่านก็ตั้งใจที่จะฆ่าฉัน ดังนั้นเพียงอัลลอฮฺองค์เดียวเท่านั้นฉันยอมรับต่อการทำลายแผนของพวกท่าน พวกท่านจงวางแผนและจงมุ่งมั่นที่จะทำลายฉัน และจงขอความช่วยเหลือจากพระเจ้าของพวกท่านด้วย แล้วอย่าให้แผนของพวกท่านเป็นที่ปิดบังแก่พวกท่าน จากนั้นหลังจากที่ท่านได้ตัดสินใจที่จะฆ่าฉันแล้ว จงดำเนินการต่อฉันทันทีและอย่าได้ลังเลเลย"
  10,72,"หากพวกท่านได้ผินหลังให้กับการดะอฺวะฮฺของฉัน แท้จริงพวกท่านรู้ว่าฉันมิได้ขอค่าตอบแทนใดๆ จากพวกท่านที่ส่งสารของพระเจ้าของฉันแก่พวกท่าน รางวัลของฉันอยู่ที่อัลลอฮฺ พวกท่านจะศรัทธาฉันหรือปฏิเสธฉัน และอัลลอฮฺทรงบัญชาให้ฉันเป็นหนึ่งในผู้ใต้บังคับบัญชาของพระองค์ด้วยการเชื่อฟังและปฏิบัติการงานที่ดี"
  10,73,"แล้วประชาชาชาติของเขาก็ปฏิเสธเขา (นูหฺ) พวกเขาไม่เชื่อเขา แล้วเราได้ช่วยให้เขาและบรรดาผู้ศรัทธาที่อยู่กับเขาในเรือรอดพ้น และเราได้ให้พวกเขาเป็นตัวแทนแก่ผู้ที่ก่อนหน้าพวกเขา และเราได้ทำลายบรรดาผู้ปฏิเสธในโองการต่างๆ และทำให้เกิดน้ำท่วม โอ้เราะซูลเอ๋ย จงคิดดูเถิดว่าผลสุดท้ายของประชาชาติที่นูห อะลัยฮิสสลาม ได้เตือนพวกเขาไว้นั้นเป็นอย่างไร พวกเขาปฏิเสธศรัทธา"
  10,74,"หลังจากระยะเวลาหนึ่ง เราได้ส่งบรรดาเราะซูลถัดจากนูหฺไปยังประชาชาติของพวกเขา แล้วบรรดาเราะซูลเหล่านั้นได้นำสัญญาณและหลักฐานต่างๆ มายังพวกเขา แต่พวกเขามิได้มีความต้องการที่จะศรัทธาเพราะพวกเขาเคยปฏิเสธต่อนูหฺ มาก่อนหน้านั้นแล้ว แล้วอัลลอฮฺได้ประทับตราบนหัวใจของพวกเขา การประทับตรานี้เช่นเดียวกันที่เราได้ผนึกบนหัวใจผู้ที่ติดตามเราะซูลก่อนๆ เราได้ประทับตราหัวใจบรรดาผู้อธรรมที่ล่วงเกินขอบเขตของอัลลอฮฺด้วยการอธรรมในทุกช่วงเวลาและสถานที่"
  10,75,"หลังจากนั้นสักระยะหนึ่ง หลังจากที่เราได้ส่งบรรดาเราะซูลเหล่านั้นแล้ว เราได้ส่งมูซาและน้องของเขาฮารูนไปยังฟิรเอานฺ กษัตริย์แห่งอียิปต์และผู้ทรงเกียรติในกลุ่มชนของเขา เราได้ส่งทั้งสองพร้อมสัญญาณที่บ่งบอกถึงความสัตย์จริงของทั้งสองคน แล้วพวกเขาก็เย่อหยิ่ง โอหัง ไม่ศรัทธาในสิ่งที่ทั้งสองพามา โดยพวกเขาเป็นกลุ่มชนที่มีความผิดที่อธรรมต่ออัลลอฮฺและปฏิเสธเราะซูลของพระองค์"
  10,76,"ครั้นเมื่อศาสนาที่มูซาและฮารูน อะลัยฮิมัสสะลาม ได้นำไปยังฟิรเอานฺและผู้ทรงเกียรติในกลุ่มชนของเขาแล้ว พวกเขากล่าวถึงสัญญาณต่างๆ ที่บ่งบอกถึงความสัตย์จริงที่มูซาพามานั้นว่า แท้จริงนี่คือวิทยากลอันชัดแจ้ง ไม่ใช่ความจริง"
  10,77,"มูซาได้กล่าวประณามพวกเขาว่า พวกท่านกล่าวร้ายต่อความจริงเมื่อมันได้มายังพวกท่านนั้นเป็นวิทยากลเช่นนั้นหรือ? ไม่เลย นี่หรือวิทยากล และฉันรู้ว่านักวิทยากลนั้นจะไม่มีวันประสบความสำเร็จดอก แล้วฉันจะทำร้ายเขาได้อย่างไร?"
  10,78,"กลุ่มชนของฟิรเอานฺตอบมูซากล่าวขึ้นว่า ท่านมาหาเราด้วยวิทยากลเพื่อที่จะหันเหเราออกจากสิ่งที่เราได้พบเห็นจากศาสนาของบรรพบุรุษของเรา และเพื่อให้ท่านและน้องของท่านเป็นกษัตริย์กระนั้นหรือ โอ้มูซาและฮารูนเอ๋ย เราจะไม่ศรัทธาต่อท่านทั้งสองว่าท่านทั้งสองนั้น เป็นเราะซูลที่ถูกส่งมาให้เราแน่นอน"