tafsir[13]{c,v,t}:
  36,71,"และพวกเขามิได้พิจารณาดูดอกหรือว่า เราได้สร้างปศุสัตว์ขึ้นมา แล้วพวกเขาก็ได้ครอบครองมัน และใช้มันเพื่อเป็นประโยชน์แก่พวกเขา"
  36,72,"และเราได้ให้ความง่ายดายและทำให้มันยอมจำนนแก่พวกเขา และบางชนิดมันก็เป็นพาหนะใช้ขี่หลังและบรรทุกสัมภาระแก่พวกเขา และบางชนิดพวกเขาก็ใช้กินเป็นอาหาร"
  36,73,"และพวกเขายังได้รับประโยชน์อื่นๆ อีกมากมาย นอกเหนือจากการขี่และกินเนื้อของมัน เช่น ขนของมัน หนัง และราคาของมัน บางส่วนพวกเขาก็ทำเป็นพรมและเสื้อผ้า พวกเขายังทำเป็นเครื่องดืมที่มาจากน้ำนมของมัน แล้วพวกเขาจะไม่ขอบคุณอัลลอฮ์ที่ได้ทรงประทานความโปรดปรานเหล่านี้และอื่นๆ แก่พวกเขากระนั้นหรือ?!"
  36,74,"และบรรดาผู้ตั้งภาคีได้ยึดเอาพระเจ้าอื่นจากอัลลอฮ์เป็นที่เคารพสักการะ หวังว่าพระเจ้าเหล่านั้นจะช่วยเหลือพวกเขา แล้วช่วยพวกเขาให้รอดพ้นจากการลงโทษของอัลลอฮ์"
  36,75,"พระเจ้าที่พวกเขาเคารพสักการะนั้นไม่สามารถช่วยเหลือตัวของพวกมันเองได้ และไม่สามารถช่วยเหลือผู้ที่เคารพสักการะพวกมันอื่นจากอัลลอฮ์ได้เช่นกัน ในขณะที่พวกเขาและบรรดาเทวรูปของพวกเขาทั้งหมดจะถูกนำมาปรากฏตัวสู่การลงโทษ พวกเขาต่างก็จะปฏิเสธซึ่งกันและกัน"
  36,76,"ดังนั้นเจ้า โอ้ เราะสูลเอ๋ย อย่าได้ให้คำพูดของพวกเขาเป็นที่เสียใจแก่เจ้าเลย ที่ว่า แท้จริงเจ้านั้นไม่ใช่ผู้ที่ถูกส่งมา หรือเจ้านั้นเป็นนักกวีและอื่นๆจากการโกหกของพวกเขา แท้จริงเรารู้ดีถึงสิ่งที่พวกเขาปิดบัง และสิ่งที่พวกเขาเปิดเผย ไม่มีสิ่งใดถูกซ่อนเร้นจากเราและเราจะตอบแทนการกระทำของพวกเขา"
  36,77,"มนุษย์ที่ปฏิเสธการฟื้นคืนชีพจากความตาย มิได้คิดดูหรอกหรือว่าเราได้บังเกิดเขามาจากน้ำอสุจิ จากนั้นเขาก็ผ่านหลายขั้นตอนก่อนที่เขาจะเกิดและเติบโตในที่สุดจากนั้นเขาก็กลายเป็นคนที่ถกเถียงและโต้เถียงกันมาก เขามิได้พิจารณาดูถึงสิ่งนั้นเพื่อเป็นการยืนยันถึงความเป็นไปได้ที่จะเกิดการฟื้นคืนชีพหรอกหรือ?!"
  36,78,"ผู้ปฏิเสธศรัทธาไม่รู้อะไรเลย ที่เอากระดูกที่สึกหรอมาเป็นหลักฐานที่บ่งบอกถึงความเป็นไปไม่ได้ของการฟื้นคืนชีพ และกล่าวว่า ใครกันเล่าที่จะทำให้มันกลับคืน? และเขาลืมถึงที่มาของเขาเอง นั่นคือจากความว่างเปล่า"
  36,79,"โอ้ มุฮัมมัด จงตอบพวกเขาเถิดว่า ผู้ที่จะให้กระดูกที่เป็นผุยผงนั้นกลับมามีชีวิตอีกครั้งนั้น คือผู้ที่เคยให้กำเนิดมันครั้งแรก ดังนั้นผู้ที่เคยสร้างมันมาในครั้งแรกก็ย่อมสามารถที่จะสร้างให้มันกลับมีชีวิตอีกครั้ง เขาคือพระองค์ผู้สูงส่ง ผู้ทรงรอบรู้ทุกสิ่ง ไม่มีสิ่งใดถูกซ่อนเร้นจากพระองค์ได้"
  36,80,"ผู้ทรงทำให้พวกเจ้า โอ้ มวลมนุษย์เอ๋ย ได้มีไฟจากต้นไม้เขียวชื้น ดังนั้นพวกเจ้าก็ได้จุดมันจากเชื้อไฟนั้น ดังนั้นผู้ที่สามารถรวมสองสิ่งที่ตรงกันข้ามกัน ระหว่างความชื้นของต้นไม้ กับไฟที่ลุกไหม้ได้นั้น แน่นอนเขาผู้นั้นย่อมสามารถทำการฟื้นชีพคนที่ตายได้"
  36,81,"พระองค์ผู้ทรงสร้างชั้นฟ้าทั้งหลายและแผ่นดินสิ่งที่อยู่ในทั้งสองนั้นซึ่งเป็นสิ่งที่ยิ่งใหญ่ จะไม่ทรงสามารถที่จะฟื้นคืนชีพคนตายหลังจากการตายของพวกเขากระนั้นหรือ? แน่นอน แท้จริงพระองค์เป็นผู้ทรงสามารถ และพระองค์เป็นผู้ทรงสร้างที่ยิ่งใหญ่ที่ทรงสร้างสิ่งมีชีวิตทั้งหมด ผู้ทรงรอบรู้ จะไม่มีสิ่งใดถูกซ่อนไว้ต่อพระองค์"
  36,82,"แท้จริงพระบัญชาของอัลลอฮ์ เมื่อพระองค์ทรงประสงค์สิ่งใด พระองค์ก็จะตรัสแก่สิ่งนั้นว่า จงเป็น แล้วมันก็จะเป็นไปตามที่พระองค์ทรงประสงค์ และหนึ่งในความประสงค์ของพระองค์นั้นคือการให้ชีวิต การให้ตาย การฟื้นคืนชีพและอื่นๆ"
  36,83,"ดังนั้น มหาบริสุทธิ์แด่อัลลอฮ์และยิ่งใหญ่เหนือสิ่งที่บรรดาผู้ตั้งภาคีกล่าวถึงพระองค์ว่า พระองค์นั้นอ่อนแอ ซึ่งแท้จริงแล้วพระองค์คือผู้ทรงครอบครองเหนือทุกสิ่งและทรงจัดการในสิ่งนั้นตามที่พระองค์ทรงประสงค์ กุญแจของทุกสิ่งอยู่ในพระหัตถ์ของพระองค์ และพวกเจ้าจะถูกนำกลับไปยังพระองค์เพียงองค์เดียวในวันปรโลก แล้วพระองค์จะทรงตอบแทนการงานของพวกท่าน"