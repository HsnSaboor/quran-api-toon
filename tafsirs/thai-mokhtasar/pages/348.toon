tafsir[15]{c,v,t}:
  23,90,"มันไม่ได้เป็นไปตามที่พวกเขากล่าวอ้าง แต่ตรงกันข้ามเราได้นำเอาความจริงที่ไม่มีข้อสงสัยใดๆเลย มาให้แก่พวกเขา และแท้จริงพวกเขาเป็นกลุ่มชนผู้กล่าวเท็จต่อสิ่งที่พวกเขาได้กล่าวอ้างไว้ เช่น อัลลอฮฺนั้นมีคู่ชีวิตและมีบุตร อัลลอฮฺทรงสูงส่งเหนือคำกล่าวของพวกเขาด้วยความสูงส่งที่ยิ่งใหญ่"
  23,91,"อัลลอฮฺมิได้ทรงมีบุตรดั่งที่บรรดาผู้ปฏิเสธศรัทธาได้อ้างไว้ และไม่มีพระเจ้าอื่นที่ถูกเคารพอย่างแท้จริงเคียงคู่กับพระองค์ และหากมีพระเจ้าอื่นจริงเคียงคู่กับพระองค์ แน่นอนพระเจ้าแต่ละองค์ก็จะนำเอาสิ่งที่ตนได้สร้างไว้ไปจนหมด และพยายามเอาชนะซึ่งกันและกัน และทำให้ระบบของจักรวาลเสียหาย และในความเป็นจริงแล้วสิ่งเหล่านั้นจะไม่เกิดขึ้นอย่างแน่นอน ดังนั้นมันจึงเป็นการยืนยันว่าพระเจ้าที่แท้จริงนั้นมีเพียงองค์เดียวเท่านั้น นั่นคืออัลลอฮฺ พระองค์ทรงบริสุทธิ์จากคำกล่าวที่ไม่เหมาะสมของบรรดาผู้ตั้งภาคีที่ว่าพระองค์ทรงมีบุตรและทรงมีคู่"
  23,92,"พระองคฺผู้ทรงรอบรู้ในทุกสิ่งที่สิ่งถูกสร้างนั้นมองไม่เห็น และทรงรอบรู้ทุกสิ่งที่มองเห็นและสามารถรับรู้ด้วยประสาทสัมผัสได้ ไม่มีสิ่งใดจะซ่อนไปจากพระองค์ได้ พระองค์ทรงสูงส่งยิ่งและทรงบริสุทธิ์ยิ่งกว่าการที่พระองค์จะมีสิ่งอื่นมาเทียบพระองค์"
  23,93,"โอ้ รอสูลเอ๋ย (มุหัมมัด) จงกล่าวเถิด \"ข้าแต่พระผู้อภิบาลของข้า หากพระองค์จะทรงให้ข้าได้เห็นซึ่งการลงโทษต่อบรรดาผู้ตั้งภาคีทั้งหลายตามที่พระองค์ได้สัญญากับพวกเขาไว้\""
  23,94,"ข้าแต่พระผู้อภิบาลของข้า หากพระองค์จะลงโทษพวกเขาโดยที่ข้ากำลังมองดูเหตุการณ์นั้นด้วยแล้ว ขอทรงอย่าทำให้ข้าต้องอยู่ในหมู่พวกเขา แล้วทำให้การลงโทษนั้นได้ประสบต่อข้าอย่างที่ได้ประสบต่อพวกเขา"
  23,95,"และแท้จริงเรามีความสามารถอย่างแน่นอนที่จะให้เจ้าได้เห็นการลงโทษที่เราได้สัญญากับพวกเขาไว้ ไม่มีคำว่าลำบากสำหรับเราในการที่จะทำสิ่งนั้น และสิ่งอื่นๆก็เช่นกัน"
  23,96,"โอ้ รอสูลเอ๋ย เจ้าจงปราบคนที่ทำร้ายเจ้าด้วยนิสัยที่ดียิ่ง ทำความเข้าใจ และอดทนต่อความชั่วของเขา เรารู้ดียิ่งในสิ่งที่พวกเขากล่าวหา เช่น การตั้งภาคีและปฏิเสธไม่เชื่อฟัง แล้วรวมทั้งที่พวกเขากล่าวหาเจ้าในสิ่งที่ไม่เหมาะกับเจ้า เช่น กล่าวหาเจ้าเป็นนักไสยศาสตร์ และเป็นคนบ้า"
  23,97,"และจงกล่าวเถิด (มุหัมมัด) ข้าแต่พระผู้อภิบาลของข้า ข้าขอความคุ้มครองต่อพระองค์ให้พ้นจากการล่อลวงต่างๆและเสียงกระซิบกระซาบของชัยฏอน"
  23,98,"และข้าขอความคุ้มครองต่อพระองค์ ข้าแต่พระผู้อภิบาลของข้า ให้พ้นจากการที่พวกเขาจะนำความชั่วร้ายบางอย่างสู่การงานของข้าพระองค์"
  23,99,"จนกระทั่งเมื่อความตายได้มาหาคนใดคนหนึ่งในบรรดาผู้ที่ตั้งภาคี และเขาจะได้เห็นสิ่งที่เขาต้องเผชิญ เขาจะกล่าวด้วยความเสียใจต่อสิ่งที่เขาได้พลาดไปจากอายุของเขาที่ผ่านมา และจากสิ่งที่เขาได้ละเลยไปในการเชื่อฟังต่ออัลลอฮฺ โดยเขาจะกล่าวว่า \"ข้าแต่พระผู้อภิบาลของข้า ขอพระองค์ทรงให้ข้ากลับไปมีชีวิตในดุนยา (โลกนี้) อีกครั้งด้วยเถิด\""
  23,100,"เพื่อข้าจะได้ประกอบคุณงามความดีเมื่อใดที่ข้ากลับไป มันจะไม่เป็นอย่างอย่างที่ขอแน่นอน แท้จริงมันเป็นแค่เพียงคำกล่าวอ้างเท่านั้น และหากเขาได้กลับมาสู่โลกนี้อีกครั้งเขาก็จะไม่ทำตามที่สัญญาไว้ และคนที่ตายไปแล้วก็จะยังคงอยู่ที่กั้นระหว่างโลกนี้กับปรโลกจนถึงวันแห่งการฟื้นคืนชีพ จะไม่มีใครกลับจากโลกบัรซัคไปโลกดุนยาเพื่อรับรู้ในสิ่งที่พวกเขาพลาดไปและแก้ไขในสิ่งที่พวกเขาทำลายไปได้"
  23,101,"ดังนั้นเมื่อมะลาอิกะฮฺที่ได้รับมอบหมายให้เป่าสังข์ได้เป่าสังข์ครั้งที่สองที่เป็นการประกาศถึงการเกิดวันกิยามะฮฺ ความสัมพันธ์ทางตระกูลระหว่างพวกเขาที่พวกเขาเคยโอ้อวดกันนั้น ในวันนั้นจะไม่มีอีกต่อไป พวกเขาหมกมุ่นอยู่กับความน่าสะพรึงกลัวของวันปรโลกและพวกเขาจะไม่ไต่ถามซึ่งกันและกัน เพราะต่างคนต่างหมกมุ่นกับเรื่องของตัวเอง"
  23,102,"ดังนั้นผู้ใดตราชูความดีของเขาหนักกว่าความชั่วแล้ว ชนเหล่านั้น พวกเขาคือผู้ที่ประสบความสำเร็จที่แท้จริง โดยพวกเขาจะได้รับซึ่งสิ่งที่พวกเขาต้องการ และห่างไกลจากสิ่งที่พวกเขาสะพรึงกลัว"
  23,103,"ดังนั้นผู้ใดที่ตราชูความดีของเขาเบากว่าความชั่วแล้ว ชนเหล่านั้นคือบรรดาผู้ที่ทำให้ตัวของพวกเขาเองขาดทุน ด้วยการทำสิ่งที่เป็นอันตรายต่อตัวเอง และละทึ้งสิ่งที่เป็นประโยชน์ เช่น การศรัทธา และการประกอบคุณงามความดี ฉะนั้นแล้วพวกเขาจะพำนักอยู่ในนรกตลอดกาลโดยไม่มีวันออกมาจากมัน"
  23,104,"ไฟนรกจะเผาไหม้ใบหน้าของพวกเขา ริมฝีปากบนและล่างของพวกเขาได้หดตัวจนเห็นฟันออกมาเนื่องจากการบูดเบี้ยวอย่างรุนแรง"