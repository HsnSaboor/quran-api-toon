tafsir[22]{c,v,t}:
  54,50,"และคำบัญชาของเราเมื่อเราประสงค์สิ่งใดสิ่งหนึ่ง มันไม่ต้อง (พึ่งสิ่งใด) นอกจากเพียงแค่เรากล่าวคำว่า \"กุน\" (จงเป็น) คำเดียว มันก็จะเป็นตามที่เราประสงค์อย่างรวดเร็วในชั่วพริบตา"
  54,51,"และแน่นอน เราได้ทำลายกลุ่มชนผู้ปฏิเสธศรัทธาเช่นเดียวกับพวกเจ้าจากประชาชาติยุคก่อนมาแล้ว จะมีผู้ใดบ้างที่รับสิ่งนั้นเป็นข้อตักเตือน แล้วละทิ้งการปฏิเสธศรัทธา?!"
  54,52,"และทุกๆ สิ่งที่บ่าวกระทำมัน มันจะถูกเก็บไว้ในบันทึกมลาอิกะฮฺโดยไม่มีสิ่งใดขาดหายไป"
  54,53,"และทุกการงานที่เป็นการทั้งการกระทำและคำพูดทั้งเล็กและใหญ่ได้ถูกบันทึกไว้แล้วในแผ่นจารึกที่ถูกเก็บรักษาไว้ และพวกเขาจะถูกตอบแทนตามที่ได้กระทำไว้"
  54,54,"แท้จริงบรรดาผู้ยำเกรงต่อพระผู้อภิบาลของเขาด้วยการปฏิบัติตามคำสั่งใช้ของพระองค์และหลีกห่างจากคำสั่งห้ามของพระองค์นั้น พวกเขาจะได้อยู่ในสรวงสวรรค์อันหลากหลายซึ่งพวกเขาจะเสพสุขสำราญอยู่ในนั้นและในแม่น้ำหลายสายที่ไหลผ่าน"
  54,55,"ในสถานที่อันทรงเกียรติที่แท้จริงที่ไม่มีเรื่องไร้สาระและบาป แห่งหนึ่ง ณ ที่พระเจ้าผู้ทรงเป็นกษัตริย์ที่ครอบครองทุกสิ่งทุกอย่าง ผู้ทรงอำนาจเหนือทุกสิ่งทุกอย่าง ดังนั้นจึงไม่ต้องถามถึงความโปรดปรานอันตลอดกาลที่พวกเขาจะได้รับว่ามีอะไรบ้าง (หมายถึง พวกเขาจะได้รับความโปรดปรานอันสมบูรณ์มากมาย)"
  55,1,"อัลลอฮฺผู้ทรงกรุณาปราณี ผู้ทรงมีเมตตาอันมหาศาล"
  55,2,"พระองค์ทรงสอนอัลกุรอ่านให้แก่มนุษย์ ด้วยการให้ท่องจำและเข้าใจความหมายอย่างง่ายดาย"
  55,3,"พระองค์ทรงสร้างมนุษย์อย่างสมบูรณ์ในรูปแบบที่สวยงามยิ่ง"
  55,4,"พระองค์ทรงสอนเขาถึงวิธีการสื่อสิ่งที่อยู่ข้างในออกมาด้วยการพูดและเขียน"
  55,5,"ดวงอาทิตย์และดวงจันทร์พระองค์ได้ทรงกำหนดให้ทั้งสองโคจรตามวิถีที่แม่นยำ เพื่อให้มนุษย์ได้รู้จำนวนปีและการคำนวณ"
  55,6,"และพืชที่ไม่มีลำต้นและต้นไม้จะกราบสุญูดยอมจำนนต่ออัลลอฮฺตามที่พระองค์ทรงประสงค์"
  55,7,"และชั้นฟ้านั้นพระองค์ทรงยกมันไว้สูงเหนือพื้นดินเป็นหลังคา และทรงให้ความยุติธรรมมั่นคงอยู่บนหน้าแผ่นดิน และสั่งใช้บ่าวของพระองค์ให้มีความยุติธรรม"
  55,8,"พระองค์ได้ให้ความยุติธรรมมั่นคงเพื่อไม่ให้พวกเจ้า โอ้มวลมนุษย์ ทำการอธรรมและบิดพริ้วในเรื่องการชั่งและวัดตวง"
  55,9,"และพวกเจ้าจงดำรงไว้ซึ่งความยุติธรรมในเรื่องการชั่ง และหากพวกเจ้าตวงหรือชั่งให้กับคนอื่นก็อย่าให้มันขาด"
  55,10,"และแผ่นดินนั้นพระองค์ทรงจัดเตรียมมันไว้เพื่อเป็นประโยชน์แก่สรรพสิ่งที่ถูกสร้างทั้งหลาย"
  55,11,"ในแผ่นดินนั้นจะมีต้นไม้ที่ออกผลและมีต้นอินทผลัมที่มีจั่นออกผลเป็นอินทผลัม"
  55,12,"และในแผ่นดินนั้นจะมีเมล็ดพืชชนิดฝาง เช่น ข้าวสาลี ข้าวบาเล่ย์ และยังมีพืชอีกหลากหลายที่พวกเจ้าใช้ประโยชน์จากความหอมของกลิ่นมัน"
  55,13,"ดังนั้นด้วยความโปรดปรานอันมากมายของอัลลอฮฺที่มีต่อพวกเจ้าอันใดเล่า โอ้หมู่ชนญินและมนุษย์ ที่พวกเจ้าทั้งสองปฏิเสธ?!"
  55,14,"และพระองค์ทรงสร้างอาดัม อลัยฮิสสลาม จากดินเหนียวแห้งเมื่อเคาะจะมีเสียงก้องเหมือนเครื่องปั้นดินเผา"
  55,15,"และทรงสร้างบิดาของญินจากเปลวไฟที่ไร้ควัน"
  55,16,"ดังนั้นด้วยความโปรดปรานอันมากมายของอัลลอฮฺที่มีต่อพวกเจ้าอันใดเล่า โอ้หมู่ชนญินและมนุษย์ ที่พวกเจ้าทั้งสองปฏิเสธ?!"