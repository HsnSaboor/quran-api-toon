tafsir[19]{c,v,t}:
  26,1,"(طسم)ได้กล่าวถึงเรื่องนี้แล้วในตอนต้นของซูเราะฮ์อัลบะเกาะเราะฮ์"
  26,2,"นี้คือโองการของอัลกุรอานอันชัดแจ้งที่แยกแยะความจริงออกจากความเท็จ"
  26,3,"บางทีด้วยกับความอุตสาหะของเจ้าในการชี้นำทางพวกเขา อาจทำให้เจ้าคิดที่จะฆ่าตัวตายเนื่องด้วยความทุกข์ใจที่พวกเขาไม่ศรัทธา"
  26,4,"หากเราประสงค์ที่จะส่งสัญญาณหนึ่งลงมาจากฟากฟ้าให้ปรากฏต่อหน้าพวกเขา เราก็สามารถที่จะทำให้มันเกิดขึ้นได้ ซึ่งจะทำให้คอพวกเขาต้องก้มยอมจำนนต่อมัน แต่สิ่งนั้นเราไม่ประสงค์ให้มันเกิดขึ้น เพื่อเป็นการทดสอบว่าพวกเขาจะศรัทธาต่อสิ่งเร้นลับหรือไม่?"
  26,5,"และจะไม่มีการตักเตือนใหม่ใดๆแก่บรรดาผู้ปฏิเสธศรัทธา ที่ประทานลงมาจากผู้ทรงกรุณาปราณีที่แสดงให้เห็นถึงความเป็นเอกภาพของพระองค์ และความเป็นนบีที่แท้จริงของศาสนทูตของพระองค์ นอกจากพวกเขาก็จะออกห่างจากการที่จะรับฟังและจะไม่เชื่อต่อสิ่งนั้น"
  26,6,"แท้จริงแล้ว พวกเขาได้ปฏิเสธสิ่งที่รอสูลของพวกเขาได้นำมา แน่นอนข่าวคราวที่พวกเขาได้เย้ยหยันนั้นจะมายังพวกเขา และบทลงโทษก็จะประสบแก่พวกเขา"
  26,7,"พวกเขาจะยังคงยืนหยัดกับการปฏิเสธศรัทธา โดยจะไม่พิจารณาดูแผ่นดินบ้างหรือว่า กี่มากน้อยที่เราได้สร้างมันให้มีพืชพันธุ์หลากหลายชนิด มีทิวทัศน์ที่สวยงาม มีประโยชน์ที่มากมาย?!"
  26,8,"แท้จริงแล้ว การที่ให้พืชพันธุ์หลากหลายชนิดงอกเงยบนแผ่นดินนั้น เป็นการชี้ให้เห็นถึงเดชานุภาพของผู้สร้างที่สามารถฟื้นชีวิตคนที่ตายไปแล้วให้กลับมามีชีวิตใหม่ แต่พวกเขาส่วนมากแล้วไม่ศรัทธา"
  26,9,"แท้จริงแล้ว พระผู้อภิบาลของเจ้า โอ้รอสูลเอ๋ย คือผู้ทรงอำนาจเหนือทุกสิ่ง ไม่มีสิ่งใดเหนือพระองค์ และทรงเมตตายิ่งต่อบ่าวของพระองค์"
  26,10,"และจงรำลึกเถิด โอ้รอสูลเอ่ย เมื่อตอนที่ผู้อภิบาลของเจ้าได้เรียกมูซาโดยมีคำสั่งให้เขาไปยังกลุ่มชนที่อธรรมเนื่องจากพวกเขาได้ปฏิเสธศรัทธาต่ออัลลอฮฺ และได้เอากลุ่มชนของมูซามาเป็นทาส"
  26,11,"พวกเขาคือกลุ่มชนของฟิรฺเอาน์ ฉะนั้นให้เชิญชวนพวกเขาให้มีความยำเกรงต่ออัลลอฮฺด้วยความนิ่มนวลและอ่อนโยน โดยการปฏิบัติในสิ่งที่พระองค์ทรงใช้ และออกห่างในสิ่งที่พระองค์ทรงห้าม"
  26,12,"มูซาได้ตอบว่า ฉันกลัวพวกเขาจะกล่าวว่าฉันเป็นผู้โกหกในสิ่งที่ฉันได้นำมายังพวกเขา"
  26,13,"ทรวงอกของฉันเกิดความอึดอัดจากการปฏิเสธศรัทธาของพวกเขาที่มีต่อฉัน และลิ้นของฉันก็ไม่มีโวหารในการพูดจา ดังนั้นจงให้ญิบรีลประทาน (วะหฺยุให้) พี่ชายของฉันฮารูน (ได้เป็นรอสูล) เพื่อที่เขาจะได้อยู่เคียงคู่ฉันช่วยเหลือฉัน"
  26,14,"และฉันได้ทำบาปต่อพวกเขาเพราะครั้งหนึ่งฉันเคยฆ่าชาวอียิปต์ ดังนั้นฉันกลัวว่าพวกเขาจะฆ่าฉัน"
  26,15,"อัลลอฮฺได้ตอบกลับกับมูซาว่า ไม่หรอก พวกเขาไม่มีทางที่จะฆ่าเจ้าได้ เจ้าทั้งสองจงไปพร้อมกับสัญญาณต่างๆ ของเราที่ชี้ให้เห็นถึงความสัจจริง (ของการเป็นรอสูล) ของเจ้าทั้งสอง และเราจะคอยอยู่เคียงข้างเจ้าทั้งสองอยู่ตลอดเวลาด้วยการช่วยเหลือและสนับสนุน และเราจะคอยรับฟังทุกสิ่งทุกอย่างที่เจ้าทั้งสองได้พูดออกมาและในสิ่งที่พวกเขาได้พูดถึงเจ้าทั้งสอง และไม่มีสิ่งใดจะเล็ดลอดจากเราไปได้อย่างแน่นอน"
  26,16,"ดังนั้นเจ้าทั้งสองจงไปหาฟิรฺเอาน์และบอกเขาว่าเราเป็นรอสูลของพระผู้อภิบาลแห่งสากลโลก"
  26,17,"ขอให้เจ้า (ฟิรฺเอาน์) ปล่อยวงศ์วานของอิสรออีลให้ไปกับเราเถิด"
  26,18,"ฟิรเอาน์ได้กล่าวกับมูซาว่า เรามิได้เลี้ยงเจ้ามาตั้งแต่เด็กและเจ้าก็ได้อาศัยอยู่กับเราเป็นเวลาหลายปีไม่ใช่หรือ? แล้วอะไรเล่าที่ทำให้เจ้าอ้างว่าเจ้าเป็นนบี?"
  26,19,"ในตอนที่เจ้า (มูซา) ได้ลงมือฆ่าชาวอียิปต์เพื่อช่วยเหลือชายคนหนึ่งจากกลุ่มชนของเจ้า ถือเป็นการกระทำที่ใหญ่หลวงนักและเจ้านี่เป็นผู้เนรคุณต่อความโปรดปรานของฉันที่มีต่อเจ้า"