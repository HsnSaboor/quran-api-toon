tafsir[14]{c,v,t}:
  20,38,"โดยที่เราได้ประทานการชี้นำให้แก่มารดาของเจ้า เพื่อปกป้องเจ้าให้รอดพ้นจากความชั่วร้ายของฟิรเอานฺ"
  20,39,"และเราได้สั่งให้นางเอาลูกที่พึ่งคลอดใส่ไว้ในกล่องแล้วปล่อยลงสู่แม่น้ำแล้วจะล่องลอยออกตามชายฝั่งตามคำสั่งของเรา แล้วศัตรูก็จะรับเด็กคนนี้ นั้นก็คือฟิรเอานฺ แล้วเขาก็จะเลี้ยงดูอย่างเป็นที่รักแล้วผู้คนก็จะรักเขาและจะได้รับการเลี้ยงดูในสายตาของฉันและในความดูแลและความห่วงใยของฉัน"
  20,40,"เมื่อพี่สาวของเจ้าเดินไปตามกล่องที่ลอยในน้ำ เธอได้พูดกับคนที่รับกล่องนั้นว่า ฉันจะชี้แนะผู้ที่เลี้ยงดูเขา ให้นมเขาและอบรมเขาแก่พวกท่านเอาไหม แล้วเราให้เจ้ากลับไปหามารดาของเจ้าเพื่อที่จะได้เป็นที่รื่นรมณ์แก่สายตาของนางและไม่เศร้าโศกและเจ้าได้ฆ่าชายคนหนึ่ง แล้วเราได้ช่วยเจ้าให้พ้นจากความหนักใจ และเราได้ทดสอบเจ้าด้วยการทดสอบนานาชนิดครั้งแล้วครั้งเล่า แล้วเจ้าได้พำนักอยู่กับชาวมัดยันเป็นเวลาหลายปีจนกระทั่งถึงเวลาที่เรากำหนดไว้แก่เจ้าในการกลับมาอย่างสำเร็จของเจ้า โอ้ มูซาเอ๋ย"
  20,41,"และเราได้เลือกเจ้าเพื่อให้เป็นศาสนทูตสำหรับข้า เพื่อเผยแพร่แก่มนุษย์ชาติในสิ่งที่ข้าได้ประทานแก่เจ้า"
  20,42,"เจ้าจงไป โอ้มูซา กับพี่ชายของเจ้าชื่อฮารูน พร้อมด้วยสัญญาณทั้งหลายของข้า ไปบอกถึงความสามารถและความเป็นหนึ่งของอัลลอฮฺ และเจ้าอย่าอ่อนแอในการที่จะเผยแพร่มายังฉันและการรำลึกถึงฉัน"
  20,43,"เจ้าทั้งสองจงไปหาฟิรเอานฺ แท้จริงนั้นเขากำลังละเมิดเกินขอบเขตในการปฏิเสธศรัทธาและการกบฏต่ออัลลอฮฺ"
  20,44,"แล้วเจ้าทั้งสองจงพูดกับเขาด้วยคำพูดที่อ่อนโยนอย่ารุนแรง หวังว่าเขาจะรำลึกขึ้นมา แล้วกลับมาเกรงกลัวต่ออัลลอฮ แล้วสำนึกผิดกลับเนื้อกลับตัว"
  20,45,"มูซากับฮารูน อลัยฮิมัสสลาม ได้กล่าวว่า แท้จริงเรากลัวว่าเขาจะรีบเร่งในการลงโทษก่อนที่คำเชิญจะเสร็จสมบูรณ์หรืออาจจะละเมิดขอบเขตในการอธรรมต่อเราด้วยการฆ่าหรืออื่นๆ"
  20,46,"พระองค์กล่าวแก่ทั้งสองว่า เจ้าทั้งสองจงอย่ากลัว แท้จริงข้าอยู่กับเจ้าทั้งสองด้วยชัยชนะและการสนับสนุน ข้าได้ยินและได้เห็นในสิ่งที่เกิดขึ้นกับเจ้าทั้งสองและกับพวกเขา"
  20,47,"ดังนั้น เจ้าทั้งสองจงไปหาเขาแล้วกล่าวว่า แท้จริงเราเป็นเราะซูลของพระเจ้าของท่าน โอ้ฟิรเอานฺ ฉะนั้นท่านจงปล่อยวงศ์วานอิสรออีลมากับเราเถิด และอย่าได้ทรมานพวกเขาโดยการฆ่าพวกเขาเลยและกระทำชำเราผู้หญิงเลย เราได้นำสัญญานที่ดีจากพระเจ้าของท่านมายังท่านแล้วและความปลอดภัยจากการลงโทษของอัลลอฮฺสำหรับคนที่ศรัทธาและปฏิบัติตามแนวทางของพระองค์ที่ถูกต้อง"
  20,48,"แท้จริงอัลลอฮได้ให้วะฮียฺมายังเรา แท้จริงการลงโทษบนโลกดุนยานี้และโลกอาคีเราะฮฺนั้นจะประสบแก่ผู้ที่ปฏิเสธต่อโองการของพระองค์และปฏิเสธต่อสิ่งที่บรรดานบีของอัลลอฮฺนำมา"
  20,49,"ฟิรเอานฺกล่าวด้วยความปฏิเสธในขณะที่มูซาเดินเข้ามาหาว่า ใครเล่าคือพระเจ้าของท่านทั้งสองที่คุณทั้งสองอ้างว่าได้ส่งมายังฉัน โอ้มูซาเอ๋ย"
  20,50,"มูซากล่าวว่า พระเจ้าของฉันคือผู้ที่ประทานทุกสิ่งทุกอย่างให้ ทั้งรูปร่างและลักษณะที่เหมาะสมกับมัน หลังจากนั้นพระองค์ก็ได้ชี้นำสิ่งมีชีวิตทั้งหลายเพราะพระองค์สร้างมันขึ้นมาสำหรับการนั้น"
  20,51,"ฟิรเอานฺกล่าวว่า แล้วสภาพของคนรุ่นก่อนๆที่พวกเขานั้นปฏิเสธศรัทธาเป็นเช่นไร"