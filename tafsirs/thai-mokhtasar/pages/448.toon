tafsir[25]{c,v,t}:
  37,52,"เขาได้กล่าวแก่ฉันด้วยความปฏิเสธและเยาะเย้ยว่า \"โอ้เพื่อนเอ๋ย ท่านเป็นคนหนึ่งในหมู่ผู้ที่เชื่อต่อการฟื้นคืนชีพของคนตายหรือ?\""
  37,53,"พวกเขาได้กล่าวว่า เมื่อเราได้ตายไปแล้ว และเราได้กลายเป็นผงธุลีและกระดูกป่น พวกเราจะถูกให้ฟื้นคืนชีพอีกครั้งหนึ่งและได้รับผลตอบแทนสำหรับการงานของเราที่เราได้ทำในดุนยาหรือ?"
  37,54,"เพื่อนของเขาที่เป็นผู้ศรัทธากล่าวแก่เพื่อนๆของเขาที่เป็นชาวสวรรค์ว่า \"พวกท่านจะไปดูกับฉันเพื่อเราจะได้เห็นจุดจบของเพื่อนคนนั้นที่เคยปฏิเสธการฟื้นคืนชีพหรือไม่\""
  37,55,"ครั้นเมื่อเขามองลงไป แล้วเขาก็เห็นเพื่อนของเขา อยู่ท่ามกลางนรกญะฮันนัม"
  37,56,"เขาจึงกล่าวขึ้นว่า \"ขอสาบานต่ออัลลอฮ์ แท้จริงเจ้า -โอ้เพื่อนเอ๋ย- เกือบทำให้ฉันต้องหายนะด้วยการเข้านรก ตามคำเรียกร้องของเจ้าที่ให้ฉันปฏิเสธศรัทธาและปฏิเสธการฟื้นคืนชีพ\""
  37,57,"\"และหากมิใช่ความโปรดปรานของอัลลอฮ์แก่ฉันด้วยแนวทางแห่งศรัทธาและความสามารถในการยอมรับมัน ฉันคงเป็นหนึ่งในหมู่ผู้ถูกลงโทษเช่นเจ้าอย่างแน่นอน”"
  37,58,"ดังนั้นพวกเรา(ชาวสวรรค์ทั้งหลาย)เราจะไม่ตาย"
  37,59,"เว้นแต่การตายของเราครั้งแรกในการมีชีวิตบนดุนยา แต่เราจะพำนักอยู่ในสวรรค์ตลอดกาล และเราจะมิใช่ผู้ถูกลงโทษเหมือนที่ลงโทษผู้ปฏิเสธศรัทธา"
  37,60,"แท้จริงสิ่งที่พระเจ้าของเราทรงตอบแทนเรานั้น -ด้วยการเข้าสวรรค์และพำนักอยู่ในนั้นตลอดกาลและปลอดภัยจากไฟนรกนั้น- เป็นชัยชนะครั้งยิ่งใหญ่ที่ไม่มีชัยชนะใดๆจะเทียบเท่า"
  37,61,"เพื่อให้ได้มาซึ่งการตอบแทนที่ยิ่งใหญ่นี้ จำเป็นแก่บรรดาผู้ทำดีมุ่งมั่นทำดีต่อไป พราะนี่คือการค้าที่ทำกำไร"
  37,62,"ความสุขสำราญดังกล่าวที่อัลลอฮ์ทรงจัดเตรียมไว้ให้แก่บ่าวของพระองค์ที่ซื่อสัตย์ในการเชื่อฟังพระองค์นั้นเป็นสิ่งที่ดีและเป็นจุดยืนที่ดีกว่าและมีเกียรติกว่า หรือว่าต้นซักกูมที่ถูกสาปแช่งในคัมภีร์อัลกุรอาน ที่เป็นอาหารของผู้ปฏิเสธศรัทธาที่ไม่ได้ทำให้อ้วนและไม่ทำให้อิ่ม?!"
  37,63,"แท้จริงเราได้ทำให้ต้นไม้ต้นนี้เป็นการทดสอบแก่บรรดาผู้อธรรมที่ปฏิเสธและกระทำบาป โดยพวกเขากล่าวว่า \"แท้จริงไฟนั้นจะเผาต้นไม้ ดังนั้นเป็นไปไม่ได้หรอกที่ต้นไม้จะงอกออกมาในนรก\""
  37,64,"แท้จริง ต้นไม้ซักกูมเป็นต้นไม้ที่น่าขยะแขยง มันเป็นต้นไม้ที่งอกออกมาจากก้นบึ้งของนรกที่มีไฟลุกโชติช่วง"
  37,65,"ผลของมันมีรูปลักษณ์ภายนอกที่น่าขยะแขยงมากคล้ายกับหัวของชัยฏอน ความอัปลักษณ์ในรูปลักษณ์เป็นสัญลักษณ์ของความอัปลักษณ์ในภูมิทัศน์ ซึ่งหมายความว่ามันมีรสชาติที่น่ารังเกียจ"
  37,66,"แล้วบรรดาผู้ปฏิเสธศรัทธาจะกินผลของมันที่ขมและน่ารังเกียจ และพวกเขาจะเติมมันให้เต็มท้องของพวกเขาที่ว่างเปล่า"
  37,67,"หลังจากที่พวกเขาได้กินผลไม้นั้นแล้ว พวกเขาจะได้น้ำดื่มที่น่ารังเกียจและเดือด"
  37,68,"แท้จริงทางกลับของพวกเขาหลังจากนั้นย่อมไปสู่ไฟที่ลุกโชติช่วงอย่างแน่นอน พวกเขาจะย้ายจากการลงโทษไปยังอีกการลงโทษหนึ่ง"
  37,69,"แท้จริงบรรดาผู้ปฏิเสธศรัทธาเหล่านั้นพบบรรพบุรุษของพวกเขาอยู่ในการหลงผิดจากทางแห่งสัจธรรม แล้วพวกเขาได้ปฏิบัติตามบรรพบุรุษอย่างตาบอดที่ไม่ใช่จากหลักฐาน"
  37,70,"แล้วพวกเขาก็ยังรีบเร่งปฏิบัติตามร่องรอยบรรพบุรุษของเขาในการหลงผิด"
  37,71,"และโดยแน่นอน ส่วนมากของชนรุ่นก่อนหน้าพวกเขาได้หลงผิด โอ้เราะสูลเอ๋ย ประชาชาติของเจ้าไม่ใช่ประชาชาติแรกที่หลงผิด"
  37,72,"และโดยแน่นอน เราได้ส่งเราะสูลไปยังประชาชาติก่อน เพื่อทำให้พวกเขาเกรงกลัวต่อบทลงโทษของอัลลอฮ์ แล้วพวกเขาก็ได้ปฏิเสธ"
  37,73,"ดังนั้นเจ้าจงดูเถิด -โอ้เราะซูลเอ๋ย- ว่า ผลสุดท้ายของพวกที่ถูกบรรดาเราะสูลเตือนแล้วไม่ตอบรับพวกเขานั้นเป็นอย่างไร? แท้จริงแล้วผลสุดท้ายของพวกเขาคือการตกนรกจะพำนักอยู่ในนั้นตลอดกาลเนื่องด้วยการปฏิเสธศรัทธาและปฏิเสธบรรดาเราะสูลของพวกเขา"
  37,74,"เว้นแต่ผู้ที่อัลลอฮ์ทรงทำให้การศรัทธาของพวกเขานั้นซื่อสัตย์ต่อพระองค์ แล้วพวกเขานั้นจะรอดพ้นจากการลงโทษของอัลลอฮ์ ที่เป็นจุดจบของบรรดาผู้ปฏิเสธศรัทธาเหล่านั้น"
  37,75,"และโดยแน่นอนนบีของเรา นูห์ อลัยฮิสสะลาม ได้ร้องขอต่อเรา ขณะที่ได้ร้องขอให้ทำลายกลุ่มชนของเขาที่ปฏิเสธเขา ดังนั้นผู้ตอบสนองช่างประเสริฐเสียนี่กระไร โดยเรานั้นรีบเร่งในการตอบคำร้องขอของเขาในการทำลายกลุ่มชนของเขา"
  37,76,"และเราได้ช่วยเขา ครอบครัวของเขาและบรรดาผู้ศรัทธาพร้อมกับเขาให้พ้นจากทุกข์ภัยจากกลุ่มชนของเขาและจากน้ำท่วมอันมหันต์ที่ถูกส่งให้แก่กลุ่มชนของเขาผู้ปฏิเสธศรัทธา"