tafsir[20]{c,v,t}:
  50,16,"และโดยแน่นอนพระองค์ได้บังเกิดมนุษย์มาและพระองค์รู้ดียิ่งถึงสิ่งที่เกิดขึ้นในจิตใจของเขากระซิบกระซาบของเขา และพระองค์นั้นใกล้ชิดยิ่งกว่าเส้นเลือดที่เชื่อมต่อกับหัวใจของพวกเขาเสียอีก"
  50,17,"จงรำลึกขณะที่มะลาอิกะฮฺผู้บันทึกสองท่านบันทึกการงานของเจ้า ท่านหนึ่งนั่งทางข้างขวาของเขาและอีกท่านหนึ่งนั่งทางข้างซ้าย"
  50,18,"ไม่มีคำพูดใดที่เขาพูดออกมาเว้นแต่ใกล้ๆเขานั้นมีมลาอิกะฮฺผู้เฝ้าติดตามเกี่ยวกับสิ่งที่เขาพูด"
  50,19,"ความรุนแรงของความตายนั้นได้ปรากฏขึ้นอย่างประจักษ์แจ้งที่ไม่มีใครสามารถหนีมันได้ และนั้นคือสิ่งที่พวกเจ้า โอ้มนุษย์ หลงไหล พวกเขาคิดว่ามันช้า และคิดจะหลบหนี"
  50,20,"และสังข์ถูกเป่าขึ้นโดยมลาอีกะฮฺที่เป็นตัวแทนในการเป่าครั้งที่สอง และนั่นคือวันกิยามะฮฺวันแห่งสัญญาอันเลวร้ายสำหรับบรรดาผู้ปฏิเสธศรัทธาและผู้กระทำผิด"
  50,21,"และทุก ๆ ชีวิตจะมาพร้อมกับเขามลาอิกะฮฺผู้นำทางและมลาอิกะฮฺผู้เป็นพยานในทุกการกระทำของเขา"
  50,22,"และพระองค์ได้กล่าวแก่มนุษย์ โดยแน่นอนพวกเจ้าอยู่บนโลกดุนยานั้นพวกเจ้าไม่สนใจและหลงลืมวันนี้ เพราะความประมาทเลินเล่อของพวกเจ้าเอง ดังนั้นในวันนี้ เราได้ขจัดความประมาทเลินเล่อของพวกเจ้าออกไป เนื่องจากความทุกข์ทรมานและความปวดร้าวที่พวกเจ้าประสบ วันนี้สายตาของพวกเจ้าจึงได้เฉียบขาด และได้เล็งเห็นถึงความเลวร้ายอันเนื่องจากความประมาทเลินเล่อของพวกเจ้าเองในโลกดุนยา"
  50,23,"มลาอิกะฮฺผู้ถูกมอบหมายกล่าวว่า นี่คือผลที่ได้จากการงานของพวกเจ้า ซึ่งมันถูกบันทึกไว้โดยไม่มีขาดตกบกพร่องใดๆ"
  50,24,"และอัลลอฮทรงตรัสแก่มลาอิกะฮฺผู้นำพาและพยานทั้งสองว่า เจ้าทั้งสองจงโยนทุกคนที่ปฏิเสธศรัทธาแห่งความจริง และดื้อรั้นต่อพระองค์ลงนรกญะฮันนัม"
  50,25,"มีข้อห้ามมากมายในสิ่งที่อัลลอฮฺได้กำชับให้พวกเขาปฎิบัติตาม พวกเขาได้ละเมิดคำสั่งของอัลลอฮฺ พวกเขาสังสัยในสิ่งที่พระองค์ได้บอกไว้ คำสัญญา หรือวันที่ได้สัญญาไว้"
  50,26,"ผู้ที่ตั้งพระเจ้าอื่นคู่เคียงกับอัลลอฮฺในการเคารพบูชา ดังนั้นเจ้าทั้งสอง(มลาอิกะฮฺ)จงโยนเขาสู่การลงโทษอันสาหัส"
  50,27,"สหายของพวกเขาจากบรรดาชัยฏอนได้กล่าวปฏิเสธว่า ข้าแต่พระเจ้าของเรา ข้าพระองค์ไม่ได้ทำให้เขาหลงผิดดอก แต่ทว่าพวกเขาได้อยู่ในการหลงผิดห่างไกลจากความจริงมาก่อนแล้ว"
  50,28,"อัลลอฮตรัสว่า พวกเจ้าอย่ามาโต้เถียงต่อหน้าข้าไม่มีประโยชน์อะไรหรอก และแน่นอนข้าได้ให้คำตักเตือนแก่พวกเจ้ามาก่อนแล้วในโลกดุนยา นั่นคือสิ่งที่ท่านเราะซูลของข้าได้ทำการตักเตือนมาแล้วถึงความเลวร้ายที่จะเกิดขึ้นกับบรรดาผู้ปฏิเสธศรัทธาต่อข้าและละเมิดต่อข้า"
  50,29,"พระดำรัสของพระองค์นั้นจะไม่เปลี่ยนแปลง และคำสัญญาของข้าก็จะไม่เปลี่ยน และข้าก็ไม่ได้เป็นผู้อยุติธรรมต่อบ่าวของข้า ด้วยการลดการงานที่เป็นความดีของพวกเขา และการเพิ่มขึ้นซึ่งความชั่วร้ายของพวกเขา แต่ข้าตอบแทนพวกเขาด้วยสิ่งที่พวกเขาได้กระทำมา"
  50,30,"ในวันที่เรากล่าวแก่นรกญะฮันนัมว่า เจ้ารู้สึกจุกเต็มไปด้วยผู้คนที่ถูกโยนลงไปในเจ้าจากผู้ปฏิเสธศรัทธาและผู้ที่ละเมิดหรือยัง? และนรกก็จะตอบกลับต่อพระองค์ว่า ยังมีเพิ่มอีกไหม? ใช่แล้ว นรกจะขอเพิ่ม เพื่อที่มันจะได้โกรธแค้นแทนพระเจ้า"
  50,31,"และสวนสวรรค์จะถูกนำมาให้อยู่ใกล้บรรดาผู้ยำแกรงต่อพระองค์ พวกเขาได้ปฏิบัติตามคำสั่งสอนของพระองค์ และละเว้นในสิ่งที่พระองค์ทรงห้าม พวกเขาจะได้มองเห็นแต่ความชื่นชมยินดีในสิ่งที่พวกเขาจะได้รับ ซึ่งมันอยู่ไม่ไกลจากพวกเขาเลย"
  50,32,"จะมีผู้กล่าวแก่พวกเขาว่า นี่คือสิ่งที่อัลลอฮได้สัญญากับทุกคนให้กลับใจเพื่อพระเจ้าของพวกเขา และรักษาในสิ่งที่พระองค์ได้ทรงบัญชาไว้"
  50,33,"ผู้ที่เกรงกลัวต่ออัลลอฮอย่างลับๆ โดยที่อัลลอฮเท่านั้นที่เห็นรู้ และผู้ที่มีหัวใจบริสุทธิ์ผ่องใสต่อพระเจ้า และมีการกลับใจสู่พระองค์อยู่ตลอด"
  50,34,"และพระองค์ทรงตรัสแก่พวกเขาว่า พวกเจ้าจงเข้าไปในสวนสวรรค์ เข้าไปด้วยความปลอดภัยจากสิ่งที่พวกเจ้าเกลียดชัง นี่คือวันที่พวกเจ้าจะได้พำนักอยู่อย่างถาวรตลอดไปอย่างไม่มีวันสูญหาย"
  50,35,"สำหรับพวกเขาจะได้รับสิ่งที่พวกเขาพึงประสงค์ จะมีแต่ความสุขอย่างไม่สิ้นสุดและเราก็จะเพิ่มให้ตลอด ด้วยสิ่งที่พวกเขาไม่เคยพบเห็นด้วยสายตา ไม่เคยได้ยิน ไม่เคยคาดคิดมาก่อน โดยเฉพาะอย่างยิ่งการได้มองเห็นพระพักตร์ของพระองค์อัลลอฮฺ และการได้เห็นพระองค์จริงๆกับตา"