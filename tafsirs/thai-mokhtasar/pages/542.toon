tafsir[6]{c,v,t}:
  58,1,"โอ้เราะซูลเอ๋ย โดยแน่นอน อัลลอฮฺทรงได้ยินถ้อยคำของสตรี(นางคือเคาละฮฺ บินตี ซะอฺละบะฮฺ)ที่ตอบโต้เจ้า ในเรื่องสามีของนาง(เขาคือ เอาส์ บิน ซอมิต)เมื่อสามีของนางได้เปรียบเทียบนางว่านางเสมือนแม่ของเขาและนางได้ร้องทุกข์ต่ออัลลอฮฺในสิ่งที่สามีของนางได้ปฏิบัติกับนาง และอัลลอฮฺนั้นทรงได้ยินการตอบโต้ของเจ้าทั้งสอง จะไม่มีสิ่งใดที่ถูกซ่อนเร้น แท้จริงอัลลอฮฺเป็นผู้ทรงได้ยินคำพูดบ่าวของพระองค์ ผู้ทรงรู้เห็นการกระทำของพวกเขาเสมอ จะไม่มีสิ่งใดที่ถูกซ่อนเร้น"
  58,2,"บรรดาผู้ที่เปรียบเทียบภรรยาของพวกเขา ซึ่งหนึ่งในหมู่พวกเขากล่าวแก่ภรรยาของเขาว่า คุณสำหรับฉันแล้วเหมือนกับแม่ของฉัน พวกเขานั้นได้กล่าวเท็จในคำพูดของพวกเขา เพราะภรรยาของพวกเขามิได้เป็นแม่ของพวกเขา แท้จริงบรรดาแม่ของพวกเขาคือผู้ให้กำเนิดพวกเขา และแท้จริงพวกเขานั้นได้กล่าวเช่นนี้แล้วพวกเขาก็จะกล่าวคำพูดที่น่าเกลียดและกล่าวเท็จ และแท้จริงอัลลอฮฺนั้นเป็นผู้ทรงอภัยโทษ ทรงยกโทษให้เสมอ โดยที่บังคับให้พวกเขานั้นจ่ายกัฟฟาเราะฮฺ เพื่อให้บาปของพวกเขานั้นได้หมดไป"
  58,3,"และบรรดาผู้ที่กล่าวคำพูดที่น่ารังเกียจนี้ แล้วเขามีความต้องการที่จะร่วมหลับนอนกับบรรดาภรรยาของพวกเขาซึ่งเขาได้เปรียบเทียบว่าเสมือนแม่ของพวกเขาไว้ ดังนั้น(สิ่งที่จำเป็นแก่เขาต้องปฏิบัติคือ) การปล่อยทาสหนึ่งคนก่อนที่เขาทั้งสองจะแตะต้องต่อกัน (ร่วมหลับนอน) หุก่มที่กล่าวมานั้นคือสิ่งที่พวกเจ้าต้องปฏิบัติเพื่อตักเตือนซึ่งการเปรียบเทียบของพวกเจ้าและอัลลอฮฺทรงรอบรู้ยิ่งในสิ่งที่พวกเจ้ากระทำ ทุกการกระทำของพวกเจ้าจะไม่ถูกซ่อนเร้นไว้ ณ ที่อัลลอฮฺ"
  58,4,"ส่วนในหมู่พวกเจ้าที่ไม่สามารถปลดปล่อยทาสได้ ก็ต้องถือศีลอดสองเดือนติดต่อกัน ก่อนที่เขาจะร่วมหลับนอนกับภรรยาของเขาที่เขาได้ทำการซิฮารไว้ แล้วสำหรับผู้ที่ไม่สามารถจะถือศีลอดสองเดือนติดต่อกันได้ ก็จงให้อาหารแก่คนยากจนจำนวนหกสิบคน นั่นคือคำตัดสินที่เราได้ตัดสินไว้ ทั้งนี้เพื่อจะให้พวกเจ้าศรัทธาว่าพระองค์นั้นได้ทรงบัญชาไว้ แล้วปฏิบัติตามคำบัญชาของพระองค์ และคำตัดสินที่เราได้บัญญัติไว้แก่พวกเจ้านั้นคือขอบเขตของอัลลอฮ์ที่มีใว้สำหรับบ่าวของพระองค์ ดังนั้นจงอย่าละเมิดขอบเขต และสำหรับพวกปฏิเสธศรัทธานั้น ด้วยคำตัดสินของอัลลอฮ์และขอบเขตของพระองค์ที่มีไว้คือการลงโทษอย่างเจ็บปวด"
  58,5,"แท้จริงบรรดาผู้ต่อต้านอัลลอฮฺ และเราะซูลของพระองค์ พวกเขาจะถูกทำให้อัปยศและอับอายเช่นเดียวกับบรรดาก่อนหน้าพวกเขาได้ถูกทำให้อัปยศและอับอายมาก่อนแล้ว และแน่นอน เราได้ประทานโองการทั้งหลายอันชัดแจ้ง และสำหรับพวกปฏิเสธศรัทธาต่ออัลลอฮฺและเราะสูลของพระองค์และโองการต่างๆของพระองค์นั้นจะได้รับการลงโทษอย่างน่าอัปยศอดสู"
  58,6,"วันที่อัลลอฮฺจะทรงให้พวกเขาทั้งหมดฟื้นคืนชีพขึ้นมาจะไม่มีผู้ใดรอดพ้นไปได้ แล้วพระองค์จะทรงแจ้งให้พวกเขาทราบถึงสิ่งที่พวกเขาปฏิบัติไว้ซึ่งการงานที่น่ารังเกียจ อัลลอฮฺทรงประเมินมันไว้อย่างครบถ้วน การงานของพวกเขาจะไม่ขาดตก แต่พวกเขาลืมมัน แล้วพวกเขาได้เห็นมันถูกบันทึกไว้ โดยจะไม่ละทิ้งสิ่งเล็กและสิ่งใหญ่เว้นแต่จะประเมินมัน และอัลลอฮฺทรงทราบทุกสิ่งทุกอย่าง ทุกการงานของพวกเขาจะไม่ถูกซ่อนเร้น ณ ที่อัลลอฮฺ"