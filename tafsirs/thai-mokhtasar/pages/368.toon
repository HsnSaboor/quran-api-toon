tafsir[20]{c,v,t}:
  26,20,"มูซาได้สารภาพต่อฟิรเอาน์ว่า \"ที่ฉันได้ฆ่าเขาเนื่องมาจากตอนนั้นฉันเป็นคนหนึ่งที่ไม่รู้ (และเป็นเหตุการณ์ที่เกิดขึ้น)ก่อนที่วะฮฺยูจะถูกประทานลงมายังฉัน\""
  26,21,"\"หลังจากที่ฉันได้ฆ่าเขา ฉันกลัวว่าพวกเจ้าจะฆ่าฉัน ฉันเลยได้หลบนี้ออกจากพวกเจ้ามุ่งสู่เมืองมัดยัน แล้วพระผู้อภิบาลของฉันก็ได้ประทานวิทยปัญญาและความรู้แก่ฉันและได้ทรงทำให้ฉันเป็นหนึ่งในบรรดารอสูลที่ถูกส่งมายังมนุษย์\""
  26,22,"\"บุญคุณที่ท่านได้ลำเลิกมันต่อฉัน ที่ท่านเลี้ยงดูฉันมาโดยที่ไม่ได้จับฉันมาเป็นทาส พร้อมกันนั้นท่านได้ทำให้วงศ์วานอิสรออีลตกเป็นทาสของท่าน แต่ถึงกระนั้นมันไม่สามารถที่จะหยุดฉัน (ในการเชิญชวนสู่อัลลอฮฺ) ได้หรอก\""
  26,23,"ฟิรเอาน์ได้กล่าวกับมูซาว่า \"และอะไรคือพระผู้อภิบาลแห่งสากลโลก ที่เจ้าคิดว่าเจ้าเป็นรอสูลของเขา?!"
  26,24,"มูซาได้ตอบกลับฟิรเอาน์ว่า คือ \"พระผู้อภิบาลแห่งสากลโลกคือ พระผู้อภิบาลแห่งชั้นฟ้าทั้งหลายและแผ่นดินและสิ่งที่มีอยู่ในระหว่างทั้งสอง ถ้าหากพวกเจ้าเชื่อมั่นในพระผู้อภิบาลแล้ว พวกเจ้าก็จงเคารพอิบาดะฮฺต่อพระองค์แต่เพียงผู้เดียวเถิด\""
  26,25,"ฟิรเอาน์ได้กล่าวแก่บรรดาผู้นำที่อยู่รอบๆ เขาว่า \"พวกเจ้าได้ยินคำตอบของมูซาและสิ่งที่กล่าวอ้างที่เป็นความเท็จแล้วใช่ไหม?!"
  26,26,"มูซาได้ตอบพวกเขาอีกว่า \"อัลลอฮฺคือพระผู้อภิบาลของพวกเจ้าและพระผู้อภิบาลบรรพบรุษของพวกเจ้า\""
  26,27,"ฟิรฺเอาน์ได้กล่าว (แก่บรรดาผู้ที่อยู่รอบๆ เขา) ว่า \"แท้จริงผู้ที่อ้างต้นว่าเป็นรอสูลที่ถูกส่งมายังพวกเจ้านั้นเป็นคนบ้าแน่ๆ เขาไม่รู้ว่าเขาจะตอบยังไง และพูดโดยไม่คิด\""
  26,28,"มูซาได้ตอบกลับว่า \"อัลลอฮฺที่ฉันเชิญชวนพวกท่านสู่การเคารพอิบาดะฮฺพระองค์นั้น คือพระผู้อภิบาลแห่งทิศตะวันออกและทิศตะวันตกและทุกสิ่งที่อยู่ในระหว่างทั้งสองนี้ (เป็นที่เพียงพอ) ถ้าหากพวกท่านใช้สติปัญญาสำนึกพิจารณาสิ่งเหล่านี้\""
  26,29,"ฟิรฺเอาน์ได้กล่าวกับมูซาหลังจากที่เขาไม่มีความสามารถที่จะโต้แย้งว่า \"หากเจ้าเอาผู้ใดอื่นนอกไปจากฉันเป็นที่เคารพสักการะแล้ว ฉันจะทำให้เจ้าได้เข้าไปอยู่รวมกับผู้ถูกจำคุก\""
  26,30,"มูซาได้ตอบกลับกับฟิรฺเอาน์ว่า \"ท่านจะโยนฉันเข้าคุก แม้กระทั่งหากฉันได้นำเอาสัญญาณอันชัดแจ้งมาพิสูจน์ถึงความสัจจริงของฉันจากอัลลอฮฺกระนั้นหรือ?\""
  26,31,"ฟิรฺเอาน์ได้กล่าวว่า \"นำมาแสดงสิ สิ่งที่พิสูจน์ถึงความสัจจริงของเจ้า หากเจ้าพูดจริงอย่างที่เจ้าอ้าง\""
  26,32,"ทันใดนั้น มูซาก็ได้โยนไม้เท้าของเขาลงบนพื้น ทันทีทันใดมันก็กลายเป็นงูใหญ่ที่ปรากฏชัดแก่ผู้ที่มองเห็น"
  26,33,"มูซาได้ล้วงมือเข้าในกระเป๋าของเขาในสภาพที่มือยังปกติอยู่ ทันใดที่นำมือออกจากกระเป๋าปรากฏว่ามันกลายเป็นสีขาวที่ทรงรัศมีแต่ไม่ใช่ขาวเหมือนเป็นโรคเรื้อน ทุกคนที่อยู่ในเหตุการณ์ก็จะเห็นมัน"
  26,34,"ฟิรเอานฺได้กล่าวกับขุนนางที่อยู่รอบๆ เขาว่า \"คนผู้นี้ต้องเป็นนักมายากลผู้ที่มีฝีมืออย่างแน่นอน\""
  26,35,"\"เขาต้องการขับไล่พวกเจ้าออกจากแผ่นดินของพวกเจ้าโดยการใช้มายากลของเขา ที่นี่พวกเจ้าคิดอย่างไรในเรื่องนี้?\""
  26,36,"พวกเขา (บรรดาขุนนาง) ได้กล่าวว่า \"จงประวิงเวลาให้เขาและพี่ชายของเขาไว้สักพักหนึ่งก่อน และอย่าได้รีบเร่งในการที่จะจัดการกับเขาทั้งสอง และจงส่งข่าวไปยังเมืองต่างๆ ให้ทั่วอียิปต์เพื่อให้นักมายากลได้มารวมตัวกัน\""
  26,37,"\"เพื่อเรียกนักมายากลที่มีฝีมือทั้งหลายมายังท่าน\""
  26,38,"ฟิรฺเอาน์ก็ได้ทำการรวมตัวนักมายากลที่มีฝีมือทั้งหลายเพื่อทำการประลองกับมูซาในวันและเวลาที่ได้นัดหมายไว้"
  26,39,"และผู้คนได้ถูกถามว่า \"พวกเจ้าจะมาชุมนุมด้วยหรือไม่ เพื่อร่วมชมการประลองว่าใครจะเหนือกว่ากันระหว่างมูซากับนักมายากล?\""