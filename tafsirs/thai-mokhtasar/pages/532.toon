tafsir[24]{c,v,t}:
  55,17,"พระผู้อภิบาลแห่งทิศตะวันออกทั้งสองและพระผู้อภิบาลแห่งทิศตะวันตกทั้งสอง ทั้งในฤดูหนาวและฤดูร้อน"
  55,18,"ดังนั้นด้วยความโปรดปรานอันมากมายของอัลลอฮฺที่มีต่อพวกเจ้าอันใดเล่า โอ้หมู่ชนญินและมนุษย์ ที่พวกเจ้าทั้งสองปฏิเสธ?!"
  55,19,"อัลลอฮฺทรงทำให้น้ำทะเลทั้งสอง น้ำเค็มและน้ำจืดไหลมาบรรจบกันตามที่ได้มองเห็นกัน"
  55,20,"(แต่ที่จริง) ระหว่างทั้งสองนั้นจะมีสิ่งขีดกั้นไม่ให้ทั้งสองล้ำเขตซึ่งกันและกัน ทำให้ทะเลน้ำจืดยังคงเป็นน้ำจืดและทะเลน้ำเค็มยังคงเป็นน้ำเค็ม"
  55,21,"ดังนั้นด้วยความโปรดปรานอันมากมายของอัลลอฮฺที่มีต่อพวกเจ้าอันใดเล่า โอ้หมู่ชนญินและมนุษย์ ที่พวกเจ้าทั้งสองปฏิเสธ?!"
  55,22,"มีไข่มุกและปะการังทั้งใหญ่และเล็กออกมาจากทะเลทั้งสอง"
  55,23,"ดังนั้นด้วยความโปรดปรานอันมากมายของอัลลอฮฺที่มีต่อพวกเจ้าอันใดเล่า โอ้หมู่ชนญินและมนุษย์ ที่พวกเจ้าทั้งสองปฏิเสธ?!"
  55,24,"และเป็นกรรมสิทธิ์ของอัลลอฮฺพระองค์เดียวในการควบคุมเรือเดินทะเลขนาดใหญ่ที่ลอยเด่นอยู่กลางทะเลคล้ายกับภูเขา"
  55,25,"ดังนั้นด้วยความโปรดปรานอันมากมายของอัลลอฮฺที่มีต่อพวกเจ้าอันใดเล่า โอ้หมู่ชนญินและมนุษย์ ที่พวกเจ้าทั้งสองปฏิเสธ?!"
  55,26,"ทุกสรรพสิ่งที่มีอยู่บนผืนดินนี้ย่อมดับสลายอย่างแน่นอน"
  55,27,"และพระพักตร์ของพระผู้อภิบาลของเจ้าเท่านั้น -โอ้ท่านเราะสูล- ผู้ทรงยิ่งใหญ่ ผู้ทรงปฏิบัติดีต่อปวงบ่าวที่ดีของพระองค์ที่จะมั่นคงอยู่ชั่วนิรันดร์"
  55,28,"ดังนั้นด้วยความโปรดปรานอันมากมายของอัลลอฮฺที่มีต่อพวกเจ้าอันใดเล่า โอ้หมู่ชนญินและมนุษย์ ที่พวกเจ้าทั้งสองปฏิเสธ?!"
  55,29,"บรรดามลาอิกะฮฺในชั้นฟ้า บรรดาญินและมนุษย์ในผืนดินจะขอความต้องการของพวกเขาจากพระองค์ ทุกๆ วันพระองค์ทรงมีภารกิจเกี่ยวกับบ่าวของพระองค์ เช่น การให้ชีวิต การให้ตาย การให้ปัจจัยยังชีพ เป็นต้น"
  55,30,"ดังนั้น ด้วยความโปรดปรานอันมากมายของอัลลอฮฺที่มีต่อพวกเจ้าอันใดเล่า โอ้หมู่ชนญินและมนุษย์ ที่พวกเจ้าทั้งสองปฏิเสธ?!"
  55,31,"อีกไม่ช้าเราจะจัดการกับบัญชีการกระทำของพวกเจ้า โอ้มนุษย์และญินเอ๋ย แล้วเราจะตอบแทนทั้งหมดด้วยผลบุญและโทษตามที่เขาสมควรจะได้รับ"
  55,32,"ดังนั้น ด้วยความโปรดปรานอันมากมายของอัลลอฮฺที่มีต่อพวกเจ้าอันใดเล่า โอ้หมู่ชนญินและมนุษย์ ที่พวกเจ้าทั้งสองปฏิเสธ?!"
  55,33,"เมื่อพระองค์ได้ทรงรวมบรรดาญินและมนุษย์ไว้ด้วยกันในวันกิยามะฮฺ พระองค์จะทรงตรัสว่า \"โอ้บรรดาญินและมนุษย์ทั้งหลาย หากพวกเจ้าสามารถที่จะหนีผ่านออกทางขอบฟ้าและแผ่นดินไปได้ ก็จงกระทำเถิด แน่นอนพวกเจ้าไม่สามารถกระทำได้ นอกจากด้วยพลังอำนาจและข้อพิสูจน์ แล้วพวกเจ้าจะเอามันมาจากไหน?\""
  55,34,"ดังนั้น ด้วยความโปรดปรานอันมากมายของอัลลอฮฺที่มีต่อพวกเจ้าอันใดเล่า โอ้หมู่ชนญินและมนุษย์ ที่พวกเจ้าทั้งสองปฏิเสธ?!"
  55,35,"เปลวไฟที่ไร้ควันและควันที่ไร้เปลวไฟจะถูกส่งไปยังพวกเจ้า โอ้มนุษย์และญินเอ๋ย แล้วพวกเจ้าไม่สามารถที่จะป้องกันมันได้"
  55,36,"ดังนั้น ด้วยความโปรดปรานอันมากมายของอัลลอฮฺที่มีต่อพวกเจ้าอันใดเล่า โอ้หมู่ชนญินและมนุษย์ ที่พวกเจ้าทั้งสองปฏิเสธ?!"
  55,37,"ครั้นเมื่อท้องฟ้าได้แตกแยกออกจากกันเพื่อให้บรรดามลาอิกะฮฺลงมา มันจะกลายเป็นสีแดงคล้ายกับน้ำมันที่กำลังเดือด"
  55,38,"ดังนั้น ด้วยความโปรดปรานอันมากมายของอัลลอฮฺที่มีต่อพวกเจ้าอันใดเล่า โอ้หมู่ชนญินและมนุษย์ ที่พวกเจ้าทั้งสองปฏิเสธ?ّ!"
  55,39,"แล้วในวันอันยิ่งใหญ่นั้น มนุษย์และญินจะไม่ถูกถามถึงความผิดบาปของพวกเขาอีกแล้ว เพราะอัลลอฮฺทรงรู้ถึงการกระทำของพวกเขาทั้งหมด"
  55,40,"ดังนั้น ด้วยความโปรดปรานอันมากมายของอัลลอฮฺที่มีต่อพวกเจ้าอันใดเล่า โอ้หมู่ชนญินและมนุษย์ ที่พวกเจ้าทั้งสองปฏิเสธ?!"