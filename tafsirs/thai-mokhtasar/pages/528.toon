tafsir[24]{c,v,t}:
  53,45,"และแท้จริงพระองค์ทรงสร้างคู่ เป็นเพศชาย และเพศหญิง"
  53,46,"จากเชื้ออสุจิเมื่อมันได้ถูกวางไว้ในมดลูก"
  53,47,"และแท้จริง เป็นหน้าที่ของพระองค์ที่จะให้บังเกิดทั้งสองอีกครั้งหนึ่ง หลังจากที่ทั้งสองได้ตายไป เพื่อการชุมนุม (ในโลกหน้า)"
  53,48,"และแท้จริง พระองค์ทรงทำให้บ่าวของพระองค์ที่พระองค์ประสงค์ได้ร่ำรวยด้วยการให้ครอบครองทรัพย์สิน และทรงให้ทรัพย์สินบางส่วนเป็นที่ใช้สอย"
  53,49,"และแท้จริง พระองค์ทรงเป็นพระผู้อภิบาลแห่งดาวสิริอุส ซึ่งเป็นดาวที่บรรดาผู้ตั้งภาคีต่ออัลลอฮ์บางกลุ่มได้เคารพบูชากันอื่นจากอัลลอฮ์"
  53,50,"และแท้จริง พระองค์ได้ทรงทำลายหมู่ชนอ๊าดรุ่นก่อน ซึ่งเป็นหมู่ชนของนบีฮูด เมื่อครั้งที่พวกเขายืนกรานบนการปฏิเสธศรัทธา"
  53,51,"และพระองค์ได้ทรงทำลายหมู่ชนษะมูด ซึ่งเป็นหมู่ชนของบนีศอลิหฺ โดยไม่มีใครหลงเหลืออยู่อีกเลย"
  53,52,"และพระองค์ได้ทรงทำลายหมู่ชนของนบีนูหฺก่อนหน้าหมู่ชนอ๊าดและหมู่ชนษะมูด แท้จริงพวกเขาเป็นผู้อธรรมและเป็นผู้ละเมิดยิ่งกว่าหมู่ชนอ๊าดและหมู่ชนษะมูดเสียอีก เพราะนบีนูหฺได้ใช้ชีวิตเผยแพร่ชักชวนพวกเขาไปสู่การให้เอกภาพต่ออัลลอฮฺนานถึงเก้าร้อยห้าสิบปี แล้วพวกเขากลับไม่ตอบรับนบีนูหฺ"
  53,53,"และเมืองของหมู่ชนนบีลูฏที่พระองค์ได้ทรงยกมันขึ้นบนฟากฟ้า แล้วทรงพลิกกลับให้มันถล่มลงมาสู่พื้นแผ่นดิน"
  53,54,"แล้วได้กระหน่ำใส่อย่างครอบคลุมด้วยก้อนหินหลังจากที่ได้ยกมันขึ้นสู่ฟากฟ้า แล้วให้มันถล่มลงมาสู่บนพื้นแผ่นดิน"
  53,55,"ดังนั้นสัญญาณต่างๆ ของพระผู้อภิบาลของเจ้าที่บ่งบอกถึงพลังอำนาจของพระองค์อันใดเล่า โอ้มนุษย์เอ๋ย ที่ทำให้เจ้ายังโต้เถียงกันอยู่ แล้วทำให้เจ้าไม่รับเป็นบทเรียนจากมัน?!"
  53,56,"เราะสูลที่ถูกส่งมายังพวกเจ้านี้เหมือนกับบรรดาเราะซูลรุ่นก่อนๆ"
  53,57,"วันกิยามะฮฺอันใกล้ (วันสิ้นโลก) ได้ใกล้เข้ามาแล้ว"
  53,58,"ไม่มีผู้ใดที่จะยับยั้งมันให้พ้นไปได้และไม่มีผู้ใดรู้ถึงเรื่องราวของมัน (ว่าจะเกิดขึ้นเมื่อไร) นอกจากอัลลอฮฺ"
  53,59,"หรือสิ่งที่มาจากอัลกุรอ่านที่ถูกอ่านให้แก่พวกเจ้านี้ พวกเจ้ายังคงแปลกใจอีกหรือ ว่ามันมาจากอัลลอฮฺ?!"
  53,60,"และพวกเจ้ายังคงหัวเราะเยาะเย้ยกับมัน และยังไม่ร้องไห้ขณะที่ได้ฟังคำตักเตือนของมันอีกหรือ?!"
  53,61,"โดยที่พวกเจ้ายังคงหลงระเริงลืมตัว ไม่ใส่ใจกับมันอีกหรือ?!"
  53,62,"ดังนั้นพวกเจ้าจงสุญูดต่ออัลลอฮฺเพียงพระองค์เดียว และจงเคารพอิบาดะฮฺต่อพระองค์ด้วยความบริสุทธิ์ใจเถิด"
  54,1,"วันกิยามะฮฺได้ใกล้เข้ามาแล้ว และดวงจันทร์ได้แยกออกจากกันในสมัยของท่านนบี ศ็อลลัลลอฮฺอลัยฮิวะซัลลัม ซึ่งการแยกของมันนั้นเป็นปาฏิหาริย์หนึ่งของท่าน ศ็อลลัลลอฮฺอลัยฮิวะซัลลัม ที่สามารถมองเห็นได้"
  54,2,"และหากบรรดาผู้ตั้งภาคีต่ออัลลอฮฺเห็นสัญญาณหลักฐานอันชัดเจนที่บ่งบอกถึงความสัตย์จริงของท่านนบี ศ็อลลัลลอฮฺอลัยฮิวะซํลลัม พวกเขาก็จะผินหลังให้ไม่ตอบรับ และกล่าวว่า สิ่งที่พวกเราเห็นจากหลักฐานต่างๆ นั้น มันคือมายากลจอมปลอม"
  54,3,"และพวกเขาได้ปฏิเสธสัจธรรมที่มายังพวกเขา และได้ปฏิบัติตามอารมณ์ใฝ่ต่ำของพวกเขาในการปฏิเสธ และกิจการทุกอย่างทั้งที่ดีและไม่ดีย่อมเป็นไปตามกำหนดในวันกิยามะฮฺ"
  54,4,"และแท้จริง เรื่องราวของประชาชาติก่อนในอดีตที่อัลลอฮฺได้ทรงทำลายพวกเขาเนื่องด้วยการปฏิเสธศรัทธาและการอธรรมของพวกเขาได้มายังพวกเขาแล้ว ซึ่งมันเพียงพอแล้วที่จะทำให้พวกเขายับยั้งตัวเองจากการปฏิเสธศรัทธาและการอธรรมของพวกเขา"
  54,5,"สิ่งที่มายังพวกเขานั้นเป็นฮิกมะฮฺ (วิทยปัญญา) อันสมบูรณ์เพื่อเป็นหลักฐานมัดตัวพวกเขา แต่การตักเตือนนั้นไม่ให้ประโยชน์อันใดแก่หมู่ชนที่ไม่ศรัทธาต่ออัลลอฮฺและวันปรโลก"
  54,6,"ดังนั้นเมื่อพวกเขาไม่รับทางนำแล้ว โอ้ท่านเราะสูล เจ้าจงปล่อยพวกเขาและออกห่างจากพวกเขา ด้วยการรอดูวันที่มลาอิกะฮฺที่รับหน้าที่เป่าสังข์ (อิสรอฟีล) เรียกร้องไปสู่สิ่งที่น่าสะพรึงกลัวที่มนุษย์ไม่เคยรู้มาก่อน"