tafsir[27]{c,v,t}:
  95,1,"อัลลอฮ์ได้ทรงสาบานด้วยต้นมะเดื่อและสถานที่งอกเงยของมัน และด้วยต้นมะกอกและสถานที่งอกเงยของมันในดินแดนปาเลสไตน์ที่อีซา อะลัยฮิสสลาม ได้ถูกแต่งตั้งให้เป็นนบีอยู่ที่นั้น"
  95,2,"และทรงสาบานด้วยภูเขาซีนายที่นบีของพระองค์ มูซา อะลัยฮิสสลาม ได้สนทนากับพระองค์ ณ ตรงนั้น"
  95,3,"และทรงสาบานด้วยเมืองมักกะฮ์แผ่นดินแห่งการหวงห้ามที่ให้ความปลอดภัยแก่ผู้ที่ได้เข้าไปอาศัยอยู่ในนั้น ซึ่งเป็นเมืองที่ท่านนบีมูหัมมัด ศ็อลลัลลอฮุอะลัยฮิวะซัลลัม ได้ถูกแต่งตั้งให้เป็นนบี"
  95,4,"โดยแน่นอน เราได้บังเกิดมนุษย์มาด้วยการสร้างที่สมดุลยิ่งและมีรูปลักษณ์ที่ประเสริฐยิ่ง"
  95,5,"จากนั้นเราก็ได้ให้เขากลับไปสู่สภาพแห่งความแก่ชราและความจำเสื่อมในโลกนี้จนเขาไม่สามารถรับประโยชน์จากร่างกายของเขาอีก เช่นเดียวกับที่เขาไม่สามารถรับประโยชน์อะไรจากมัน(อีกครั้งในปรโลก) หากเขาได้ทำให้สัญชาตญาณของเขาเสื่อมเสียและต้องไปสู่ไฟนรกในที่สุด"
  95,6,"นอกจากบรรดาผู้ที่ศรัทธาต่ออัลลอฮ์และประกอบการงานที่ดีทั้งหลาย ดังนั้นถึงแม้พวกเขาจะแก่ชรา พวกเขาก็ยังจะได้รับผลบุญอันยั่งยืนอย่างไม่สิ้นสุด นั่นก็คือสวนสวรรค์ เพราะพวกเขาได้ขัดเกลา(รักษา)สัญชาตญาณของพวกเขาให้บริสุทธิ์"
  95,7,"ดังนั้น โอ้มนุษย์เอ๋ย มีสิ่งใดเล่าที่ทำให้เจ้าปฏิเสธวันแห่งการตอบแทน ภายหลังจากที่เจ้าได้มองเห็นถึงสัญญาณแห่งพลังความสามารถต่าง ๆ ของพระองค์อันมากมาย?!"
  95,8,"มิใช่อัลลอฮ์ดอกหรือ -ที่ทำให้วันกิยามะฮ์นั้นเป็นวันแห่งการตอบแทน- เป็นผู้ตัดสินที่ดีเยี่ยมและยุติธรรมที่สุดในหมู่ผู้ตัดสินทั้งหลาย?! เป็นไปได้หรือไม่ที่อัลลอฮ์นั้นจะทรงปล่อยบ่าวทั้งหลายของพระองค์อย่างไร้ประโยชน์ โดยที่พระองค์จะไม่ทรงตัดสินในระหว่างพวกเขา แล้วทรงตอบแทนคนดีด้วยกับผลตอบแทนที่ดี และคนชั่วด้วยกับผลตอบแทนที่ชั่ว?!"
  96,1,"โอ้เราะซูลเอ๋ย จงอ่านในสิ่งที่อัลลอฮ์ได้ทรงวะห์ยูให้แก่เจ้า โดยเริ่มต้นด้วยพระนามของพระเจ้าของเจ้าที่ได้ทรงสร้างสรรพสิ่งต่าง ๆ ทั้งหลาย"
  96,2,"ทรงบังเกิดมนุษย์จากก้อนเลือดที่แข็งเป็นก้อนภายหลังจากที่มันเคยเป็นน้ำอสุจิ"
  96,3,"โอ้เราะซูลเอ๋ย จงอ่านในสิ่งที่อัลลอฮ์ได้ทรงวะห์ยูให้แก่เจ้า และพระเจ้าของเจ้าเป็นผู้ทรงใจบุญยิ่ง ซึ่งจะไม่มีผู้ใจบุญคนใดที่จะเทียบเท่ากับความใจบุญของพระองค์ได้ ดังนั้นพระองค์คือผู้ที่ทรงใจบุญและกระทำดียิ่ง"
  96,4,"ผู้ทรงสอนการลากเส้นและการเขียนด้วยปากกา"
  96,5,"ผู้ทรงสอนมนุษย์ในสิ่งที่เขานั้นมิได้รู้มันมาก่อน"
  96,6,"แน่นอน แท้จริงมนุษย์ผู้ชั่วช้านั้น เช่น อบู ญะฮัล เขาย่อมจะละเมิดขอบเขตในการฝ่าฝืนต่อขอบเขตของอัลลอฮ์"
  96,7,"เนื่องเพราะเขาคิดว่าเขาพอเพียงแล้วกับตำแหน่งฐานะและทรัพย์สมบัติที่เขามี"
  96,8,"โอ้มนุษย์เอ๋ย แท้จริงแล้วยังพระเจ้าของเจ้าเท่านั้น คือการกลับไปในวันกิยามะฮ์ แล้วพระองค์ก็จะทรงตอบแทนทุกคนตามสิ่งที่เขาสมควรจะได้รับ"
  96,9,"เจ้าไม่เห็นดอกหรือ สิ่งที่น่าแปลกยิ่งไปกว่าพฤติกรรมของอบูญะฮัล ที่คอยขัดขวาง"
  96,10,"บ่าวของเรา มูหัมมัด ศ็อลลัลลอฮุอะลัยฮิวะซัลลัม เมื่อเขาได้ละหมาด ณ ที่กะอ์บะฮ์"
  96,11,"คุณมีความคิดเห็นอย่างไรบ้าง หากผู้ถูกขัดขวางคนนี้อยู่บนทางนำและมีความรู้อันเฉียบแหลมที่มาจากพระเจ้าของเขา?!"
  96,12,"หรือเขานั้นได้สั่งใช้ผู้คนให้ยำเกรงต่ออัลลอฮ์ด้วยการประพฤติปฏิบัติตามคำสั่งใช้ต่าง ๆ ของพระองค์ และออกห่างจากคำสั่งห้ามต่าง ๆ ของพระองค์ ผู้ที่มีคุณลักษณะเช่นนี้สมควรจะถูกขัดขวางกระนั้นหรือ?!"
  96,13,"เจ้าเห็นอย่างไรบ้าง หากผู้ขัดขวางคนนี้ปฏิเสธต่อสิ่งที่เราะซูลได้นำมันมาและได้ผินหลังให้กับท่าน เขาไม่เกรงกลัวต่ออัลลอฮ์หรือ?!"
  96,14,"ผู้ขัดขวางบ่าวคนนี้ไม่ให้กระทำการละหมาดนั้น เขารู้หรือไม่ว่าอัลลอฮ์ทรงเห็นสิ่งที่เขากำลังกระทำอยู่ ซึ่งไม่มีสิ่งใดเลยที่จะหลบซ่อนไปจากพระองค์ได้?!"
  96,15,"เรื่องนั้นมันไม่ได้เป็นอย่างที่ผู้เขลาคนนั้นได้คิดเอาไว้เลย ถ้าหากเขายังไม่หยุดจากการทำร้ายบ่าวของเราและปฏิเสธต่อต้านเขา เราก็จะนำเขาไปยังไฟนรกในสภาพที่ถูกลากดึงที่ต้นศรีษะของเขาด้วยความรุนแรง"
  96,16,"ผู้เป็นเจ้าของขม่อมอันนั้นโกหกในคำพูด ประพฤติผิดในการกระทำ"
  96,17,"ดังนั้น ในตอนที่เขาถูกลากที่ต้นศรีษะของเขา ก็จงให้เขาจงเรียกสหายหรือองค์ประชุมของเขามา แล้วขอความช่วยเหลือจากพวกเขา เพื่อให้พวกเขาได้ช่วยให้เขารอดพ้นจากการลงโทษ"
  96,18,"เราก็จะเรียกผู้คุมนรกญะฮันนัม ซึ่งเป็นมลาอิกะฮ์ผู้แข็งกร้าวห้าวหาญที่ไม่เคยทรยศต่ออัลลอฮ์ในสิ่งที่พระองค์ได้สั่งใช้พวกเขาเลย และพวกเขาก็จะทำตามสิ่งที่พวกเขาถูกสั่งใช้ ดังนั้นจงดูเถิดว่าทั้งสองกลุ่มนี้ กลุ่มไหนที่มีความแข็งแกร่งและมีความสามารถกว่ากัน?!"
  96,19,"เรื่องนั้นมันไม่ได้เป็นอย่างที่ผู้อธรรมคนนี้ได้คาดคิดไว้ ว่าเขาสามารถที่จะทำไม่ดีต่อเจ้าได้ ดังนั้นเจ้าอย่าได้เชื่อฟังเขาทั้งในการสั่งใช้และการสั่งห้าม แต่จงสุญูดต่ออัลลอฮ์และเข้าใกล้พระองค์ด้วยการภักดีทั้งหลายเถิด เพราะแท้จริงมันจะทำให้(เจ้า)ใกล้ชิดพระองค์"