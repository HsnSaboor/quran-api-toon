tafsir[22]{c,v,t}:
  85,1,"อัลลอฮ์ทรงสาบานด้วยชั้นฟ้าที่รวมไปถึงตำแหน่งต่าง ๆ ของดวงอาทิตย์ ดวงจันทร์ และอื่น ๆ"
  85,2,"และทรงสาบานด้วยวันกิยามะฮ์ที่พระองค์ทรงสัญญาไว้ว่าจะรวบรวมสิ่งถูกสร้างทั้งหลายในวันนั้น"
  85,3,"และทรงสาบานด้วยผู้เป็นพยานทั้งหลาย เช่น นบี ซึ่งจะเป็นพยานต่อประชาชาติของเขา และผู้ที่ถูกเป็นพยานทั้งหลาย เช่น ประชาขาติ ซึ่งจะเป็นพยานต่อนบีของพวกเขา"
  85,4,"บรรดาผู้ที่เขาได้ขุดดินเป็นหลุมพรางอันใหญ่นั้นถูกสาปแช่งแล้ว"
  85,5,"และพวกเขาได้จุดไฟใส่ลงไปในนั้น และได้โยนบรรดาผู้ศรัทธาเข้าไปในนั้นทั้งเป็น"
  85,6,"ซึ่งขณะนั้นเองพวกเขาก็นั่งอยู่ตรงหน้าหลุมนั้นที่เต็มไปด้วยไฟ"
  85,7,"และพวกเขารู้เห็นเป็นพยานต่อการทรมานและทารุณกรรมที่พวกเขากระทำกับบรรดาผู้ศรัทธา เนื่องจากพวกเขาอยู่ในเหตุการณ์นั้น"
  85,8,"และบรรดาผู้ปฏิเสธศรัทธาเหล่านั้นมิได้แค้นเคืองใด ๆ เลยต่อบรรดาผู้ศรัทธา นอกจากว่าพวกเขานั้นได้ศรัทธาต่ออัลลอฮ์ผู้ทรงเดชานุภาพที่ไม่มีใครสามารถเอาชนะเหนือพระองค์ได้ ผู้ทรงได้รับการสรรเสริญในทุก ๆ ด้าน"
  85,9,"ผู้ซึ่งกรรมสิทธิ์แห่งชั้นฟ้าทั้งหลายและแผ่นดินเป็นของพระองค์แต่เพียงผู้เดียว และพระองค์เป็นผู้ทรงรอบรู้ในทุก ๆ สิ่ง จะไม่มีสิ่งใดเลยจากเรื่องราวของบ่าวทั้งหลายของพระองค์ที่สามารถซุกซ่อนต่อพระองค์ได้"
  85,10,"แท้จริงบรรดาผู้ที่กระทำการทรมานต่อบรรดาผู้ศรัทธาชายและบรรดาผู้ศรัทธาหญิงด้วยไฟ เพื่อให้พวกเขาหันเหไปจากการศรัทธาต่ออัลลอฮ์แต่เพียงผู้เดียว จากนั้นพวกเขามิได้สำนึกผิดกลับตัวไปหาอัลลอฮ์จากการกระทำบาปของพวกเขาเหล่านั้น สำหรับพวกเขาในวันกิยามะฮ์คือจะได้รับการลงโทษแห่งนรกญะฮันนัม และจะได้รับการทรมานด้วยไฟที่คอยเผาไหม้พวกเขา เพื่อเป็นการตอบแทนต่อสิ่งที่พวกเขาได้กระทำมันไว้กับบรรดาผู้ศรัทธาด้วยการเผาด้วยไฟ"
  85,11,"แท้จริงบรรดาผู้ที่ศรัทธาต่ออัลลอฮ์และปฏิบัติการงานที่ดีต่าง ๆ สำหรับพวกเขานั้นคือสวนสวรรค์อันหลากหลายที่มีแม่น้ำหลายสายไหลผ่านอยู่เบื้องล่างราชวังและต้นไม้ของมัน นั้นคือผลตอบแทนที่พระองค์ได้เตรียมไว้ให้กับพวกเขา ซึ่งมันคือชัยชนะอันใหญ่หลวงที่ไม่มีชัยชนะใดเทียบเท่ามันได้"
  85,12,"โอ้เราะซูลเอ๋ย แท้จริงการลงโทษของพระเจ้าของเจ้าที่มีต่อผู้ที่อธรรมนั้นรุนแรงงยิ่งนัก ถึงแม้ว่าพระองค์จะทรงประวิงเวลาให้เขาสักระยะหนึ่งก็ตาม"
  85,13,"แท้จริงพระองค์คือผู้ที่ทรงบังเกิดการสร้างและการลงโทษในครั้งแรก และทรงทำให้มันทั้งสองกลับมาอีกครั้ง"
  85,14,"และพระองค์คือผู้ทรงอภัยยิ่งต่อบาปทั้งหลายของป่วงบ่าวของพระองค์ที่สำนึกผิดกลับเนื้อกลับตัว และแท้จริงพระองค์ทรงรักบรรดาผู้เป็นที่รักของพระองค์ที่มาจากบรรดาผู้ยำเกรง"
  85,15,"ผู้เป็นเจ้าของบัลลังก์อันทรงเกียรติ"
  85,16,"ผู้ทรงกระทำอย่างเด็ดขาดตามที่พระองค์ทรงประสงค์ ทั้งการให้อภัยบาปทั้งหลายแก่ผู้ที่พระองค์ทรงประสงค์ และการลงโทษผู้ที่พระองค์ทรงประสงค์ โดยไม่มีใครสามารถบังคับพระองค์ได้ มหาบริสุทธิ์จงมีแด่พระองค์"
  85,17,"โอ้เราะซูลเอ๋ย เรื่องราวของทหารที่ได้ถูกเกณฑ์เพื่อทำการต่อสู้กับสัจธรรมและสกัดกั้นให้ออกห่างไปจากมันนั้น ได้มายังเจ้าแล้วมิใช่หรือ?"
  85,18,"ฟิรเอาน์ และษะมูดพวกพ้องของศอลิห์ อะลัยฮิสสลาม"
  85,19,"สิ่งที่หักห้ามมิให้พวกเขาศรัทธานั้น มิใช่ว่าเรื่องราวของประชาชาติผู้ปฏิเสธศรัทธาและความหายนะที่ได้เกิดขึ้นกับพวกเขายังมิได้มายังพวกเขา แต่ทว่าพวกเขาเองที่ปฏิเสธศรัทธาต่อสิ่งที่เราะซูลของพวกเขาได้นำมายังพวกเขาเพื่อตามอารมณ์ใฝ่ต่ำของพวกเขาเอง"
  85,20,"และอัลลอฮ์คือผู้ทรงห้อมล้อมการงานทั้งหลายของพวกเขาไว้ทุกด้าน ผู้ทรงคำนวณนับมัน ไม่มีอะไรจากการงานเหล่านั้นที่จะพลาดหายไปจากพระองค์ได้ และพระองค์จะทรงตอบแทนพวกเขาตามการงานนั้น"
  85,21,"และอัลกุรอ่านนั้นมิใช่บทกลอนหรือบทกวี ดังเช่นที่บรรดาผู้ปฏิเสธศรัทธากล่าวหากัน แต่ทว่ามันคืออัลกุรอ่านอันทรงเกียรติต่างหาก"
  85,22,"อยู่ในแผ่นจารึกที่ถูกเก็บรักษาไว้จากการดัดแปลง การบิดเบือน การทำให้ขาดหาย และการแต่งเติม"