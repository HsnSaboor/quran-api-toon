tafsir[7]{c,v,t}:
  62,9,"โอ้บรรดาผู้ศรัทธาต่ออัลลอฮฺและปฏิบัติตามสิ่งที่พระองค์ทรงบัญญัติไว้แก่พวกเขาเอ๋ย เมื่อมีผู้อะซานได้ร้องเรียก เพื่อทำละหมาดในวันศุกร์หลังจากที่คอติบ(ผู้อ่านคุฏบะฮฺ)ได้ขึ้นมินบัร(เวที)ก็จงรีบเร่งไปยังมัสยิดเพื่อมาฟังคุฏบะฮฺและละหมาด เพื่อมิให้พวกเจ้าหันเหไปจากเชื่อฟัง โอ้บรรดาผู้ศรัทธาเอ๋ย การรีบเร่งและละทิ้งการขายหลังจากได้ยินเสียงอาซานเพื่อทำการละหมาดวันศุกร์ คำสั่งนั้นเป็นการดีแก่พวกเจ้าหากพวกเจ้ารู้ ดังนั้นจงปฏิบัติตามคำบัญชาของพระองค์เถิด"
  62,10,"เมื่อพวกเจ้าได้เสร็จสิ้นจากการละหมาดวันศุกร์แล้ว ก็จงแยกย้ายกันไปตามแผ่นดินเพื่อแสวงหารายได้ที่ฮาลาล(อนุญาต) และเพื่อตอบสนองความต้องการของพวกเจ้า และจงแสวงหาความโปรดปรานของอัลลอฮฺจากหนทางการหารายได้ที่ฮาลาล(อนุญาต) และจงรำลึกถึงอัลลอฮฺให้มากๆขณะที่พวกเจ้าได้แสวงหาปัจจัยยังชีพ และอย่าทำให้การแสวงหาปัจจัยยังชีพของพวกเจ้าทำให้พวกเจ้าลืมการรำลึกถึงอัลลอฮฺ เพื่อว่าพวกเจ้าจะได้รับชัยชนะในสิ่งที่พวกเจ้ารักและรอดพ้นจากสิ่งที่พวกเจ้าหวาดกลัว"
  62,11,"และเมื่อชาวมุสลิมบางคนได้เห็นการค้าหรือการละเล่นพวกเขาก็จะแตกแยกกันออกไปที่นั่น โอ้เราะซูลเอ๋ย(มุฮัมมัด) และปล่อยเจ้าให้ยืนอยู่คนเดียวบนมินบัร(เวที) โอ้เราะซูลเอ๋ย(มุฮัมมัด) จงกล่าวเถิดสิ่งที่มีอยู่ ณ อัลลอฮฺ ซึ่งผลตอบแทนของการงานที่ดีนั้นดีกว่าการค้า และการละเล่นที่พวกเจ้าได้ออกไปหามัน และอัลลอฮฺนั้นทรงเป็นเลิศยิ่งในหมู่ผู้ประทานปัจจัยยังชีพ"
  63,1,"โอ้เราะซูลเอ๋ย เมื่อพวกกลับกลอก(มุนาฟิกีน)มาหาเจ้า บรรดาผู้ที่เปิดเผยการเป็นอิสลาม และซ่อนการปฏิเสธศรัทธา พวกเขากล่าวว่า เราขอปฏิญาณว่า แท้จริงเจ้าเป็นเราะซูลของอัลลอฮฺที่สัตย์จริง แต่อัลลอฮฺทรงรู้ดียิ่งว่า แท้จริงเจ้านั้นเป็นเราะซูลของพระองค์อย่างแน่นอน และอัลลอฮฺทรงเป็นพยานว่า แท้จริงพวกมุนาฟิกีนนั้นเป็นผู้กล่าวเท็จอย่างแน่นอนในสิ่งที่พวกเขาอ้างว่าพวกเขาได้ปฏิญาณจากก้นบึ้งหัวใจของพวกเขาว่าเจ้านั้นเป็นเราะซูลของพระองค์"
  63,2,"พวกเขาได้ถือเอาการสาบานที่พวกเขาได้สาบานต่อการแอบอ้างว่าพวกเขาศรัทธา เพื่อปกปิดและปกป้องพวกเขาจากถูกฆ่าและถูกจับ และมวลมนุษย์ก็ไม่เชื่อฟังด้วยสิ่งที่พวกเขาได้กล่าวไว้ซึ่งความสงสัยและข่าวเท็จ แท้จริงพวกเขานั้นสิ่งที่พวกเขาได้กระทำไปจากการกลับกลอกและการสาบานเท็จนั้นช่างชั่วช้าจริงๆ"
  63,3,"นั่นเป็นเพราะพวกเขาศรัทธาหลอกๆโดยที่ความศรัทธานั้นไม่ได้ไปถึงหัวใจของพวกเขา แล้วซ่อนเร้นไว้ซึ่งการปฏิเสธศรัทธาต่ออัลลอฮฺ ดังนั้นจึงถูกผนึกบนหัวใจของพวกเขาแล้ว เนื่องด้วยการปฏิเสธศรัทธาและความศรัทธานั้นก็จะไม่เข้าไปในหัวใจ แล้วพวกเขาด้วยเหตุนี้ทำให้ผนึกบนหัวใจของพวกเขา พวกเขาเลยไม่เข้าใจในสิ่งที่ดีและคำแนะนำสำหรับพวกเขา"
  63,4,"โอ้ผู้ที่จ้องมองเอ๋ย และเมื่อเจ้าได้เห็นพวกเขาแล้ว ร่างกายและรูปร่างของพวกเขาจะเป็นที่พึงพอใจแก่เจ้า ที่พวกเขามีความอ่อนเยาว์สดใสและมีความสุข และหากพวกเขาพูด เจ้าก็จะฟังคำพูดของพวกเขาที่ชัดถ้อยชัดคำ โอ้เราะซูลเอ๋ย ประหนึ่งว่าพวกเขาในที่พบปะนั่งคุยของเจ้านั้นเป็นท่อนไม้ที่ถูกยันไว้ พวกเขาไม่เข้าใจและไม่ได้ช่วยอะไรเขาเลย พวกเขาเลยคิดว่า ทุกๆ เสียงร้องที่มุ่งเป้าไปที่พวกเขาเพราะความขี้ขลาดของพวกเขา พวกเขาคือศัตรูที่แท้จริง โอ้เราะซูลเอ๋ย ดังนั้นจงระวังพวกเขา โดยพวกเขาเปิดโปงเจ้าอย่างลับๆ หรือพวกเขากำลังวางแผนการณ์อยู่ ขออัลลอฮฺทรงให้ความอัปยศแก่พวกเขา ทำไมเล่าพวกเขาจึงหันเหออกไปจากการศรัทธาทั้งๆที่มีหลักฐานต่างๆของพระองค์ อันชัดแจ้ง?"