tafsir[30]{c,v,t}:
  87,16,"แต่พวกเจ้าเลือกเอาชีวิตแห่งโลกดุนยาและให้ความสำคัญกับมันเหนือกว่าปรโลก ทั้ง ๆ ที่ระหว่างทั้งสองนั้นมีความแตกต่างกันมาก"
  87,17,"และแน่นอนปรโลกนั้นย่อมดีกว่าและประเสริฐกว่าโลกดุนยาและสิ่งที่มีอยู่ในมัน ทั้งความสุขสบาย ความเพลิดเพลิน และความนิรันดร เพราะความโปรดปรานที่มีอยู่ในปรโลกนั้นจะไม่ขาดสายตลอดกาล"
  87,18,"แท้จริงสิ่งที่เราได้บอกไว้แก่พวกเจ้า ทั้งคำสั่งใช้และข่าวคราวต่าง ๆ นี้ มันมีอยู่ในคัมภีร์ต่าง ๆ ที่ถูกประทานลงมาก่อนหน้าอัลกุรอานแล้ว"
  87,19,"คือ คัมภีร์ที่ถูกประทานลงมาให้แก่อิบรอฮีมและมูซา อะลัยฮิมัสลาม"
  88,1,"โอ้เราะซูลเอ๋ย ข่าวคราวเกี่ยวกับวันกิยามะฮ์ที่มันครอบงำมนุษย์ด้วยความหวาดกลัวต่าง ๆ ของมัน ได้มายังเจ้าแล้วมิใช่หรือ?!"
  88,2,"ดังนั้น มนุษย์ในวันกิยามะฮ์จะมีทั้งบรรดาผู้ที่มีความทุกข์โศกและบรรดาผู้ที่มีความสุข แล้วใบหน้าของบรรดาผู้ที่มีความทุกข์โศกนั้นจะรู้สึกต่ำต้อยหดหู่"
  88,3,"เหน็ดเหนื่อยต้องทนระกำลำบากด้วยโซ่ตรวนที่ถูกตรึงออก และกุญแจมือที่ถูกสวมใส่ใช้อยู่"
  88,4,"ใบหน้าเหล่านั้นจะต้องเข้าไปในนรกอันร้อนรุ่ม ซึ่งจะต้องทนเผชิญกับความร้อนแรงของมัน"
  88,5,"มันจะถูกให้ดื่มจากตาน้ำที่มีความร้อนแรงยิ่ง"
  88,6,"ไม่มีอาหารอื่นใดเลยสำหรับพวกเขาที่จะใช้รับประทาน เว้นแต่อาหารที่สุดน่ารังเกียจและมีกลิ่นเหม็น ซึ่งมาจากจำพวกพืชที่มีชื่อเรียกว่า อัชชิบริก เมื่อมันแห้งก็จะกลายเป็นพิษ"
  88,7,"ผู้ที่รับประทานมันเข้าไปจะไม่อ้วน และมันก็ไม่สามารถระงับความหิวของเขาได้"
  88,8,"และใบหน้าของบรรดาผู้ที่มีความสุขในวันนั้น จะได้รับความโปรดปราน ความเปล่งปลั่ง และความปลื้มปิติ เพราะพวกเขาได้พบเจอกับความสุขสบายต่าง ๆ"
  88,9,"พึงพอใจต่อการงานที่ดีของมันที่ได้กระทำไว้ในโลกดุนยา โดยที่มันได้พบเจอผลตอบแทนของการกระทำของมันได้ถูกเก็บไว้เพิ่มเป็นทวีคูณ"
  88,10,"อยู่ในสวนสวรรค์ที่มีสถานที่และสถานะอันสูงตระหง่าน"
  88,11,"ในสวนสวรรค์นั้นจะไม่ได้ยินคำพูดที่เป็นเท็จและไร้สาระ ยิ่งกว่านั้นจะไม่ได้ยินคำพูดที่ต้องห้ามเลย"
  88,12,"ในสวนสวรรค์นี้มีตาน้ำที่ไหลริน พวกเขาจะทำให้เอ่อล้น และจะใช้สอยมันอย่างไรก็ได้ตามที่พวกเขาต้องการ"
  88,13,"ในนั้นมีเตียงที่สูงเด่น"
  88,14,"และมีแก้วน้ำที่ถูกวางไว้พร้อมสำหรับดื่มกิน"
  88,15,"และในนั้นมีหมอนอิงถูกเรียงไว้ทับซ้อนต่อ ๆ กัน"
  88,16,"และในนั้นมีพรมอย่างดีที่ถูกปูไว้ตรงนี้และตรงโน้น"
  88,17,"พวกเขามิได้พิจารณาสังเกตดูอูฐดอกหรือ ว่าอัลลอฮ์ได้ทรงสร้างมันมาและทรงให้มันอำนวยความสะดวกแก่มนุษย์อย่างไร?!"
  88,18,"และพวกเขามองไปยังท้องฟ้าบ้างหรือไม่ ว่าพระองค์ได้ทรงยกมันขึ้นอย่างไร กระทั่งมันกลายเป็นเพดานที่ถูกรักษาไว้อยู่เหนือพวกเขา โดยที่มันไม่ตกหล่นใส่พวกเขา"
  88,19,"และพวกเขามองไปยังภูเขาบ้างหรือไม่ ว่าพระองค์นั้นได้ทรงปักตั้งมันและใช้มันควบคุมการสั่นสะเทือนของแผ่นดินที่จะเกิดขึ้นกับมนุษย์ไว้อย่างไร"
  88,20,"และพวกเขามองไปยังผืนแผ่นดินบ้างหรือไม่ ว่าพระองค์ได้ทรงแผ่ลาดมัน และทรงจัดเตรียมมันให้พร้อมแก่การอาศัยของมนุษย์ไว้อย่างไร"
  88,21,"ดังนั้น โอ้เราะซูลเอ๋ย เจ้าจงตักเตือนพวกเขาเหล่านั้นเถิด และข่มขู่พวกเขาด้วยการลงโทษของอัลลอฮ์ แท้จริงเจ้านั้นคือผู้ตักเตือน เจ้าจะไม่ถูกขอให้กระทำสิ่งอื่นใดนอกจากการตักเตือนพวกเขา ส่วนการบรรลุผลสำเร็จของพวกเขาในการศรัทธานั้นอยู่ในพระหัตของอัลลอฮ์ผู้เดียวเท่านั้น"
  88,22,"เจ้ามิใช่ผู้มีอำนาจเหนือพวกเขา กระทั่งไปบังคับพวกเขาให้เกิดการศรัทธา"
  88,23,"แต่พวกเขาที่ผินหลังให้การศรัทธา และปฏิเสธศรัทธาต่ออัลลอฮ์และเราะซูลของพระองค์"
  88,24,"ดังนั้น อัลลอฮ์จะทรงลงโทษเขาในวันกิยามะฮ์ซึ่งการลงโทษอันมหันต์ ด้วยการนำเขาเข้าไปอยู่ในนรกญะฮันนัมตลอดกาล"
  88,25,"แท้จริง ยังเราผู้เดียวเท่านั้นคือการกลับมาของพวกเขาภายหลังจากการตายไปของพวกเขา"
  88,26,"แล้วก็แท้จริงหน้าที่ของเราเพียงผู้เดียวเท่านั้นคือการชำระสอบสวนการงานของพวกเขา และสิ่งนี้ (การชำระสอบสวน) มิใช่เป็นหน้าที่ของเจ้าหรือผู้อื่นนอกจากเจ้า"