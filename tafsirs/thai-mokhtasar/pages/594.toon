tafsir[27]{c,v,t}:
  89,24,"เขาจะกล่าวอย่างสุดเสียใจว่า : โอ้ ฉันน่าจะทำการงานที่ดีทั้งหลายไว้ล่วงหน้า เพื่อการมีชีวิตของฉันในปรโลกที่มันคือการใช้ชีวิตอันแท้จริง"
  89,25,"ในวันนั้นไม่มีผู้ใดจะลงโทษเช่นการลงโทษของอัลลอฮ์อีกแล้ว เพราะการลงโทษของอัลลอฮ์นั้นรุนแรงและนิรันดร์ยิ่งกว่า"
  89,26,"และไม่มีผู้ใดจะผูกมัดด้วยโซ่ตรวนเช่นการผูกมัดของพระองค์ที่มีต่อบรรดาผู้ปฏิเสธศรัทธา"
  89,27,"ส่วนชีวิตของผู้ศรัทธานั้น จะถูกกล่าวแก่เขาในขณะที่เสียชีวิตและในวันกิยามะฮ์ว่า : โอ้ชีวิตอันสงบสุขที่มีต่อการศรัทธาและประกอบการงานที่ดี"
  89,28,"จงกลับไปสู่พระเจ้าของเจ้าในสภาพที่พึงพอใจต่อพระองค์เถิด เนื่องด้วยผลบุญอันยิ่งใหญ่ที่เจ้าได้รับ และเป็นที่พอพระทัยยิ่ง ณ ที่พระองค์ ผู้ทรงมหาบริสุทธิ์ เนื่องด้วยการกระทำที่ดีที่เจ้ามี"
  89,29,"แล้วจงเข้ามาอยู่ในหมู่ปวงบ่าวของข้าที่เป็นคนดีทั้งหลายเถิด"
  89,30,"และจงเข้ามาอยู่พร้อมกับพวกเขาในสวนสวรรค์ของข้า ที่ข้าได้จัดเตรียมมันไว้ให้แก่พวกเขาเถิด"
  90,1,"อัลลอฮ์ได้ทรงสาบานด้วยเมืองที่ถูกหวงห้าม ซึ่งก็คือ เมื่องมักกะฮ์ อัลมุกัรรอมะฮ์"
  90,2,"และเจ้านั้น โอ้เราะซูลเอ๋ย เป็นที่อนุญาตสำหรับเจ้าในสิ่งที่เจ้ากระทำอยู่ในเมืองนี้ เช่น การสังหารผู้ที่สมควรได้รับการสั่งหาร และการจับทำเป็นเชลยผู้ที่สมควรถูกจับเป็นเชลย"
  90,3,"และอัลลอฮ์ได้ทรงสาบานด้วยบิดาของมนุษยชาติ และได้ทรงสาบานด้วยลูกหลานของเขาที่ได้สืบเชื้อสายมาจากเขา"
  90,4,"แน่นอน เราได้บังเกิดมนุษย์มาพร้อมกับความเหน็ดเหนื่อยและความยากลำบาก เนื่องจากความแร้นแค้นที่เขาจะต้องทนรับมันในโลกนี้"
  90,5,"มนุษย์คิดว่า หากเขาได้กระทำการฝ่าฝืนก็คงไม่มีผู้ใดที่จะมีความสามารถเหนือเขาและจะลงโทษเขาได้ ถึงแม้จะเป็นพระเจ้าของเขาที่ทรงสร้างเขาขึ้นมาก็ตามกระนั้นหรือ?!"
  90,6,"เขาจึงกล่าวว่า : ฉันได้ใช้จ่ายทรัพย์สมบัติอันมากมายที่ทับซ้อนซึ่งกันและกันมาแล้ว"
  90,7,"ผู้โอ้อวดกับสิ่งที่เขาได้ทุ่มเทคนนี้ เขาคิดว่าอัลลอฮ์ไม่ทรงมองเห็นเขากระนั้นหรือ?! และคิดอีกว่าอัลลอฮ์จะไม่ทรงสอบสวนเขาในทรัพย์สินของเขากระนั้นหรือ; ว่าเขาได้มันมาจากที่ไหน? และใช้จ่ายมันไปในสิ่งใด?!"
  90,8,"เรามิได้ทำดวงตาทั้งสองข้างให้แก่เขาเพื่อใช้ดูดอกหรือ?!"
  90,9,"และลิ้นและริมฝีปากทั้งสองที่ใช้พูดคุย?!"
  90,10,"และเราก็ได้ทำให้เขารู้จักหนทางแห่งความดีและหนทางแห่งความเท็จ?!"
  90,11,"และเขาถูกใช้ให้ฝ่าฟันอุปสรรคที่แยกเขาออกจากสวนสวรรค์ ดังนั้นเขาต้องก้าวข้ามผ่านมันและฝ่าฟันมันไปให้ได้"
  90,12,"โอ้เราะซูลเอ๋ย และอะไรเล่าที่จะทำให้เจ้ารู้ได้ว่า อุปสรรคที่เขาต้องก้าวข้ามผ่านมันไปเพื่อไปยังสวนสวรรค์นั้นคืออะไร?!"
  90,13,"คือการปล่อยทาสชายหรือทาสหญิง"
  90,14,"หรือการให้อาหารในวันที่อดอยากขาดแคลนอาหาร"
  90,15,"แก่เด็กที่กำพร้าพ่อ ที่เป็นญาติใกล้ชิดกับเขา"
  90,16,"หรือคนยากจนขัดสนที่ไม่มีสิ่งใดครอบครองไว้เลย"
  90,17,"แล้วเขาได้อยู่ในหมู่บรรดาผู้ที่ศรัทธาต่ออัลลอฮ์ และตักเตือนซึ่งกันและกันให้มีความอดทนในการเคารพภัคดี อดทนไม่กระทำบาป และอดทนต่อบททดสอบ และตักเตือนซึ่งกันและกันให้มีความเมตตาต่อบ่าวทั้งหลายของอัลลอฮ์"
  90,18,"ชนเหล่านนั้นที่มีคุณสมบัติดังกล่าวคือพวกฝ่ายขวา"
  90,19,"และบรรดาผู้ที่ปฏิเสธศรัทธาต่อโองการทั้งหลายของเราที่ถูกประทานลงมาให้แก่เราะซูลของเรานั้น พวกเขาคือพวกฝ่ายซ้าย"
  90,20,"มีไฟนรกปกปิดพวกเขาอย่างมิดชิดในวันกิยามะฮ์ ซึ่งพวกเขาจะถูกทรมานอยู่ในนั้น"