tafsir[28]{c,v,t}:
  69,35,"ดังนั้น ในวันกิยามะฮฺเขาจะไม่มีเพื่อนแท้ใดๆที่จะคอยช่วยเหลือเขาให้พ้นจากบทลงโทษ"
  69,36,"และไม่มีอาหารอย่างใดสำหรับเขา นอกจากน้ำหนองที่ไหลมาจากแผลบนร่างกายของชาวนรก"
  69,37,"ไม่มีผู้ใดกินมัน นอกจากบรรดาผู้กระทำความผิดบาปและฝ่าฝืนต่อบทบัญญัติของพระองค์อัลลอฮฺ"
  69,38,"ข้าขอสาบานต่อพระองค์อัลลอฮฺในสิ่งที่พวกเจ้ามองเห็น"
  69,39,"และข้าขอสาบานต่อพระองค์อัลลอฮฺในสิ่งที่พวกเจ้ามองไม่เห็นเช่นกัน"
  69,40,"แท้จริง อัลกุรอานนั้นคือคำกล่าวของพระองค์อัลลอฮฺ ได้ถูกนำมาอ่านแก่มวลมนุษย์โดยท่านศาสนทูตของพระองค์ ผู้ทรงเกียรติ"
  69,41,"และมันมิใช่ถ้อยคำของกวี เพราะมันไม่ได้แต่งขึ้นมาตามบทกลอนของบทกวีแต่อย่างใด ส่วนน้อยนักที่พวกเจ้าจะศรัทธา"
  69,42,"และมันไม่ใช่คำกล่าวของพ่อมดหมอผี ซึ่งคำทำนายของพวกเขานั้นแตกต่างไปจากอัลกรุอ่านอย่างสิ้นเชิง แต่น้อยนักที่พวกเจ้าจะไตร่ตรอง"
  69,43,"แต่ทว่าอัลกรุอ่านนั้น ถูกประทานลงมาจากพระผู้อภิบาลแห่งทุกสรรพสิ่งบนโลกนี้ทั้งปวง"
  69,44,"และถ้าเขา(นบีมุหัมมัด)เสกสรรกล่าวคำเท็จบางคำ และอ้างว่ามาจากเรา(พระองค์อัลลอฮฺ)ซึ่งพระองค์ไม่ได้กล่าวมันขึ้นมาแต่อย่างใด"
  69,45,"เราก็จะเอาโทษเขาและดำเนินการกับเขาอย่างรุนแรงและถึงที่สุด"
  69,46,"แล้วเราก็จะตัดเส้นเลือดทุกเส้นที่เชื่อมต่อกับหัวใจของเขาให้ขาด"
  69,47,"ดังนั้นจะไม่มีผู้ใดในหมู่พวกเจ้าสามารถยับยั้งเราจากเขาได้ แล้วมันมิอาจเป็นไปได้เลยที่เขา(นบีมุหัมมัด)จะเสกสรรกล่าวคำเท็จแก่เราเพื่อเอาใจพวกเจ้าเป็นอันขาด"
  69,48,"และแท้จริงอัลกุรอานนั้นเป็นข้อเตือนสติแก่บรรดาผู้ยำเกรงต่อพระผู้อภิบาลของเขาด้วยการปฏิบัติตามคำบัญชาของพระองค์และหลีกเลี่ยงข้อห้ามของพระองค์"
  69,49,"แท้จริงเราก็รู้ดีว่าในหมู่พวกเจ้านั้นมีผู้ปฏิเสธศรัทธาต่ออัลกรุอ่านเล่มนี้อย่างแน่นอน"
  69,50,"และแท้จริงการปฏิเสธศรัทธาต่ออัลกรุอ่านนั้นเป็นการเศร้าโศกเสียใจอย่างยิ่งในวันกิยามะฮฺ(วันปรโลก)"
  69,51,"และแท้จริงอัลกุรอานนั้นคือสัจธรรมที่เที่ยงแท้ และปราศจากข้อสงสัยใดๆ ในการถูกประทานลงมาจากพระองค์อัลลอฮฺ"
  69,52,"โอ้ รอซูลเอ๋ย ดังนั้นเจ้าจงระงับและปฏิเสธการกล่าวอ้างใดๆที่ไม่เหมาะสมหรือคู่ควรแก่พระผู้อภิบาลของเจ้า และจงกล่าวสดุดีพระองค์ด้วยพระนามแห่งพระผู้อภิบาลของเจ้าผู้ทรงยิ่งใหญ่เถิด"
  70,1,"มีคนหนึ่งในหมู่บรรดาผู้ตั้งภาคีต่อพระองค์อัลลอฮฺได้ร้องขอให้ตัวเองและพรรคพวกของตนได้ประสบกับการถูกลงโทษจากพระองค์หากว่ามันมีอยู่จริงด้วยลักษณะที่ท้าทายเยาะเย้ย ซึ่งมันจะเกิดขึ้นจริงกับพวกเขาในวันกิยามะฮฺอย่างแน่นอน"
  70,2,"การลงโทษนั้นได้ถูกเตรียมไว้สำหรับบรรดาผู้ปฏิเสธศรัทธาต่อพระองค์อัลลอฮฺโดยไม่มีผู้ใดสามารถปกป้องหรือกีดกันมันให้พ้นไปจากพวกเขาได้"
  70,3,"(การลงโทษนั้น)มาจากพระองค์อัลลอฮฺ ผู้สูงส่งยิ่งใหญ่ และผู้มีพระคุณและความโปรดปรานต่อสรรพสิ่งทั้งหลาย"
  70,4,"บรรดามลาอิกะฮฺและญิบรีล จะขึ้นไปยังพระองค์อัลลอฮฺตามลำดับชั้นต่าง ๆ ภายในหนึ่งวันของวันกิยามะฮฺ ซึ่งระยะเวลาของมันเท่ากับห้าหมื่นปีถ้าจะเทียบกับเวลาของโลกดุนยานี้"
  70,5,"โอ้รอซูลเอ๋ย ดังนั้นเจ้าจงอดทนด้วยความอดทนที่ปราศจากการโอดครวญหรือร้องเรียนใดๆทั้งสิ้น"
  70,6,"แท้จริงพวกเขา (ผู้ตั้งภาคี) มองเห็นการลงโทษนี้ว่าเป็นเรื่องห่างไกล เป็นไปไม่ได้ที่จะเกิดขึ้น"
  70,7,"แต่เราเห็นว่าการลงโทษนั้นเป็นเรื่องใกล้ มันจะต้องเกิดขึ้นอย่างแน่นอน"
  70,8,"วันที่ท้องฟ้าจะถูกหลอมละลายดังเช่นทองแดง หรือทองคำ และอื่นๆที่คล้ายคลึกกับทั้งสองนี้"
  70,9,"และภูเขาต่างๆจะเบาลงเหมือนขนสัตว์"
  70,10,"และญาติมิตรจะไม่ถามถึงกัน เพราะแต่ละคนยุ่งอยู่กับเรื่องของตัวเอง"