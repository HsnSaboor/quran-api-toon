tafsir[25]{c,v,t}:
  76,26,"และจงรำลึกถึงพระองค์ด้วยการละหมาดสองเวลาในตอนกลางคืนคือ ละหมาดมัฆริบและละหมาดอิชาอฺ และจงละหมาดตะฮัจยุดต่อพระองค์หลังจากได้ละหมาดสองเวลานี้แล้ว"
  76,27,"แท้จริงบรรดาผู้ตั้งภาคีรักชีวิตในโลกนี้และมุ่งมั่นเพื่อโลกนี้ และละทิ้งกิจการที่เกี่ยวกับวันกิยามะฮ์ไว้เบื้องหลัง ซึ่งเป็นวันที่ยากลำบาก เป็นวันทีมีความทุกข์ยากและการทดสอบต่างๆ"
  76,28,"เราสร้างพวกเขา แล้วเราได้เสริมการสร้างนั้นด้วยการเสริมกำลังข้อต่อ อวัยวะ และแขนขาอื่นๆ ของพวกเขา และหากเราต้องการทำลายพวกเขาและแทนที่พวกเขาด้วยกลุ่มอื่นที่คล้ายกัน แน่นอนเราจะทำลายพวกเขาและแทนที่พวกเขาด้วยกลุ่มอื่นที่คล้ายกัน"
  76,29,"แท้จริง สูเราะฮ์นี้เป็นคำแนะนำและคำเตือน ใครก็ตามที่ต้องการใช้เส้นทางที่นำเขาไปสู่ความพอพระทัยของพระเจ้าของเขา เขาก็จะเลือกเส้นทางนี้"
  76,30,"และพวกเจ้าจะไม่สามารถปรารถนาหนทางที่จะนำพวกเจ้าไปสู่ความพอพระทัยของอัลลอฮ์ได้ เว้นแต่อัลลอฮ์จะทรงประสงค์จากพวกเจ้า ดังนั้นทุกเรื่องต้องกลับไปสู่อำนาจของพระองค์ แท้จริงอัลลอฮ์ทรงรอบรู้สิ่งที่ดีและสิ่งที่ไม่ดีสำหรับปวงบ่าวของพระองค์ ผู้ทรงปรีชาญาณในการสร้าง การกำหนดสภาวการณ์ และการบัญญัติชะรีอะฮ์"
  76,31,"พระองค์ทรงยอมรับผู้ที่พระองค์ทรงประสงค์เข้าสู่ความเมตตาของพระองค์ และช่วยให้พวกเขาศรัทธาและทำความดี พระองค์ทรงเตรียมการลงโทษอันเจ็บปวดในปรโลก สำหรับผู้ที่กดขี่ตนเองด้วยการไม่ศรัทธาและทำบาป นั่นคือการลงโทษแห่งไฟนรก"
  77,1,"อัลลอฮ์ทรงสาบานต่อลมที่พัดออกมาติดต่อกัน เหมือนขนที่คอม้า"
  77,2,"และพระองค์ทรงสาบานต่อลมพายุที่พัดมาอย่างแรง"
  77,3,"และพระองค์ทรงสาบานต่อลมที่ทำให้ฝนตก"
  77,4,"และพระองค์ทรงสาบานต่อมลาอิกะฮฺที่นำสิ่งที่จำแนกระหว่างความจริงกับความเท็จมา"
  77,5,"และพระองค์ทรงสาบานต่อมลาอิกะฮฺที่นำวะห์ยูลงมา"
  77,6,"ด้วยการนำวะห์ยูลงมาเพื่อเป็นการให้เหตุผลจากอัลลอฮ์ไปยังมนุษย์ และเป็นการตักเตือนแก่มนุษย์จากบทลงโทษของอัลลอฮ์"
  77,7,"แท้จริงสิ่งที่พวกเจ้าได้รับสัญญาไว้ ที่เป็นการฟื้นคืนชีพ การคิดบัญชีและการตอบแทน ทั้งหมดนั้นมันเป็นความจริงอย่างแน่นอน"
  77,8,"เมื่อแสงของดวงดาวจากหายไป"
  77,9,"เมื่อชั้นฟ้าได้แตกแยกออก เพื่อให้มลาอิกะฮ์ลงมาจากมัน"
  77,10,"และเมื่อภูเขาถูกถอนออกจากที่ของมัน กระจัดกระจายจนไร้ประโยชน์"
  77,11,"และเมื่อบรรดาเราะสูลถูกรวมไว้ตามเวลาที่กำหนด"
  77,12,"สำหรับวันอันยิ่งใหญ่ พวกเขาถูกเลื่อนออกไป เพื่อเป็นพยานแก่ประชาชาติของพวกเขา"
  77,13,"สำหรับวันแห่งการตัดสินระหว่างปวงบ่าว ดังนั้นผู้ที่อยู่กับความจริงจะแยกออกอย่างชัดเจนจากผู้ที่อยู่กับความเท็จ และคนดีจากคนชั่ว"
  77,14,"โอ้เราะสูลเอ๋ย และสิ่งใดเล่าที่ทำให้เจ้ารู้ว่า วันแห่งการตอบแทนนั้นคืออะไร?!"
  77,15,"ความหายนะ บทลงโทษและความขาดทุน ในวันนั้นจงประสบแด่บรรดาผู้ปฏิเสธศรัทธาที่ปฏิเสธสิ่งที่บรรดาเราะสูลได้นำมาซึ่งมาจากอัลลอฮ์"
  77,16,"เรามิได้ทำลายชนชาติรุ่นก่อนๆ เมื่อพวกเขาได้ปฏิเสธศรัทธาต่ออัลลอฮ์และปฏิเสธต่อบรรดาเราะสูลดอกหรือ"
  77,17,"หลังจากนั้นเราได้ให้ชนชาติรุ่นหลังๆ ปฏิบัติตามบรรดาผู้ปฏิเสธ แล้วเราจะทำลายล้างพวกเขา(ชนชาติรุ่นหลัง)เหมือนที่เราเคยทำลายพวกเขา(บรรดาผู้ปฏิเสธ)มาแล้ว"
  77,18,"เช่นการทำลายล้างต่อชนชาติเหล่านั้น เราได้ทำลายต่อบรรดาที่เป็นผู้ปฏิเสธต่อสิ่งที่มุหัมมัด ศ็อลลัลลอฮฺอลัยฮิวะซัลลัม ได้นำมา"
  77,19,"ความหายนะ บทลงโทษและการสูญเสียในวันนั้นจะประสบแด่บรรดาผู้ปฏิเสธคำสัญญาของอัลลอฮ์ที่จะลงโทษบรรดาผู้ที่มีความผิด"