tafsir[17]{c,v,t}:
  23,43,"ไม่มีประชาชาติใดจากประชาชาติที่ปฏิเสธเหล่านี้ที่จะได้รับการลงโทษก่อนกำหนดของมัน และก็จะไม่ล่าช้ากว่ากำหนดเช่นกัน ถึงแม้ว่าจะมีเครื่องมือป้องกันก็ตาม"
  23,44,"แล้วเราได้ส่งบรรดารอสูลของเรามาอย่างต่อเนื่อง ทุกครั้งที่รอสูลได้มายังประชาชาติหนึ่ง พวกเขาจะปฎิเสธรอสูลท่านนั้น ดังนั้นเราจึงทำให้พวกเขาบางกลุ่มได้พินาศตามอีกบางกลุ่ม จนไม่เหลือใครอีกเลย นอกจากเรื่องเล่าที่เกี่ยวกับพวกเขาที่ผู้คนได้เล่าต่อกันมา ฉะนั้น ความหายนะจึงประสบแก่บรรดาผู้ที่ไม่ยอมศรัทธาในสิ่งที่รอสูลของพวกเขาได้นำมาจากพระเจ้าของพวกเขาเอง"
  23,45,"แล้วเราได้ส่งมูซาและพี่ชายของเขาคือฮารูน พร้อมด้วยสัญญาณทั้งหลายของเราเก้าชนิดด้วยกันคือ (ไม้เท้า มือ ตั๊กแตน เหา กบ เลือด น้ำท่วม ความแห้งแล้ง ขาดแคลนผลไม้) และด้วยหลักฐานอันชัดแจ้ง"
  23,46,"เราได้ส่งเขาทั้งสอง(มูซาและฮารูน)ไปยังฟิรเอานฺและบุคคลชั้นหัวหน้าของเขา แต่พวกเขาเย่อหยิ่งอวดใหญ่อวดโต พวกเขาจึงไม่ศรัทธาต่อทั้งสอง และพวกเขานั้นเป็นหมู่ชนที่เย่อหยิ่งจองหองต่อผู้คนด้วยการกดขี่และความอยุติธรรม"
  23,47,"พวกเขากล่าวว่า \"จะให้พวกเราศรัทธาต่อบุคคลทั้งสองที่เป็นมนุษย์เช่นเดียวกับเรา ที่ไม่มีความโดดเด่นใดๆเหนือพวกเราเลยและพวกพ้องของเขาทั้งสอง (ลูกหลานอิสรออีล) ก็เป็นทาสรับใช้เรากระนั้นหรือ?!\""
  23,48,"ดังนั้นพวกเขาจึงปฏิเสธเขาทั้งสองในสิ่งที่ทั้งสองได้นำมาจากอัลลอฮฺ และด้วยเหตุที่พวกเขาปฏิเสธไม่ยอมเชื่อฟังนั้น พวกเขาจึงอยู่ในหมู่ผู้ถูกทำลายจมน้ำตาย"
  23,49,"และแท้จริงเราได้ให้คัมภีร์ (อัตเตารอต) แก่มูซา เพื่อพวกเขาจะได้อยู่ในแนวทางที่ถูกต้องและปฏิบัติตามมัน"
  23,50,"และเราได้ทำให้อีซาบุตรของมัรยัม และแม่ของเขาเป็นสัญญาณหนึ่งที่บ่งบอกถึงความสามารถของเรา ที่ได้ทำให้มัรยัมได้ตั้งครรค์เขาโดยไม่ต้องมีพ่อ และเราได้ให้ที่พักพิงแก่เขาทั้งสอง ณ ที่ราบสูงแห่งหนึ่ง (บัยตุลมักดิส) เหมาะที่จะเป็นที่พักอาศัยอย่างสะดวกสบาย และมีธารน้ำไหล"
  23,51,"โอ้บรรดารอสูลเอ๋ย พวกเจ้าจงบริโภคสิ่งที่ข้าได้อนุญาตแก่พวกเจ้าจากสิ่งต่างๆที่มีประโยชน์ต่อพวกเจ้า และจงประกอบคุณงามความดีตามบทบัญญัติของข้า เพราะแท้จริง ข้ารอบรู้ถึงทุกสิ่งที่พวกเจ้ากระทำ ทุกการกระทำของพวกเจ้าจะไม่ถูกซ่อนเร้นสำหรับข้า"
  23,52,"และแท้จริงศาสนาของพวกเจ้า (โอ้บรรดารอสูลเอ๋ย) เป็นศาสนาเดียวกันคืออิสลาม และข้าคือพระผู้อภิบาลของพวกเจ้า ไม่มีผู้ใดเป็นพระผู้อภิบาลแก่พวกเจ้านอกจากข้า ฉะนั้นพวกเจ้าจงยำเกรงต่อข้าด้วยการปฎิบัติตามคำสั่งใช้ของข้า และห่างไกลจากสิ่งต้องห้ามต่างๆของข้า"
  23,53,"แล้วบรรดาสาวกของพวกเขา(รอซูล)ก็ได้แตกแยกกันในเรื่องศาสนาของพวกเขา(หลังจากที่บรรดารอซูลได้จากไป) จนกลายเป็นพรรคเป็นพวก ซึ่งแต่ละฝ่ายจะพอใจในสิ่งที่ตนเองได้ยึดถือโดยเชื่อว่าเป็นศาสนาที่อัลลอฮฺทรงพอพระทัยและจะไม่สนใจต่อสิ่งใดๆของฝ่ายอื่นอีกเลย"
  23,54,"ดังนั้นเจ้า (มุหัมมัด) จงปล่อยพวกเขาให้อยู่อย่างที่พวกเขาเป็นอยู่ ในความโง่เขล่าและความสับสน จนกว่าเวลาแห่งการลงโทษจะลงมายังพวกเขา"
  23,55,"บรรดาพรรคพวกที่พอใจในสิ่งที่ตนเองมี พวกเขาคิดหรือว่า สิ่งที่เราได้ให้แก่พวกเขา เช่น ทรัพย์สินเงินทองและลูกหลานในชีวิตนี้นั้น มันเป็นการเร่งสิ่งที่ดีแก่พวกเขาที่พวกเขาสมควรจะได้รับกระนั้นหรือ?! มันไม่ได้เป็นอย่างที่พวกเขาคิดไว้เลย แท้จริงที่เราให้แก่พวกเขานั้นเพื่อเป็นการต่อเติมและล่อลวงพวกเขาเท่านั้น แต่พวกเขานั้นไม่ได้รู้สึกรู้สาอะไรเลย"
  23,56,"23:55"
  23,57,"แท้จริงบรรดาผู้ที่อยู่กับความศรัทธาและความดีของพวกเขานั้น พวกเขาเป็นผู้มีจิตใจที่ยำเกรงต่อพระผู้อภิบาลของพวกเขา"
  23,58,"และบรรดาผู้ที่ศรัทธาต่อโองการต่างๆ แห่งคัมภีร์ของพระเจ้า"
  23,59,"และบรรดาผู้ที่ศรัทธาถึงความเป็นเอกะของพระผู้อภิบาลของพวกเขาและไม่ตั้งภาคีใดๆต่อพระองค์"