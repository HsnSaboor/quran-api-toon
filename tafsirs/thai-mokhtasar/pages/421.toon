tafsir[7]{c,v,t}:
  33,23,"ในหมู่ผู้ศรัทธานั้น มีบรรดาผู้ซื่อสัตย์ต่ออัลลอฮ์ พวกเขาปฏิบัติตามสิ่งที่พวกเขาสัญญาไว้กับอัลลอฮ์ ในรูปของการยืนหยัดและความอดทนในการต่อสู้ในทางของอัลลอฮ์ ดังนั้นบางคนเสียชีวิตหรือถูกฆ่าในทางของอัลลอฮ์ และบางคนก็รอที่จะเป็นผู้ที่เสียชีวิตในแนวทางของพระองค์ ผู้ศรัทธาเหล่านี้จะไม่เปลี่ยนแปลงสิ่งที่พวกเขาสัญญากับอัลลอฮ์ ไม่เหมือนกับที่พวกที่กลับกลอกได้เคยทำไว้กับสัญญาของพวกเขา"
  33,25,"และอัลลอฮ์ทรงขับไล่พวกกุร็อยช์ พวกฆอฏฟานและผู้ที่ร่วมทัพมากับพวกเขา ด้วยความปวดร้าว เคียดแค้นและผิดหวัง เนื่องจากไม่สามารถทำในสิ่งที่พวกเขาหวังเอาไว้ พวกเขาไม่ได้รับชัยชนะในการกวาดล้างบรรดาผู้ศรัทธาที่พวกเขาต้องการได้ และเพียงพอกับอัลลอฮ์สำหรับบรรดาผู้ศรัทธาในการต่อสู้พร้อมกับพวกเขา ด้วยสิ่งที่พระองค์ได้ส่งไปจากลมและให้บรรดามลาอิกะฮ์ลงมา และอัลลอฮ์เป็นผู้ทรงพลัง ผู้ทรงอำนาจ ไม่มีผู้ใดเอาชนะพระองค์ได้ เว้นแต่ผู้นั้นต้องพ่ายแพ้และต่ำต้อย"
  33,26,"และอัลลอฮ์ทรงทำให้พวกยิวได้ลงจากที่มั่นที่พวกเขาใช้มันเป็นกำบังป้องกันศัตรูของพวกเขานั้นเพื่อช่วยเหลือพวกกุร็อยช์ และพระองค์ทรงทำให้หัวใจของพวกเขาเต็มไปด้วยความหวาดกลัว ส่วนหนึ่งจากพวกเขาถูกพวกเจ้าฆ่า -โอ้บรรดาผู้ศรัทธาเอ๋ย- และอีกส่วนหนึ่งถูกพวกเจ้าจับเป็นเชลย"
  33,27,"และพระองค์ได้ทรงให้พวกเจ้าได้ครอบครองแผ่นดินของพวกเขา หลังจากที่พวกเขาได้พินาศไป ไม่ว่าจะเป็นพืชผลและสวนอินทผาลัม และได้ทรงให้พวกเจ้าได้ครอบครองที่อยู่อาศัยและทรัพย์สินอื่น ๆ ของพวกเขาด้วย และได้ทรงให้พวกเจ้าได้ครอบครองแผ่นดินคอยบัรร์ ที่พวกเจ้าไม่เคยเหยียบย่างเข้าไป แต่พวกเจ้าจะได้เหยียบย่างเข้าไปในนั้นหลังจากนี้ และนี่คือสัญญาและข่าวดีสำหรับบรรดาผู้ศรัทธา และอัลลอฮ์เป็นผู้ทรงอานุภาพเหนือทุกสิ่ง ไม่มีสิ่งใดลดอำนาจพระองค์ได้"
  33,28,"โอ้นบีเอ๋ย จงกล่าวแก่บรรดาภริยาของเจ้าเถิด ขณะพวกนางได้ขอจากเจ้าว่า ให้เจ้าเพิ่มค่าเลี้ยงดูให้แก่พวกนาง แต่เจ้าไม่มีสิ่งใดที่จะเพิ่มให้แก่พวกนางได้ “หากพวกเธอปรารถนาการมีชีวิตในโลกนี้และความเพริศแพร้วของมัน ก็จงมาหาฉันเถิด ฉันจะทำให้พวกเธอมีความสุขด้วยกับสิ่งที่บรรดาหญิงม้ายเขามีความสุขกัน และฉันจะหย่ากับพวกเธอโดยดี"
  33,29,"และหากพวกเธอปรารถนาความพึงพอพระทัยของอัลลอฮ์และความพอใจของเราะสูลของพระองค์และปรารถนาสรวงสวรรค์ในโลกอาคิเราะฮ์แล้ว พวกเธอก็จงอดทนต่อสภาพที่พวกเธอกำลังเป็นอยู่เถิด แท้จริงอัลลอฮ์ได้ทรงเตรียมผลตอบแทนอันใหญ่หลวงแก่ผู้ที่กระทำความดีโดยการอดทนและการอยู่ร่วมกันด้วยดีในหมู่พวกเธอ"
  33,30,"โอ้ บรรดาภริยาของนบีเอ๋ย ผู้ใดในหมู่พวกเธอได้กระทำความชั่วอย่างชัดแจ้ง การลงโทษจะถูกเพิ่มให้แก่นางเป็นสองเท่าในวันกิยามะฮ์ เนื่องจากตำแหน่งและสถานะของนาง และเพื่อรักษาสถานะของท่านนบี ศ็อลลัลลอฮุอะลัยฮิวะซัลลัม และในการเพิ่มโทษเป็นสองเท่านั้นเป็นการง่ายดายสำหรับอัลลอฮ์"