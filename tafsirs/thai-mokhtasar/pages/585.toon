tafsir[42]{c,v,t}:
  80,1,"ท่านเราะซูลุลลอฮ์ ศ็อลลัลลอฮุอลัยฮฺวะซัลลัม ได้ทำหน้าบึ้ง และผินหน้าไปทางอื่น"
  80,2,"เพราะการมาของอับดุลลอฮ์ บิน อุมมู มักตูม เพื่อขอคำชี้แนะจากท่านเราะซูล ซึ่งเขาเป็นคนตาบอด เขาได้มาหาท่านเราะซูลในขณะที่ท่านเราะซูล ศ็อลลัลลอฮุอลัยฮฺวะซัลลัม กำลังยุ่งอยู่กับผู้นำของบรรดาผู้ตั้งภาคีโดยหวังเพื่อจะชี้แนะทางนำอิสลามให้แก่พวกเขา"
  80,3,"โอ้เราะซูลเอ๋ย และอะไรเล่าที่จะทำให้เจ้ารู้ หวังว่าชายตาบอดคนนี้จะมาเพื่อซักฟอกบาปกรรมของเขาก็ได้?!"
  80,4,"หรือเพื่อรับคำตักเตือนในสิ่งที่เขารับฟังมาจากเจ้าซึ่งคำตักเตือนต่าง ๆ แล้วเขาก็จะได้รับประโยชน์จากคำตักเตือนนั้น"
  80,5,"ส่วนผู้ที่เขารู้สึกพอเพียงกับตัวของเขาเองแล้วนั้น เพราะทรัพย์สินเงินทองที่เขามีอยู่ โดยไม่ศรัทธาต่อสิ่งที่เจ้าได้นำพามา"
  80,6,"เจ้ากลับเสนอหน้าและเข้าไปหาเขา"
  80,7,"และเจ้าจะได้รับผลกระทบอะไรหรือ หากเขาไม่ได้ซักฟอกบาปกรรมของเขาด้วยการกลับเนื้อกลับตัวไปสู่อัลลอฮ์"
  80,8,"และส่วนผู้ที่ได้มาหาเจ้าด้วยความพยายามเพื่อแสวงหาความดี"
  80,9,"โดยที่เขามีความเกรงกลัวต่อพระเจ้าของเขา"
  80,10,"แล้วเจ้ากลับไม่สนใจเขา ทำเป็นยุ่งกับบรรดาผู้หลักผู้ใหญ่ของผู้ตั้งภาคี"
  80,11,"มิใช่เช่นนั้นเลย แท้จริงคำสอนของศาสนาเป็นการตักเตือนและการเตือนสติสำหรับผู้ที่ยอมรับมัน"
  80,12,"ดังนั้นผู้ใดประสงค์ที่จะรำลึกถึงอัลลอฮ์ ก็ให้เขารำลึกถึงข้อเตือนใจนั้น และเชื่อฟังต่อสิ่งที่มีอยู่ในอัลกุรอ่านนี้เสีย"
  80,13,"ซึ่งอัลกุรอ่านนี้อยู่ในบรรดาคัมภีร์อันทรงเกียรติ ณ บรรดามลาอิกะฮ์"
  80,14,"ที่ได้รับการเทิดทูนไว้ยังสถานที่สูงส่ง ได้รับความบริสุทธิ์ที่สิ่งสกปรกและสิ่งโสโครกไม่อาจสัมผัสมันได้"
  80,15,"คัมภีร์ดังกล่าวอยู่ที่มือของเหล่าทูตที่มาจากบรรดามะลาอิกะฮ์"
  80,16,"ผู้ทรงเกียรติ ณ พระเจ้าของพวกเขา ชอบกระทำความดีและเชื่อฟัง"
  80,17,"มนุษย์ผู้ปฏิเสธศรัทธานั้นถูกสาปแช่ง การปฏิเสธศรัทธาของเขาที่มีต่ออัลลอฮ์ช่างร้ายแรงยิ่งเสียนี่กระไร!"
  80,18,"จากสิ่งใดเล่าอัลลอฮ์ทรงสร้างเขามา กระทั่งเขานั้นถึงห้าวเหิม ณ บนหน้าแผ่นดินและปฏิเสธศรัทธาต่อพระองค์!"
  80,19,"จากน้ำอันน้อยนิดเท่านั้น พระองค์ทรงสร้างเขามา แล้วก็ทรงกำหนดการสร้างแก่เขาอย่างเป็นลำดับเป็นขั้นเป็นตอน"
  80,20,"จากนั้นภายหลังจากขั้นตอนการสร้างนี้ พระองค์ก็ได้ทรงให้ความง่ายดายแก่เขาในการออกมาจากครรภ์มารดาของเขา"
  80,21,"ต่อมาหลังจากที่พระองค์ได้ทรงกำหนดอายุในการใช้ชีวิตให้แก่เขา พระองค์ก็ได้ทรงให้เขาตายไป และทรงทำหลุมศพแก่เขา ซึ่งเขาจะคงอยู่ในนั้นไปตลอดจนเขาจะถูกให้ฟื้นคืนชีพ"
  80,22,"จากนั้นครั้นเมื่อพระองค์ทรงประสงค์ก็ทรงคืนชีพแก่เขา เพื่อมาชำระสอบสวนและรับผลตอบแทน"
  80,23,"เรื่องมันมิได้เป็นอย่างที่ผู้ปฏิเสธศรัทธาคนนี้คิดเอาไว้ ว่าเขาได้ปฏิบัติหน้าที่ที่ควรมีต่อพระเจ้าของเขาแล้ว ทั้ง ๆ ที่เขายังมิได้ปฏิบัติบทบัญญัติต่าง ๆ ที่อัลลอฮ์ได้ทรงบัญญัติใว้แก่เขาเลย"
  80,24,"ดังนั้นจงให้มนุษย์ที่ปฏิเสธศรัทธาต่ออัลลอฮ์พิจารณาดูอาหารของเขาที่เขากำลังรับประทานมันอยู่ ว่าเขาได้มาอย่างไร?!"
  80,25,"ซึ่งเดิมที่มันมาจากน้ำฝนที่เทลงมาจากท้องฟ้าอย่างหนักและล้นเหลือ"
  80,26,"จากนั้นเราได้ทรงแยกแผ่นดินออก แล้วมันก็ได้เผยพืชผลต่าง ๆ ออกมา"
  80,27,"แล้วเราได้ให้เมล็ดพืชต่าง ๆ งอกเงยขึ้นในแผ่นดินนั้น ทั้งข้าวสาลี ข้าวโพด และอื่น ๆ"
  80,28,"และเราได้ให้องุ่นและหญ้าอันชุ่มชื้นงอกเงยขึ้นมาในแผ่นดินนั้น เพื่อเป็นอาหารให้แก่สัตว์เลี้ยงของพวกเขา"
  80,29,"และเราก็ได้ให้ต้นมะกอกและต้นอินทผาลัมงอกเงยขึ้นมาในแผ่นดินนั้น"
  80,30,"และเราได้ให้เรือกสวนที่มีต้นไม้อันมากมายงอกเงยขึ้นมาในแผ่นดินนั้น"
  80,31,"และเราได้ให้ผลไม้ และสิ่งที่เป็นอาหารของสัตว์เลี้ยงของพวกเจ้างอกเงยขึ้นมาในแผ่นดินนั้น"
  80,32,"เพื่อเป็นประโยชน์แก่พวกเจ้า และเป็นประโยชน์แก่สัตว์เลี้ยงของพวกเจ้า"
  80,33,"ครั้นเมื่อเสียงกัมปนาทอันยิ่งใหญ่ที่มันก้องกังวานเข้าสู่ใบหูทั้งหลายได้มาถึง นั่นก็คือการเป่าสังข์ครั้งที่สอง"
  80,34,"คือวันที่ผู้คนจะหลบหนีจากพี่น้องของเขา"
  80,35,"และจะหนีจากแม่ของเขา และพ่อของเขา"
  80,36,"และจะหนีจากภรรยาของเขา และบรรดาลูก ๆ ของเขา"
  80,37,"สำหรับแต่ละคนในหมู่พวกเขานั้น ต่างมีภาระยุ่งไม่สนใจผู้อื่น เนื่องจากความทุกข์ยากยิ่งที่มีในวันนั้น"
  80,38,"ใบหน้าของผู้ที่มีความสุขทั้งหลายในวันนั้นจะสว่างไสว"
  80,39,"หัวเราะดีใจร่าเริงต่อสิ่งที่อัลลอฮ์ได้เตรียมไว้สำหรับมัน จากความเมตตาของพระองค์"
  80,40,"และส่วนใบหน้าของผู้ที่ชั่วช้าทั้งหลายในวันนั้นจะมีฝุ่นจับ"
  80,41,"ความมืดได้ปกคลุมใบหน้านั้น"
  80,42,"ชนเหล่านั้นที่มีคุณลักษณะดังกล่าว คือ บรรดาผู้ที่ได้รวบรวมระหว่างการปฏิเสธการศรัทธาและการกระทำชั่ว"