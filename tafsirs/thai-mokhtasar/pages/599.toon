tafsir[18]{c,v,t}:
  98,8,"ผลตอบแทนของพวกเขา ณ ที่พระเจ้าของพวกเขา ผู้ทรงมหาบริสุทธิ์และทรงสูงส่งนั้น คือ สวนสวรรค์ที่มีธารน้ำไหลรินอยู่เบื้องล่างของราชวังของมันและต้นไม้ของมัน พวกเขาจะพำนักอยู่ไปในนั้นตลอดกาล อัลลอฮ์ได้ทรงพอพระทัยต่อพวกเขาเพราะพวกเขาได้ศรัทธาและเชื่อฟังพระองค์ และพวกเขาก็รู้สึกพอใจกับพระองค์ที่พระองค์ได้ทรงมอบความเมตตาของพระองค์ให้กับพวกเขา ซึ่งความเมตตานี้จะได้รับเฉพาะผู้ที่เกรงกลัวต่อพระเจ้าของเขาเท่านั้น แล้วเขาก็จะกระทำตามคำสั่งใช้ของพระองค์และห่างไกลจากคำสั่งห้ามของพระองค์"
  99,1,"เมื่อแผ่นดินถูกเขย่าให้เกิดสั่นสะเทือนอย่างรุนแรง ซึ่งมันจะเกิดขึ้นในวันกิยามะฮ์"
  99,2,"และเมื่อแผ่นดินได้คายสิ่งที่อยู่ข้างในท้องของมันออกมา ทั้งคนตายทั้งหลายและสิ่งอื่น ๆ ที่นอกเหนือจากพวกเขา"
  99,3,"และมนุษย์จะกล่าวด้วยความงงงวยว่า: แผ่นดินนี้เป็นอะไรถึงได้เคลื่อนไหวและสั่นสะเทือน?!"
  99,4,"ในวันอันใหญ่หลวงนั้น แผ่นดินจะบอกถึงสิ่งที่เคยถูกกระทำไว้บนหน้ามัน ทั้งความดีและความชั่ว"
  99,5,"เพราะอัลลอฮ์นั้นได้ทรงบอกให้มันรู้ และได้ทรงบัญชาเรื่องดังกล่าวแก่มัน"
  99,6,"ในวันอันใหญ่หลวงวันนั้น ที่แผ่นดินเกิดการสั่นสะเทือนขึ้นมา มนุษย์จะออกมายังสถานที่แห่งการคิดชำระเป็นหมู่ ๆ เพื่อพวกเขาจะได้ดูการงานของพวกเขาทั้งหลายที่ได้กระทำมันไว้ในโลกดุนยา"
  99,7,"ดังนั้นผู้ใดที่กระทำความดีเท่าน้ำหนักของมดตัวเล็ก เขาก็จะได้เห็นมันอยู่ ณ เบื้องหน้าเขา"
  99,8,"ดังนั้นผู้ใดที่กระทำความชั่วเท่าน้ำหนักของมดตัวเล็ก เขาก็จะได้เห็นมันอยู่ ณ เบื้องหน้าเขา"
  100,1,"อัลลอฮ์ได้ทรงสาบานด้วยม้าที่กำลังวิ่งกระทั่งได้ยินเสียงหอบหายใจของมันออกมา อันเนื่องมาจากการวิ่งเร็ว"
  100,2,"และได้ทรงสาบานด้วยม้าที่กีบเท้าของมันเกิดประกายไฟเมื่อมันไปกระทบกับก้อนหิน อันเนื่องมาจากการกระทบอย่างรุนแรงของมัน"
  100,3,"และได้ทรงสาบานด้วยม้าที่เข้าจู่โจมศัตรูในยามเช้า"
  100,4,"แล้วมันได้ทำให้เกิดฝุ่นตลบด้วยการวิ่งของมัน"
  100,5,"แล้วมันได้บุกเข้าไปโจมตีท่ามกลางกองทัพของศัตรูพร้อมกับทหารม้าทั้งหลายของมัน"
  100,6,"แท้จริงมนุษย์นั้นเป็นผู้ที่ขีดกั้นความดีที่พระเจ้าของเขาทรงต้องการจากตัวเขา"
  100,7,"และแท้จริงเขาต้องเป็นพยานในการที่เขาได้ขีดกั้นความดีนั้น เขาจะไม่สามารถปฏิเสธสิ่งนั้นได้เลย อันเนื่องจากความชัดเจนของมัน"
  100,8,"และแท้จริงด้วยความรักอันเลยเถิดของเขาที่มีต่อทรัพย์สมบัตินั้น เขาจึงตระหนี่ขี้เหนียวกับมัน"
  100,9,"มนุษย์ที่หลงกับการมีชีวิตบนโลกดุนยาผู้นี้ เมื่ออัลลอฮ์ได้ทรงฟื้นคืนชีพบรรดาคนตายที่อยู่ในหลุมฝังศพ และทรงเอาพวกเขาออกมาจากแผ่นดินเพื่อการสอบสวนและตอบแทน เขารู้หรือไม่ว่า เรื่องนั้นมันไม่ได้เป็นอย่างที่เขาเคยคาดคิดมาก่อน?!"