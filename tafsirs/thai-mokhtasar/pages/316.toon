tafsir[12]{c,v,t}:
  20,65,"พวกมายากลกล่าวแก่มูซาว่า เจ้าจงเลือกหนึ่งในสองอย่างนี้ ท่านจะเป็นผู้ที่โยนก่อนจากกลของเจ้าหรือว่าพวกเราจะเป็นผู้โยนก่อนในกลที่มีอยุ่กับเรา"
  20,66,"มูซากล่าวว่า พวกท่านจงโยนอะไรที่พวกเจ้ามีลงก่อนเถิด พวกเขาก็ได้โยนลงไป ณ บัดนั้น เชือกของพวกเขาและไม้เท้าของพวกเขาที่โยนลงนั้นกลายเป็นงูเลื้อยคลานไปหามูซาพวกงูเหล่านั้นกำลังเคลื่อนที่อย่างรวดเร็ว"
  20,67,"มูซาจึงได้รู้สึกกลัวในสิ่งที่พวกเขาได้กระทำ"
  20,68,"อัลลอฮฺได้กล่าวแก่มูซา อลัยฮิสสลาม ว่า จงนิ่งไว้ อย่าได้กลัวในสิ่งที่กำลังเคลื่อนเข้ามาหาเจ้า แท้จริงเจ้า โอ้มูซา เจ้าเป็นผู้ครอบครองในชัยชนะและความช่วยเหลือ"
  20,69,"และเจ้าจงโยนไม้เท้าที่อยู่ในมือขวาของเจ้ามันจะกลายเป็นงู มันจะกลืนสิ่งที่พวกเขาทำขึ้นจากเล่ห์กลนั้น และสิ่งที่พวกเขาทำขึ้นนั้นเป็นแผนของนักมายากล และนักมายากลนั้นจะไม่ประสบความสำเร็จ ไม่ว่าเขาจะมาจากทางไหนก็ตาม"
  20,70,"และเมื่อมูซาได้โยนไม้เท้าลงไปมันจะกลายเป็นงู มันกลืนสิ่งที่พวกเขาทำขึ้นจากเล่ห์กลนั้น พวกมายากลได้ก้มลงสุญูดต่ออัลลอฮฺหลังจากที่ได้รับรู้ถึงสิ่งที่มูซากระทำนั้นไม่ไช่มายากลแต่เป็นสิ่งที่มาจากอัลลอฮฺ โดยพวกเขากล่าวว่า เราขอศรัทธาต่อพระเจ้าของมูซาและฮารูน พระเจ้าแห่งสิ่งถูกสร้างทั้งหมด"
  20,71,"ฟิรเอานฺกล่าวเชิงปฏิเสธกับนักมายากลในความเชื่อและคำสัญญาของพวกเขาว่า พวกท่านศรัทธาต่อมูซาก่อนที่ฉันจะอนุญาตให้แก่พวกท่านกระนั้นหรือ แท้จริงมูซาเป็นหัวหน้าของพวกเจ้า โอ้นักมายากล ที่สอนวิชามายากลแก่พวกท่านหรือ ฉะนั้นฉันจะตัดมือและเท้าของพวกท่านสลับข้างกันและฉันจะเอาร่างของพวกท่านไปตรึงไว้ที่ต้นอินทผลัมจนกระทั่งตาย เพื่อให้เป็นตัวอย่างแก่ผู้อื่นและพวกท่านก็จะรู้อย่างแน่ชัดว่าผู้ใดในหมู่พวกเราที่จะให้การลงโทษที่สาหัสกว่าและยาวนานยิ่งกว่า ฉันหรือพระเจ้าของมูซา?"
  20,72,"นักมายากลได้กล่าวแก่ฟิรเอานฺว่า พวกเราจะไม่ฝักใฝ่เจ้า โอ้ฟิรเอานฺ มากกว่าหลักฐานที่ชัดแจ้งที่ได้มายังเรา และจะไม่ฝักใฝ่เจ้ามมากกว่าอัลลอฮฺผู้ที่สร้างเรา ท่านจงกระทำตามสิ่งที่ท่านต้องการจะกระทำเถิด เจ้าไม่มีอำนาจเหนือพวกเราเว้นแค่ชีวิตนี้ที่อิสระและอำนาจของเจ้าจะสูญหายไป"
  20,73,"แท้จริง เราได้ศรัทธาต่อพระเจ้าของเรา ได้โปรดลบล้างบาปของเราจากการฝ่าฝืนของเราที่ผ่านมาในการปฏฺิเสธศรัทธาและอื่นๆ และทรงอภัยพวกเราที่ได้บังคับให้เราเรียนรู้และปฏิบัติกระทำเกี่ยวกับเรื่องมายากลต่อมูซา และอัลลอฮฺนั้นทรงเป็นผู้ดีเลิศยิ่งในการตอบแทนในสิ่งที่ได้สัญญาไว้และทรงยั่งยืนในบทลงโทษจากสิ่งที่พระองค์ได้สัญญาเอาไว้"
  20,74,"เรื่องและข้อสรุปที่ว่าใครก็ตามที่มาหาพระเจ้าของเขาในวันกิยามะฮฺที่เป็นผู้ปฏิเสธศรัทธาต่อพระองค์ แน่นอนสำหรับเขาคือนรกญะฮันนัม ที่ที่เขาจะอยู่ในนั้นอย่างถาวร โดยที่เขาจะไม่ตายและจะไม่มีชีวิตที่สุขสบายในนั้น"
  20,75,"และผู้ใดที่มาหาพระองค์ในวันกียามะฮฺโดยที่เขาเป็นผู้ศรัทธาต่อพระองงค์ และเขาได้กระทำความดีต่างๆไว้ ชนเหล่านี้คือผู้ที่แสดงถึงลักษณะที่ยิ่งใหญ่และสำหรับพวกเขานั้นจะมีสถานะอันสูงส่ง"
  20,76,"สำหรับสถานะที่พวกเขาได้รับคือ สวนสวรรค์หลากหลายอันสถาพร เบื้องล่างของราชวังต่างๆนั้นมีลำน้ำหลายสายไหลผ่าน พวกเขาเป็นผู้พำนักอยู่ในนั้นตลอดกาล และนั่นคือการตอบแทนที่ได้กล่าวเอาไว้สำหรับผู้ขัดเกลาตนเองให้พ้นจากการที่ปฏิเสธศรัทธาต่อพระองค์และกระทำบาปต่างๆ"