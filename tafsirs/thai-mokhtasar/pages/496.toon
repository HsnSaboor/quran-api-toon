tafsir[17]{c,v,t}:
  44,1,"ฮา มีม ได้กล่าวถึงเรื่องนี้แล้วในตอนต้นของซูเราะฮ์อัลบะเกาะเราะฮ์"
  44,2,"อัลลอฮ์ทรงสาบานด้วยอัลกุรอานที่อธิบายถึงเส้นทางแห่งการชี้นำไปสู่สัจธรรม"
  44,3,"แท้จริงเราได้ประทานอัลกุรอานลงมาในค่ำคืนลัยละตุลก็อดรฺ มันเป็นค่ำคืนที่มีความดีงามมากมาย แท้จริงเราเป็นผู้ตักเตือนด้วยอัลกุรอานเล่มนี้"
  44,4,"ในคืนนั้นทุกกิจการที่ถูกกำหนดไว้ ที่เกี่ยวข้องกับริสกี (ปัจจัยยังชีพ) อายุไขและอื่นๆ จะถูกจำแนกอย่างรัดกุม จากสิ่งที่อัลลอฮ์ต้องการให้เกิดขึ้นในปี"
  44,6,"เราส่งบรรดาเราะสูลไปเพื่อแสดงถึงความเมตตาจากพระเจ้าของเจ้า -โอ้เราะสูลเอ๋ย- แด่ผู้ที่พวกเขาถูกส่งให้ไป แท้จริงพระองค์เป็นผู้ทรงได้ยินทุกคำพูดของปวงบ่าวของพระองค์ ผู้ทรงรอบรู้ทุกการกระทำและทุกเจตนาของพวกเขา ไม่มีสิ่งใดจะซ่อนเร้นจากพระองค์ได้"
  44,7,"พระเจ้าแห่งชั้นฟ้าทั้งหลายและแผ่นดินและพระเจ้าแห่งทุกสิ่งที่อยู่ระหว่างทั้งสอง หากพวกเจ้าเป็นผู้เชื่อมั่นต่อเรื่องดังกล่าวแล้ว พวกเจ้าจงศรัทธาต่อเราะสูลของเราเถิด"
  44,8,"ไม่มีพระเจ้าอื่นใดที่ควรแก่การกราบไหว้โดยเที่ยงแท้นอกจากพระองค์ ผู้ทรงให้เป็นและผู้ทรงให้ตาย ไม่มีผู้ทำให้เป็นและไม่มีผู้ทำให้ตายได้นอกจากพระองค์ พระเจ้าของพวกเจ้าและพระเจ้าของบรรพบุรุษของพวกเจ้าในอดีตกาล"
  44,9,"บรรดาผู้ตั้งภาคีไม่เชื่อในเรื่องนี้ แต่พวกเขายังคงอยู่ในความสงสัยโดยเล่นกับสิ่งที่เป็นความเท็จของพวกเขาเอง"
  44,10,"ดังนั้น -โอ้เราะสูลเอ๋ย- เจ้าจงคอยดูการลงโทษที่จะเกิดขึ้นกับกลุ่มชนของเจ้าในเวลาอันใกล้นี้ ในวันที่ท้องฟ้าจะนำไอหมอกที่ชัดเจนออกมา ซึ่งพวกเขาจะเห็นด้วยตาของพวกเขาเอง เนื่องจากความหิวอย่างรุนแรง"
  44,11,"ซึ่งมันจะปกคลุมกลุ่มชนของเจ้า และจะมีเสียงกล่าวแก่พวกเขาว่า \"การลงโทษที่ประสบกับพวกเจ้านั้น มันคือการลงโทษอันเจ็บปวด\""
  44,12,"พวกเขาจะถ่อมตนต่ออัลลอฮ์ พลางกล่าวว่า \"ข้าแต่พระผู้เป็นเจ้าของเรา ขอพระองค์ทรงขจัดความทุกข์ทรมานที่พระองค์ได้ส่งมายังพวกเราให้พ้นจากพวกเราด้วยเถิด แท้จริงพวกเราเป็นผู้ศรัทธาต่อพระองค์และต่อเราะสูลของพระองค์ หากพระองค์ได้ขจัดการลงโทษพ้นจากพวกเราไป\""
  44,13,"พวกเขาจะสำนึกและกลับใจต่อพระเจ้าของพวกเขาได้อย่างไร? ทั้ง ๆ ที่ได้มีเราะซูลมายังพวกเขาเพื่อชี้แจงสาส์น และพวกเขาก็รู้ถึงความซื่อสัตย์และความน่าเชื่อถือของเขาดี?!"
  44,14,"แล้วพวกเขาก็ผินหลังออกไปจากการเชื่อมั่นต่อเขา และพวกเขากล่าวถึงมุฮัมหมัดว่า \"เขาเป็นคนที่ถูกคนอื่นสอนมา เขาไม่ใช่เราะสูล และยังกล่าวถึงเขาอีกว่า \"เขาเป็นคนบ้า\""
  44,15,"แน่นอนเราจะขจัดการลงโทษนั้นให้พ้นจากพวกเจ้าไปสักเล็กน้อย แท้จริงพวกเจ้าก็จะกลับไปสู่การปฏิเสธศรัทธาของพวกเจ้าเช่นเดิม"
  44,16,"ดังนั้น จงคอยดูพวกเขาเถิด -โอ้ท่านเราะสูล- ในวันที่เราจะลงโทษผู้ปฏิเสธศรัทธาอย่างใหญ่หลวงที่เมืองบัดร์ แท้จริงเราได้ตอบแทนพวกเขาจากการที่พวกเขาปฏิเสธศรัทธาต่ออัลลอฮ์และการโกหกของพวกเขาต่อเราะสูลของพระองค์"
  44,17,"และโดยแน่นอน เราได้ทดสอบหมู่ชนของฟิรเอาน์ก่อนหน้าพวกเขา และได้มีเราะสูลผู้มีเกียรติจากอัลลอฮฺ์พวกเขา เพื่อเรียกร้องเชิญชวนพวกเขาไปสู่การให้เอกภาพต่ออัลลอฮ์และเคารพอิบาดะฮ์ต่อพระองค์ ซึ่งเขาคือมูซา อลัยฮิสสลาม"
  44,18,"มูซาได้กล่าวแก่ฟิรเอาน์และแก่หมู่ชนของเขาว่า \"ท่านจงมอบวงศ์วานของอิสรออีลให้แก่ฉันเถิด พวกเขาคือปวงบ่าวของอัลลอฮ์ พวกเจ้าไม่มีสิทธิ์ที่จะทำให้พวกเขาเป็นทาส แท้จริงฉันคือเราะสูลจากอัลลอฮ์สำหรับพวกท่าน ผู้ซื่อสัตย์ต่อสิ่งที่ฉันถูกสั่งให้เผยแพร่แก่พวกท่าน ฉันมิได้ตัดหรือเพิ่มสิ่งใดจากมันเลย"