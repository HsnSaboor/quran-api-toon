tafsir[15]{c,v,t}:
  70,40,"อัลลอฮ์ทรงสาบานด้วยตัวของพระองค์เอง ผู้ซึ่งเป็นพระเจ้าแห่งบรรดาทิศตะวันออก และบรรดาทิศตะวันตกสำหรับดวงอาทิตย์ ดวงจันทร์และหมู่ดาวทั้งหลายว่า แท้จริงเรา (อัลลอฮ์) เป็นผู้เดชานุภาพอย่างแน่นอน"
  70,41,"เรา(พระองค์อัลลอฮฺ)มีอำนาจเหนือพวกเขาอย่างแน่นนอน หากเราทรงประสงค์ที่จะทำลายพวกเขาพร้อมแทนที่พวกเขาด้วยกลุ่มชนอื่นที่เชื่อฟังเรา จึงสามารถกระทำได้ทุกเมื่อ แล้วไม่อาจมีใครกล้าที่จะยับยั้งอำนาจของเราได้เป็นอันขาด"
  70,42,"โอ้รอซูลเอ๋ย ดังนั้นเจ้าจงปล่อยพวกเขาให้หมกมุ่นอยู่กับความชั่วช้า การหลงผิด และการระเริงชีวิตอยู่บนโลกดุนยานี้ จนกว่าพวกเขาจะได้พบกับวันกิยามะฮฺ ซึ่งพวกเขาได้ถูกสัญญาไว้แล้วในอัลกุรอาน"
  70,43,"วันที่พวกเขาจะออกมาจากหลุมฝังศพอย่างรีบเร่งราวกับว่าพวกเขาแข่งขันกันไปยังที่สถานที่พวกเขารู้จักดี"
  70,44,"สายตาของพวกเขาละห้อยเศร้าสลด ด้วยความอัปยศที่ปกคลุมตัวพวกเขาในวันกิยามะฮฺ และนั่นก็คือวันที่พวกเขาถูกสัญญาไว้บนโลกดุนยานี้ แต่พวกเขากลับไม่สนใจใยดีอะไรเลย"
  71,1,"แท้จริงเรา(พระองค์อัลลอฮฺ)ได้ส่งนบีนูหฺไปยังกลุ่มชนของเขา เพื่อตักเตือนพวกเขาให้เกรงกลัวพระองค์อัลลอฮฺ ก่อนที่การลงโทษอันเจ็บปวดของพระองค์จะมาถึงพวกเขา อันเนื่องมาจากการที่พวกเขาตั้งภาคีต่อพระองค์อัลลอฮฺนั่นเอง"
  71,2,"นบีนูหฺกล่าวแก่กลุ่มชนของเขาว่า โอ้หมู่ชนของฉันเอ๋ย แท้จริงฉันคือผู้ตักเตือนอันชัดแจ้งถึงการลงโทษที่กำลังจะประสบกับพวกเจ้า หากพวกเจ้าไม่กลับเนื้อกลับตัวต่อพระองค์อัลลอฮฺ"
  71,3,"และสิ่งสำคัญที่สุดในการตักเตือนของฉันที่มีต่อพวกเจ้านั้นคือ พวกเจ้าจงเคารพภักดีต่อพระองค์อัลลอฮฺเพียงผู้เดียวโดยไม่ตั้งภาคีใดๆต่อพระองค์ และจงยำเกรงพระองค์ด้วยการปฏิบัติตามคำสั่งใช้ของพระองค์และหลีกเลี่ยงคำสั่งห้ามของพระองค์ และจงเชื่อฟังปฏิบัติตามฉันในสิ่งที่ฉันได้สั่งพวกเจ้าไว้"
  71,4,"แท้จริงแล้วหากพวกเจ้าได้ปฏิบัติตามนั้น พระองค์อัลลอฮฺจะทรงอภัยโทษแก่พวกเจ้าในความผิดที่ไม่เกี่ยวข้องกับสิทธิของมนุษย์ด้วยกัน(ซึ่งความผิดระหว่างมนุษย์นั้นต้องไปขอโทษกันเอง) และจะทรงกำหนดอายุขัยของพวกเจ้า ให้มีชีวิตที่ยืดยาวขึ้น หากพวกเจ้ายังปฏิบัติตามอยู่เช่นนี้เป็นประจำ แท้จริงแล้วเวลาแห่งความตายนั้นจะไม่รีรอหรือยืดออกไปแม้แต่นิดเดียว ซึ่งหากพวกเจ้าตระหนักดีเกี่ยวกับเรื่องนี้ พวกเจ้าก็จะรีบเร่งศรัทธาต่อพระองค์อัลลอฮฺและกลับเนื้อกลับตัวต่อพระองค์จากการตั้งภาคีต่อพระองค์และแนวทางที่หลงผิดทั้งหลาย"
  71,5,"นบีนูหฺกล่าวว่า ข้าแต่พระองค์ของข้า แท้จริงข้าพระองค์ได้เรียกร้องเชิญชวนหมู่ชนของข้าพระองค์ไปสู่การเคารพภักดีต่อพระองค์และน้อมรับความเป็นเอกภาพของพระองค์ โดยข้าพระองค์ได้ทำหน้าที่ตรงนี้ทั้งในเวลากลางวันและกลางคืนติดต่อกันอย่างต่อเนื่อง"
  71,6,"แต่ทว่าการเชิญชวนของข้าพระองค์มิได้เพิ่มพูนสิ่งใดแก่พวกเขาเลย พวกเขากลับยิ่งหนีห่างและผินหลังให้กับสิ่งที่ข้าพระองค์ได้เรียกร้องและเชิญชวน"
  71,7,"และแท้จริงทุกครั้งที่ข้าพระองค์เรียกร้องเชิญชวนพวกเขาในสิ่งที่นำมาสู่การอภัยโทษบาปของพวกเขา ดังเช่นการทำความเคารพภักดีต่อพระองค์เพียงองค์เดียว และการเชื่อฟังพระองค์ และเชื่อฟังรอซูลของพระองค์ พวกเขาก็อุดรูหูของพวกเขาด้วยนิ้วมือของพวกเขา เพื่อปิดหูไม่ให้ได้ยินการเรียกร้องของข้าพระองค์ และคลุมใบหน้าของพวกเขาด้วยเสื้อผ้าของพวกเขาเพื่อที่พวกเขาจะไม่เห็นข้าพระองค์ และพวกเขายังคงอยู่กับการตั้งภาคีต่อพระองค์เช่นเคย และยังทำตัวหยิ่งยโสไม่น้อมรับหรือเชื่อฟังปฏิบัติตามในสิ่งที่ข้าพระองค์ได้นำเสนอแก่พวกเขา"
  71,8,"โอ้พระเจ้าของข้าพระองค์ ครั้นแล้วข้าพระองค์ได้เรียกร้องเชิญชวนพวกเขาอย่างเปิดเผย"
  71,9,"แล้วข้าพระองค์ได้ป่าวประกาศแก่พวกเขาด้วยเสียงดังอย่างเปิดเผย อีกทั้งข้าพระองค์ยังได้บอกกล่าวแก่พวกเขาด้วยเสียงเบาอย่างลับๆเช่นกัน ข้าพระองค์จึงใช้หลากหลายวิธีการเพื่อเรียกร้องเชิญชวนพวกเขาไปสู่พระองค์"
  71,10,"ข้าพระองค์ได้กล่าวแก่พวกเขาว่า โอ้กลุ่มชนของข้าเอ๋ย พวกท่านจงขออภัยโทษต่อพระผู้อภิบาลของเจ้าด้วยกับการกลับเนื้อกลับตัวไปยังพระองค์เถิด เพราะแท้จริงพระองค์ทรงเป็นผู้ทรงอภัยโทษบาปแก่ปวงบ่าวของพระองค์ผู้ที่กลับเนื้อกลับตัวไปยังพระองค์"