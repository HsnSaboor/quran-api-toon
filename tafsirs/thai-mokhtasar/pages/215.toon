tafsir[8]{c,v,t}:
  10,54,"หากทุกชีวิตที่ตั้งภาคีต่ออัลลอฮฺ ครอบครองทรัพย์สมบัติทั้งหมดที่อยู่ในแผ่นดิน เพื่อแลกกับการรอดพ้นจากบทลงโทษของอัลลอฮฺ ถ้าหากพวกเขาถูกอนุญาตให้ไถ่ตนได้ และบรรดาผู้ตั้งภาคีจะซ่อนความเสียใจต่อการปฏิเสธของพวกเขาเมื่อได้เห็นการลงโทษในวันปรโลกและอัลลอฮฺจะทรงตัดสินระหว่างพวกเขาอย่างเที่ยงธรรม และพวกเขาจะไม่ถูกอธรรมแต่อย่างใด แต่จะถูกตอบแทนตามการกระทำของพวกเขา"
  10,55,"พึงทราบเถิด แท้จริงในชั้นฟ้าทั้งหลายและแผ่นดินเป็นกรรมสิทธิ์ของอัลลอฮฺเพียงองค์เดียว พึงทราบเถิด แท้จริงสัญญาของอัลลอฮฺที่จะลงโทษผู้ปฏิเสธนั้นจะเกิดขึ้นจริงโดยไม่ต้องสงสัยใดๆ แต่ส่วนใหญ่ของพวกเขาไม่รู้ถึงนั้นพวกเขาเลยสงสัย"
  10,56,"พระองค์ผู้ทรงมหาบริสุทธิ์ที่ทรงฟื้นคืนชีพคนที่ตายแล้ว และทำให้คนที่มีชีวิตได้ตาย และยังพระองค์เท่านั้นพวกท่านจะถูกนำกลับไปในวันปรโลก แล้วพระองค์จะทรงตอบแทนการงานของพวกท่าน"
  10,57,"โอ้มนุษย์เอ๋ย แท้จริงอัลกุรอ่านที่มีการตักเตือนและการให้กำลังใจและการข่มขู่ได้มายังพวกท่านแล้ว และเป็นการบำบัดโรคต่างๆ ที่อยู่ในหัวใจ เช่น การสงสัยและไม่มั่นใจ และเป็นการชี้แนะสู่ทางที่สัตย์จริง และเป็นความเมตตาแก่บรรดาผู้ศรัทธา และพวกเขาเหล่านั้นเป็นผู้ที่ได้รับผลประโยชน์จากอัลกุรอ่าน"
  10,58,"โอ้เราะซูลเอ๋ย จงกล่าวแก่มวลมนุษย์เถิดว่า สิ่งที่ฉันนำมาจากอัลกุรอ่านนั้นเป็นความโปรดปรานจากอัลลอฮฺและความเมตตาของพระองค์แก่พวกท่าน และด้วยความโปรดปรานและความเมตตาของพระองค์แก่พวกท่านจึงประทานอัลกรุอ่านลงมา ดังนั้นพวกท่านจงดีใจเถิด และสิ่งที่มุฮัมมัด ศ็อลลัลลอฮฺอะลัยฮิวะซัลลัม ได้นำมาให้พวกเขานั้นมาจากพระเจ้าของเขาซึ่งมันดียิ่งกว่าสิ่งที่พวกเขาเก็บรวบรวมจากเศษซากของโลกที่หายวับไป"
  10,59,"โอ้เราะซูลเอ๋ย จงกล่าวแก่บรรดาผู้ตั้งภาคีเถิดว่า พวกท่านจงบอกฉันถึงปัจจัยยังชีพที่อัลลอฮฺทรงประทานแก่พวกท่าน แล้วพวกท่านก็ทำตามที่พวกท่านต้องการ โดยที่พวกท่านให้บางส่วนเป็นที่ต้องห้าม (หะรอม) และบางส่วนเป็นที่อนุมัติ (หะลาล) จงกล่าวแก่พวกเขาเถิดว่า อัลลอฮฺทรงอนุมัติในสิ่งที่พวกท่านได้อนุมัติไว้และทรงห้ามในสิ่งที่พวกท่านได้ห้ามไว้ หรือว่าพวกท่านโกหกปั้นแต่งขึ้นมา"
  10,60,"และทุกอย่างที่บรรดาผู้ที่ปั้นแต่งความเท็จได้นึกคิดนั้นจะเกิดขึ้นกับพวกเขาในวันกิยามะฮฺ พวกเขาจะคิดว่าอัลลอฮฺจะทรงอภัยโทษแก่พวกเขาไหม? ชั่งห่างไกลนัก แท้จริงอัลลอฮฺนั้นทรงเป็นผู้มีบุญคุณต่อมนุษย์โดยการผ่อนปรนและไม่เร่งรีบที่จะลงโทษพวกเขา แต่ว่าส่วนใหญ่พวกเขาจะปฏิเสธต่อความโปรดปรานของอัลลอฮฺที่มีต่อพวกเขา และพวกเขาก็ไม่ขอบคุณ"
  10,61,"โอ้เราะซูลเอ๋ย เจ้ามิได้อยู่ในเรื่องหนึ่งเรื่องใด และเจ้ามิได้อ่านบางส่วนจากอัลกุรอ่าน โอ้บรรดาผู้ศรัธาเอ๋ย และพวกท่านมิได้กระทำการใดๆ เว้นแต่เราได้มองดูได้รับรู้รับฟังพวกท่านในขณะที่พวกท่านได้เริ่มทำงานอย่างหนัก และพระเจ้าของพวกท่านจะทรงรู้ ถึงแม้เพียงเท่าธุลีทั้งในชั้นฟ้าและในแผ่นดิน และที่เล็กกว่านั้นและที่ใหญ่กว่านั้น เว้นแต่อยู่ในบันทึกอันชัดแจ้ง สิ่งที่เล็กหรือใหญ่จะไม่หายไปแต่จะถูกนับทั้งหมด"