tafsir[13]{c,v,t}:
  72,1,"โอ้รอสูลเอ๋ย จงกล่าวแก่ชนชาติของเจ้าเถิดว่า อัลลอฮ์ทรงให้วะฮียฺมายังฉันว่า แท้จริงพวกญินจำนวนหนึ่งได้ฟังการอ่านอัลกุรอานของฉัน ที่ลำต้นของต้นอินทผลัม และเมื่อพวกเขากลับไปยังกลุ่มชนของพวกเขาแล้ว พวกเขากล่าวแก่พวกเขาว่า แท้จริงเราได้ยินคำพูดที่ถูกอ่านที่แปลกประหลาดด้วยการสาธยายของมันและความชัดเจนของมัน"
  72,2,"คำพูดที่เราได้ฟังนั้นแสดงให้เห็นถึงความถูกต้องในเรื่องการศรัทธา คำกล่าวและการกระทำ ดังนั้นพวกเราจึงศรัทธาต่ออัลกุรอานนั้น และเราจะไม่ตั้งสิ่งใดเป็นภาคีต่อพระเจ้าของเราที่ประทานอัลกรุอ่านลงมา"
  72,3,"และเราเชื่อว่า ความยิ่งใหญ่แห่งพระเจ้าของเรานั้นทรงสูงส่งยิ่ง พระองค์ไม่มีภริยาและไม่มีบุตรเหมือนที่บรรดาผู้ตั้งภาคีได้กล่าวไว้"
  72,4,"และแท้จริง อิบลีสได้กล่าวร้ายต่ออัลลอฮ์ในเรื่องของการมีภริยาและบุตรแก่พระองค์ มหาบริสุทธิ์แด่พระองค์"
  72,5,"และแท้จริงเราคิดว่า บรรดาผู้ตั้งภาคีในหมู่มนุษย์และญินจะไม่กล่าวเท็จต่ออัลลอฮ์ ในขณะที่พวกเขาได้แอบอ้างว่าพระองค์ทรงมีภริยาและบุตร และเราได้เชื่อคำกล่าวของพวกเขาเพื่อปฏิบัติตามพวกเขา"
  72,6,"และแท้จริงในสมัยญาฮิลียะฮฺ มนุษย์บางคนเคยขอความคุ้มครองจากญินบางคน เมื่อพวกเขาลงมาในที่ๆน่ากลัว แล้วบางคนในหมู่พวกเขากล่าวว่า ฉันขอความคุ้มครองเจ้าแห่งหุบเขานี้จากความชั่วร้ายของกลุ่มชนของเขา ดังนั้นมนุษย์บางคนก็ได้หวาดกลัวจากญินบางคนมากขึ้น"
  72,7,"และแท้จริง มนุษย์คาดคิดเช่นเดียวกับที่พวกท่านคาดคิด-โอ้ ญินเอ๋ย-ว่าอัลลอฮ์ จะไม่ทรงแต่งตั้งผู้ใดขึ้นหลังจากความตายของเขาเพื่อตัดสินและตอบแทน"
  72,8,"และแท้จริงเราได้ค้นคว้าหาข่าว ณ ชั้นฟ้า แต่เราได้พบ ณ ชั้นฟ้า ที่นั่งเต็มไปด้วยยามเฝ้าผู้เข้มแข็งจากบรรดามลาอิกะฮ์ที่เฝ้ายามเพื่อไม่ให้เราแอบฟังในสิ่งที่เรากำลังแสวงหาอยู่ และเต็มไปด้วยเปลวเพลิงที่ลุกโชนที่ใช้เขวี้ยงทุกคนที่เข้ามาใกล้ชั้นฟ้า"
  72,9,"และแท้จริงเราเคยนั่งมาก่อน ณ สถานที่นั่งในท้องฟ้านั้นเพื่อฟังสิ่งที่บรรดามลาอิกะฮฺสนทนากัน แล้วเราก็นำไปบอกนักพยากรณ์บนโลก และเรื่องนั้นมันได้เปลี่ยนไปแล้ว ผู้ใดนั่งฟังจากเรา ณ ตอนนี้ เขาก็จะพบเปลวเพลิงถูกเตรียมไว้สำหรับเขา เมื่อใดที่เข้ามาใกล้ มันก็จะถูกส่งไปยังเขา แล้วจะเผาไหม้เขา"
  72,10,"และแท้จริงเราไม่รู้เลยว่าอะไรคือสาเหตุในการคุ้มกันอย่างแน่นหนาขนาดนี้ ความชั่วร้ายนั้นจะถูกให้มีขึ้นแก่ผู้ที่อยู่ในแผ่นดินนี้ หรือว่าอัลลอฮ์ทรงปรารถนาสิ่งที่ดีแก่พวกเขา เพราะแท้จริงข่าวคราวจากชั้นฟ้าได้ตัดขาดไปจากเราแล้ว"
  72,11,"และแท้จริง-บรรดาญินทั้งหลาย-ในหมู่พวกเรานั้นมีคนดีที่ยำเกรงและในหมู่พวกเราก็มีบรรดาผู้ปฏิเสธศรัทธาและละเมิด พวกเราอยู่ในแนวทางที่แตกต่างกันมีความต้องการที่ต่างกัน"
  72,12,"และแท้จริงเราคาดคิดว่า เราจะไม่รอดพ้นจาก(การลงโทษ)ของพระองค์อัลลอฮ์ ซุบหานะฮุ หากพระองค์อัลลอฮฺทรงปรารถนาแก่เรา และเราจะหนีไม่พ้นไปจากพระองค์ เพราะพระองค์ทรงอยู่ล้อมรอบเรา"
  72,13,"และแท้จริงเมื่อเราได้ยินอัลกุรอานที่นำสู่ทางที่เที่ยงตรงยิ่ง เราก็ศรัทธาต่ออัลกุรอานนั้น ดังนั้นผู้ใดศรัทธาต่อพระเจ้าของเขา เขาก็จะไม่หวั่นเกรงว่าความดีต่างๆของเขาจะขาดตกบกพร่องไป หรือบาปจะถูกเพิ่มพูนไปยังบาปต่างๆที่ผ่านมาของเขา"