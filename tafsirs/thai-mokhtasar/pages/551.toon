tafsir[7]{c,v,t}:
  60,12,"โอ้นบีเอ๋ย เมื่อบรรดาหญิงผู้ศรัทธาได้มาหาเจ้า โดยพวกนาง ให้ปฏิญาณแก่เจ้า เช่นเดียวกันกับสิ่งที่เกิดขึ้นช่วงเปิดมักกะฮฺ ว่าพวกนางจะไม่ตั้งภาคีใด ๆ ต่ออัลลอฮฺแต่จะเคารพสักการะต่ออัลลอฮฺเพียงองค์เดียว และจะไม่ขโมย และจะไม่ทำชู้ และจะไม่ฆ่าลูก ๆ ของพวกนางที่เกิดขึ้นเป็นปกติของพวกญาฮิลียะฮฺ และจะไม่นำมาซึ่งการใส่ร้ายโดยการเสกสรรลูกหลงพ่อให้เป็นลูกของเขา และจะไม่ขัดขืนคำสั่งของเจ้าในเรื่องดีงาม อย่างเช่น การห้ามร้องให้ฟูมฟายต่อผู้ตาย การโกนและดึงคอเสื้อ ดังนั้นจงรับการปฏิญาณของพวกนาง และจงขอต่ออัลลอฮฺให้ทรงอภัยแก่พวกนางต่อบาปของพวกนางหลังจากที่ได้ปฏิญาณแก่เจ้าแล้ว แท้จริงอัลลอฮฺเป็นผู้ทรงอภัยแก่บ่าวที่กลับเนื้อกลับตัว ผู้ทรงเมตตาพวกเขาเสมอ"
  60,13,"โอ้บรรดาผู้ศรัทธาต่ออัลลอฮฺและปฏิบัติในสิ่งที่พระองค์ทรงบัญญัติไว้เอ๋ย พวกเจ้าอย่าได้คบกับหมู่ชนหนึ่งที่อัลลอฮฺทรงกริ้วต่อพวกเขาไว้เป็นมิตรสหาย พวกเขาไม่เชื่อวันปรโลก แน่นอนพวกเขาหมดหวังต่อวันปรโลกแล้ว เสมือนกับที่ความตายของพวกเขาได้กลับไปยังพวกเขาเพราะการปฏิเสธศรัทธาต่อการฟื้นคืนชีพของพวกเขา"
  61,1,"อัลลอฮฺ สุบหานาฮุ วะตะอาลา(มหาบริสุทธิ์แด่พระองค์และทรงสูงส่ง)ทรงบริสุทธิ์จากทุกสิ่งที่ไม่เหมาะสมกับพระองค์ ที่อยู่ในชั้นฟ้าทั้งหลาย และสิ่งที่อยู่ในแผ่นดิน และพระองค์เป็นผู้ทรงทรงอำนาจเหนือสิ่งใด ผู้ทรงปรีชาญาณในการสร้าง การกำหนดและออกกฎหมายของพระองค์"
  61,2,"โอ้บรรดาผู้ศรัทธาต่ออัลลอฮฺเอ๋ย ทำไมพวกเจ้าจึงกล้าพูดว่า เราได้ปฏิบัติบางสิ่ง แต่ในความเป็นจริงแล้วพวกเจ้าไม่ได้ปฏิบัติมัน เช่นเดียวกับคำพูดบางคนในหมู่พวกเจ้าว่า ฉันได้ฆ่าด้วยดาบของฉัน และฉันก็ได้ชกต่อย โดยที่เขาไม่ได้ฆ่าด้วยดาบของเขาหรือชกต่อยเลย"
  61,3,"เป็นที่น่าเกลียดยิ่งที่อัลลอฮฺ การที่พวกเจ้าพูดในสิ่งที่พวกเจ้าไม่ปฏิบัติมัน มันไม่เหมาะสมสำหรับผู้ศรัทธา เว้นแต่ต้องซื่อสัตย์กับอัลลอฮฺ มีความสัจจริงในการงานและคำพูดของเขา"
  61,4,"แท้จริงอัลลอฮฺทรงรักบรรดาผู้ศรัทธาผู้ที่ต่อสู้ในทางของพระองค์เพื่อแสวงความพอพระทัยของพระองค์เป็นแถวเดียวกัน อยู่ข้างๆกัน ประหนึ่งพวกเขาเป็นอาคารที่ติดกัน"
  61,5,"โอ้เราะซูลเอ๋ย และจงรำลึกเมื่อมูซาได้กล่าวแก่หมู่ชนของเขาว่า โอ้หมู่ชนของฉันเอ๋ย ทำไมพวกท่านจึงทำร้ายฉันที่ละเมิดคำสั่งของฉัน และแน่นอนพวกท่านรู้แล้วมิใช่หรือว่า แท้จริงฉันเป็นเราะซูลของอัลลอฮฺมายังพวกท่าน ดังนั้นเมื่อพวกเขาหันเหและเบี่ยงเบนไปจากความสัจธรรมที่มายังพวกเขาอัลลอฮฺก็ทรงทำให้หัวใจของพวกเขาหันเหออกไปจากความสัจธรรมและเที่ยงตรง และอัลลอฮฺนั้นจะไม่ชี้แนะทางที่ถูกต้องแก่หมู่ชนที่ไม่เชื่อพระองค์"