tafsir[25]{c,v,t}:
  82,1,"เมื่อชั้นฟ้าได้แตกแยกออก เนื่องจากมีมะลาอิกะฮ์ลงมาจากมัน"
  82,2,"และเมื่อบรรดาดวงดาวได้ร่วงหล่นลงมาอย่างกระจัดกระจาย"
  82,3,"และเมื่อทะเลถูกเปิดออกแก่กันและกัน แล้วมันก็ได้ปะปนรวมกัน"
  82,4,"และเมื่อดินของหลุมฝังศพได้ถูกพลิกกลับ เพื่อฝื้นคืนชีพบรรดาผู้ตายที่อยู่ในนั้น"
  82,5,"ขณะนั้นทุกชีวิตจะรู้ถึงสิ่งที่ตนได้กระทำไปแล้ว และสิ่งที่ได้เลื่อนไป แล้วไม่ได้กระทำมันเลย"
  82,6,"โอ้มนุษย์ผู้ปฏิเสธศรัทธาต่อพระเจ้าของเจ้าเอ๋ย อะไรเล่าที่ทำให้เจ้านั้นต้องฝ่าฝืนต่อคำสั่งของพระเจ้าของเจ้า ในขณะที่พระเจ้าของเจ้าได้ทรงยืดเยื้อเวลาและทรงไม่เร่งรีบในการลงโทษพวกเจ้า ซึ่งเป็นการให้เกียรติจากพระองค์?!"
  82,7,"ผู้ทรงบังเกิดเจ้า ภายหลังจากที่เจ้ามิได้มีมาก่อน และทรงสร้างเจ้าให้มีอวัยวะต่าง ๆ ที่สมส่วน"
  82,8,"ในรูปลักษณ์ใดที่พระองค์ทรงประสงค์จะสร้างเจ้า พระองค์ก็สร้างเจ้ามาในรูปลักษณ์นั้น และแท้จริงพระองค์ได้ทรงโปรดปรานแก่เจ้าเป็นอย่างมาก เพราะพระองค์มิได้สร้างเจ้ามาในรูปลักษณ์ของลา หรือลิง หรือสุนัข หรืออื่นใดนอกจากสิ่งเหล่านี้"
  82,9,"โอ้บรรดาผู้หลงระเริง มันมิใช่ดั่งที่พวกเจ้าได้คาดคิดเอาไว้เลย แต่ทว่าพวกเจ้าต่างหากที่ปฏิเสธศรัทธาต่อวันแห่งการตอบแทน เลยทำให้พวกเจ้าไม่ปฏิบัติ(เตรียมความพร้อม)เพื่อวันนั้น"
  82,10,"และแท้จริงเหนือพวกเจ้านั้นจะมีมะลาอิกะฮ์คอยปกปักษ์รักษาการงานทั้งหลายของพวกเจ้า"
  82,11,"ที่เป็นผู้มีเกียรติ ณ ที่อัลลอฮ์ และที่เป็นผู้จดบันทึกการงานทั้งหลายของพวกเจ้า"
  82,12,"พวกเขารู้ทุกการกระทำของพวกเจ้า แล้วพวกเขาก็จะจดบันทึกมันเอาไว้"
  82,13,"แท้จริงบรรดาผู้กระทำความดีและเชื่อฟังนั้นจะอยู่ในความโปรดปรานที่นิรันดร์ในวันกิยามะฮ์"
  82,14,"และแท้จริงบรรดาคนชั่วจะอยู่ในนรกที่ลุกไหม้ใส่พวกเขา"
  82,15,"พวกเขาจะเข้าไปอยู่ในกองไฟนั้นในวันแห่งการตอบแทน ซึ่งพวกเขาจะต้องทนรับกับความร้อนแรงของมัน"
  82,16,"และพวกเขาก็มิใช่บรรดาผู้หายไปจากมัน(ออกไปจากมัน) แต่ทว่าพวกเขาจะพำนักอยู่ในนั้นตลอดไป"
  82,17,"โอ้เราะซูลเอ๋ย และสิ่งใดเล่าที่ทำให้เจ้ารู้ว่า วันแห่งการตอบแทนนั้นคืออะไร?!"
  82,18,"แล้วสิ่งใดเล่าที่ทำให้เจ้ารู้ได้ว่า วันแห่งการตอบแทนนั้นคืออะไร?!"
  82,19,"วันที่คนหนึ่งไม่สามารถจะให้ประโยชน์แก่อีกคนหนึ่งได้ และกิจการทั้งหลายในวันนั้นเป็นสิทธิ์ของอัลลอฮ์แต่เพียงผู้เดียว พระองค์จะทรงกระทำตามที่พระองค์ทรงประสงค์ โดยที่ใครอื่นไม่มีสิทธิ์นอกจากพระองค์"
  83,1,"ความพินาศและความขาดทุนจงประสบแด่บรรดาผู้ทำให้บกพร่อง (ในการตวงและการชั่ง)"
  83,2,"พวกเขาคือบรรดาผู้ที่เมื่อพวกเขาได้ตวงเอาจากคนอื่น พวกเขาจะตวงเอาสิทธิ์ของพวกเขาอย่างเต็มจำนวนโดยไม่ขาดตกบกพร่องแม้แต่นิด"
  83,3,"และเมื่อเวลาพวกเขาตวงหรือชั่งให้แก่ผู้คน พวกเขาจะทำให้การตวงและการชั่งนั้นขาดตกบกพร่อง และนั่นคือสภาพความเป็นอยู่ของชาวมะดีนะฮ์ ณ ตอนที่ท่านนบี ศ็อลลัลลอฮุอะลัยฮิวะซัลลัม อพยพไปยังพวกเขา"
  83,4,"บรรดาผู้ที่กระทำความชั่วร้ายนี้ พวกเขามิได้เชื่อมั่นดอกหรือ ว่าพวกเขาจะถูกให้ฟื้นคืนชีพไปยังอัลลอฮ์อีกครั้ง?!"
  83,5,"เพื่อทำการคิดบัญชีและการตอบแทนในวันอันยิ่งใหญ่ เพราะสิ่งที่เกิดขึ้นในวันนั้นจะมีทั้งความทุกข์ยากและความโกลาหลต่าง ๆ"
  83,6,"วันที่มนุษย์จะยืนขึ้นต่อหน้าพระเจ้าแห่งสรรพสิ่งทั้งมวลเพื่อสอบสวนบัญชี"