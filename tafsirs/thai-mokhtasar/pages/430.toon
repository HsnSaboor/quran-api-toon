tafsir[8]{c,v,t}:
  34,15,"และโดยแน่นอนสำหรับชนเผ่าสะบะอ์นั้นในที่พำนักของพวกเขาซึ่งเป็นที่พักอาศัยของพวกเขาเป็นสัญญาณที่มองเห็นได้ชัดจากความสามารถและความยิ่งใหญ่ของอัลลอฮ์และสิ่งที่พระองค์ได้มอบให้แก่พวกเขาพวก นั้นคือสวนสองแห่ง แห่งหนึ่งในทางด้านขวาและอีกแห่งหนึ่งในทางด้านซ้าย และเราได้กล่าวแก่พวกเขาว่า พวกเจ้าจงบริโภคจากปัจจัยยังชีพของพระผู้อภิบาลของพวกเจ้าและจงขอบคุณต่อพระองค์ต่อความโปรดปรานของพระองค์ อันเป็นดินแดนที่อุดมสมบูรณ์ และอัลลอฮ์นั้นเป็นพระเจ้าผู้ทรงอภัยต่อบาปสำหรับบ่าวที่กลับเนื้อกลับตัว"
  34,16,"แต่พวกเขาได้ผินหลังต่อการสำนึกในความกรุณาของอัลลอฮ์และปฏิเสธศรัทธาต่อบรรดาเราะสูลของพระองค์ เราลงโทษพวกเขาด้วยการเปลี่ยนจากความโปรดปรานเป็นการลงโทษ ดังนั้นเราได้ส่งน้ำท่วมที่ทำลายเขื่อนของพวกเขาและฟาร์มของพวกเขาให้จมอยู่ในน้ำและทดแทนพวกเขาด้วยสวนผลไม้สองสวนด้วยผลที่รสขม และในทั้งสองสวนนั้นมีต้นไม้ที่ไร้ผลและต้นพุทราบ้างเล็กน้อย"
  34,17,"การเปลี่ยนแปลงนั้น -ที่เกิดขึ้นกับความโปรดปรานที่พวกเขาเคยได้รับไว้นั้น- เกิดขึ้นเพราะการเนรคุณของพวกเขาและการไม่สำนึกในความกรุณาของอัลลอฮ์ และเราจะไม่ลงโทษด้วยการลงโทษอย่างรุนแรงนี้เว้นแต่ผู้ที่ปฏิเสธต่อความโปรดปรานของอัลลอฮ์ และเนรคุณต่อพระองค์"
  34,18,"และเราได้ทำให้ระหว่างชาวสะบะอ์ในเยเมนและเมืองต่างๆของเมืองชามซึ่งเราได้ประทานความจำเริญแก่มัน มีหมู่บ้านมากมายที่ไม่ไกลจากกัน และเราได้ทำให้ระยะทางนั้นสั้นลง ด้วยการเดินทางผ่านหมู่บ้านต่อหมู่บ้านโดยไม่รู้สึกลำบากอะไรจนถึงเมืองชาม และเราได้กล่าวแก่พวกเขาว่า \"พวกเจ้าจงเดินทางไปตามที่เจ้าต้องการทั้งตอนกลางคืนหรือกลางวันจะอยู่ในความปลอดภัยจากศัตรูและความหิวกระหาย\""
  34,19,"แต่พวกเขาปฏิเสธความโปรดปรานของอัลลอฮ์ที่กำหนดระยะทางให้สั้นลงแก่พวกเขาอย่างเย่อหยิ่งและพวกเขากล่าวว่า: \"โอ้ พระผู้ภิบาลของเราโปรดให้การเดินทางของเรายาวนานขึ้นโดยการขจัดเมืองเหล่านั้นออกไปเพื่อที่เราจะได้ลิ้มรสความเหน็ดเหนื่อยของการเดินทาง และเราจะทำให้เห็นถึงความเป็นเลิศของพวกเราในการขี่ม้า”. และพวกเขาได้ทำอธรรมต่อตนเองด้วยการปฏิเสธความโปรดปรานของอัลลอฮ์อย่างเย่อหยิ่ง และไม่สำนึกในความกรุณาของอัลลอฮ์และอิฉฉาต่อคนยากคนจนในหมู่พวกเขา ดังนั้นเราจึงทำให้พวกเขากลายเป็นเรื่องเล่าที่คนภายหลังพูดถึง และเราได้ทำให้พวกเขาแตกแยกกันหว่างพวกเขา ในสิ่งที่ได้กล่าวมานั้น -จากควาสุขต่างๆที่มีต่อชาวสะบะอ์ แล้วหลังจากนั้นก็ได้ลงโทษพวกเขา เพราะการเนรคุณและการเย่อหยิ่งของพวกเขา- มันคือบทเรียนสำหรับผู้ที่อดทนกับการเชื่อฟังอัลลอฮ์ ละทิ้งการเนรคุณต่อพระองค์ และอดทนต่อบททดสอบต่างๆ และสำนึกในความกรุณาของอัลลอฮ์ที่มีต่อเขา"
  34,20,"อิบลีสนั้นได้บรรลุสิ่งที่มันคิดว่ามันสามารถล่อลวงพวกเขาและทำให้พวกเขาหลงต่อสัจธรรมได้ และพวกเขาได้ปฏิบัติตามมันไปด้วยการปฏิเสธศรัทธาและหลงผิด ยกเว้นเพียงกลุ่มคนที่เชื่อมั่นศรัทธาต่ออัลลอฮ์เท่านั้น แท้จริงพวกเขาขัดขวางความต้องการของอิบลีสเพราะพวกเขาปฏิเสธที่จะติดตามมัน"
  34,21,"และอิบลีสไม่มีอำนาจใดๆ เหนือพวกเขาในการเอาชนะพวกเขาเพื่อทำให้พวกเขาหลทาง แต่มันกระซิบให้เห็นการเนรคุณเป็นสิ่งสวยงามและหลอกลวงพวกเขา นอกจากเป็นการยินยอมจากให้อิบลีสทำเช่นนั้น เพื่อจะได้รู้โดยชัดแจ้งว่าใครศรัทธาในปรโลกและรางวัลที่เตรียมไว้ในนั้น และใครที่สงสัยวันปรโลก และพระผู้อภิบาลของเจ้านั้น โอ้ท่านเราะสูล เป็นผู้ทรงดูแลคุ้มครองทุกสิ่งทุกอย่าง ทรงดูแลการงานของปวงบ่าว และเป็นผู้ทรงตอบแทนแก่พวกเขาตามการงานเหล่านั้น"
  34,22,"จงกล่าวเถิด โอ้ท่านเราะสูล แก่บรรดาผู้ที่ตั้งภาคี จงเรียกบรรดาผู้ที่พวกเจ้าอ้างว่าพวกเขาเป็นพระเจ้าของพวกเจ้าอื่นจากอัลลอฮ์ เพื่อจะให้พวกเจ้าให้ประโยชน์แก่พวกเจ้าหรือช่วยแก้ผลกระทบแก่พวกเจ้า ทั้งที่พวกมันนั้นไม่ได้ครอบครองแม้แต่เพียงน้ำหนักเพียงเท่าธุลีทั้งในชั้นฟ้าทั้งหลายและแผ่นดิน และพวกมันไม่ได้มีหุ้นส่วนกับอัลลอฮ์ และสำหรับอัลลอฮ์นั้นมิได้มีผู้ช่วยเหลือที่คอยช่วยเหลือพระองค์ เพราะแท้จริงพระองค์คือผู้ทรงมั่งมีที่ไม่ต้องการหุ้นส่วนหรือผู้ช่วยเหลือใดๆ"