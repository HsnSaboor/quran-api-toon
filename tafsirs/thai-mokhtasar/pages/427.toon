tafsir[11]{c,v,t}:
  33,63,"บรรดาผู้ตั้งภาคีได้ถามเจ้า -โอ้ท่านเราะสูล- เป็นคำถามในเชิงไม่ยอมรับและปฏิเสธ และชาวยิวก็จะถามเจ้าเช่นกัน เกี่ยวกับวันอวสานของโลก ว่าเมื่อไหร่วันนั้นจะเกิดขึ้น? จงกล่าวแก่พวกเขาเถิดว่า ความรู้เกี่ยวกับวันอวสานนั้นอยู่ ณ ที่อัลลอฮ์ สำหรับฉันไม่รู้อะไรเลย และเจ้ารู้หรือไม่ว่าวันอวสานอาจใกล้เข้ามา?"
  33,64,"แท้จริงอัลลอฮ์ ซุบฮานะฮูวะตะอาลา ทรงขับไล่บรรดาผู้ปฏิเสธศรัทธาจากความเมตตาของพระองค์ และพระองค์ทรงเตรียมไว้สำหรับพวกเขาในวันกิยามะฮ์ซึ่งเป็นไฟที่ร้อนแรงรอพวกเขาอยู่"
  33,65,"พวกเขาจะพำนักอยู่ในความทรมานของไฟที่เตรียมไว้สำหรับพวกเขาตลอดกาล พวกเขาจะไม่พบผู้คุ้มครองที่จะให้ประโยชน์แก่พวกเขา และไม่มีใครเป็นผู้ช่วยเหลือในการปกป้องพวกเขาจากการลงโทษนั้นได้"
  33,66,"ในวันกียามะฮ์นั้นใบหน้าของพวกเขาจะถูกพลิกกลับไปมาในไฟนรกญะฮันนัม พวกเขากล่าวด้วยความไม่พอใจและเสียใจอย่างยิ่งว่า \"หากเราใช้ชีวิตในโลกดุนยาแต่ก่อนด้วยการเชื่อฟังต่ออัลออฮ์ด้วยการปฏิบัติตามสิ่งที่พระองค์ทรงสั่งใช้และห่างไกลจากสิ่งที่พระองค์ทรงห้ามและเชื่อฟังเราะสูลในสิ่งที่เขานำมาจากพระเจ้าของเขามันจะดี\""
  33,67,"พวกเขานำข้อแก้ตัวที่อ่อนแอและเท็จมาใช้ พวกเขากล่าวว่า “โอ้ พระผู้อภิบาลของเรา! แท้จริงเราได้เชื่อฟังบรรดาผู้นำและบรรดาผู้อวุโสของเราแล้วพวกเขาทำให้พวกเราหลงจากทางที่เที่ยงตรง"
  33,68,"โอ้พระผู้อภิบาลของเรา ได้โปรดลงโทษบรรดาผู้นำของเราและบรรดาผู้อวุโสของเราที่ทำให้พวกเรานั้นหลงจากเส้นทางที่เที่ยงตรงสองเท่าจากบทลงโทษที่พระองค์ได้ลงโทษพวกเรา เพราะพวกเขาได้ทำให้พวกเราหลง และขับไล่พวกเขาจากความเมตตาของพระองค์ด้วยการขับไล่อันยิ่งใหญ่"
  33,69,"โอ้บรรดาผู้ศรัทธาต่ออัลลอฮ์และปฏิบัติในสิ่งที่พระองค์ได้ทรงบัญชาไว้ พวกเจ้าอย่าทำร้ายเราะสูลของพวกเจ้า เพราะจะทำให้พวกเจ้าเป็นเสมือนบรรดาผู้ที่ทำร้ายนบีมูซา เช่นพวกเขาได้ตำหนิร่างกายของนบีมูซา แล้วอัลลอฮ์ก็ทรงให้เขาพ้นจากสิ่งที่พวกเขาเหล่านั้นกล่าวไว้ ดังนั้นได้ประกฎแก่พวกเขาถึงการไม่มีตำหนิใดๆ ดังที่พวกเขากล่าวอ้าง แท้จริงมูซา ณ ที่ อัลลอฮ์นั้น เขามีตำแหน่งอันทรงเกียรติ คำวิงวอนของเขาไม่ถูกปฏิเสธ และความพยายามของเขาก็ไม่เปล่าประโยชน์"
  33,70,"โอ้บรรดาผู้ศรัทธาต่ออัลลอฮ์และปฏิบัติในสิ่งที่พระองค์ได้ทรงบัญชาไว้ จงยำเกรงต่ออัลอฮด้วยการทำในสิ่งที่พระองค์ทรงสั่งใช้และห่างไกลจากสิ่งที่พระองค์ทรงห้าม และจงกล่าวด้วยถ้อยคำที่ถูกต้องเที่ยงธรรม"
  33,71,"ถ้าพวกเจ้าเกรงกลัวอัลลอฮ์และพูดคุยด้วยการพูดที่ถูกต้อง พระองค์จะทรงปรับปรุงการงานของพวกเจ้า และตอบรับการงานจากพวกเจ้า และอภัยโทษความผิดของพวกเจ้าโดยไม่เอาผิดพวกเจ้า และผู้ใดเชื่อฟังอัลลอฮ์และเราะสูลของพระองค์ แน่นอนเขาได้รับชัยชนะอันใหญ่หลวง ซึ่งไม่มีชัยชนะใดจะเทียบกับชัยชนะนี้ได้ นั้นคือชัยชนะด้วยความพึงพอใจของอัลลอฮ์และด้วยการเข้าสวรรค์"
  33,72,"แท้จริงเราได้เสนอข้อปฏิบัติแห่งศาสนบัญญัติ และสิ่งที่ควรรักษาไว้จากขุมทรัพย์และความลับ แก่ชั้นฟ้าทั้งหลายและแผ่นดินและขุนเขาทั้งหลาย แต่พวกเขาเหล่านั้นได้ปฏิเสธที่จะแบกรับมันและกลัวต่อบทลงโทษ และมนุษย์ก็ได้แบกรับไว้ แท้จริงเขา (มนุษย์) เป็นผู้อธรรมต่อตนเองและงมงายในบทลงโทษที่แบกมันไว้"
  33,73,"มนุษย์แบกรับอามานะฮ์นั้นด้วยการกำหนดของจากอัลลอฮ์ เพื่ออัลลอฮ์จะได้ทรงลงโทษบรรดาผู้กลับกลอกชายและพวกที่กลับกลอกหญิงและพวกที่ตั้งภาคีชายและพวกที่ตั้งภาคีหญิง เนื่องด้วยการกลับกลอกและการตั้งภาคีของพวกเขา และอัลลอฮ์จะทรงอภัยโทษให้สำหรับผู้ศรัทธาชายและผู้ศรัทธาหญิง ผู้ที่ปฏิบัติดีในการแบกรับอามานะฮ์แห่งในการปฏิบัติแห่งศาสนบัญญัติ และอัลลอฮ์นั้นเป็นผู้ทรงอภัยต่อบาปสำหรับคนที่สำนึกจากบ่าวของพระองค์และเมตตาต่อพวกเขาเสมอ"