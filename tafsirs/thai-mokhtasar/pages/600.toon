tafsir[21]{c,v,t}:
  100,10,"และสิ่งที่อยู่ในจิตใจทั้งหลาย ทั้งการเจตนา การศรัทธาเชื่อ และอื่น ๆ ทั้งหลายนั้น ย่อมจะถูกปรากฏให้เห็นและถูกให้กระจ่างชัด"
  100,11,"แท้จริงพระเจ้าของพวกเขาในวันนั้นทรงรอบรู้อย่างละเอียดถี่ถ้วนในตัวพวกเขาแน่นอน ไม่มีกิจการใดเลยของปวงบ่าวของพระองค์ที่จะซุกซ่อนพระองค์ได้ และพระองค์จะทรงตอบแทนพวกเขาในสิ่งดังกล่าว"
  101,1,"วันที่หัวใจของมนุษย์ตื่นเต้น เพราะความน่าหวาดกลัวที่ยิ่งใหญ่ของมัน"
  101,2,"วันที่หัวใจของมนุษย์ตื่นเต้น เพราะความน่าหวาดกลัวที่ยิ่งใหญ่ของมันนั้นคืออะไร?!"
  101,3,"โอ้เราะซูลเอ๋ย อะไรเล่าที่ทำให้เจ้าได้รู้ว่าวันที่หัวใจของมนุษย์ตื่นเต้น เพราะความน่าหวาดกลัวที่ยิ่งใหญ่ของมันนั้นคืออะไร?! วันนั้นคือวันกิยามะฮ์"
  101,4,"ในวันที่หัวใจของมนุษย์ตื่นตระหนกนั้น พวกเขาจะเป็นดั่งเช่นแมลงเม่าที่กระจายว่อนอยู่ตรงนี้และอยู่ตรงโน้น"
  101,5,"และภูเขาทั้งหลายจะเป็นเช่นขนสัตว์ที่ปลิวว่อน เพราะความเบาบางในการเคลื่อนย้ายและเคลื่อนไหวของมัน"
  101,6,"ส่วนผู้ที่การงานที่ดีของเขามีน้ำหนักมากกว่าการงานที่เลวทรามของเขา"
  101,7,"แน่นอน เขาก็จะมีชีวิตความเป็นอยู่ที่พึงพอใจที่เขาจะได้รับในสวนสวรรค์"
  101,8,"ส่วนผู้ที่การงานที่เลวทรามของเขามีน้ำหนักมากกว่าการงานที่ดีของเขา"
  101,9,"ดังนั้นที่อยู่อาศัยและที่พำนักของเขาในวันกิยามะฮ์ คือ นรกญะฮันนัม"
  101,10,"โอ้เราะซูลเอ๋ย อะไรเล่าที่ทำให้เจ้าได้รู้ว่าฮาวิยะฮ์นั้นคืออะไร?!"
  101,11,"มันคือไฟที่ร้อนแรงยิ่ง"
  102,1,"โอ้มนุษย์เอ๋ย การโอ้อวดด้วยการมีทรัพย์สมบัติมากและลูกหลานเยอะได้ทำให้พวกเจ้าละเลยในการเชื่อฟังต่ออัลลอฮ์"
  102,2,"จนกระทั่งพวกเจ้าได้ตายไป และได้เข้าไปยังหลุมฝังศพของพวกเจ้า"
  102,3,"เปล่าเลย การโอ้อวดด้วยสิ่งนั้นได้ทำให้พวกเจ้าละเลยในการเชื่อฟังต่ออัลลอฮ์ ซึ่งแน่นอนพวกเจ้าจะได้รู้ถึงผลพวงของการยุ่ง(จนละเลย)ดังกล่าว"
  102,4,"แล้วพวกเจ้าก็จะได้รู้ถึงผลพวงของมัน"
  102,5,"แน่นอน หากว่าพวกเจ้ารู้อย่างมั่นใจว่าพวกเจ้านั้นจะต้องถูกฟื้นคืนชีพกลับไปยังอัลลอฮ์ และพระองค์ก็จะทรงตอบแทนพวกเจ้าตามการงานทั้งหลายของพวกเจ้า พวกเจ้าจะไม่ยุ่งอยู่กับการโอ้อวดด้วยทรัพย์สมบัติและลูกหลานอย่างแน่นอน"
  102,6,"ขอสาบานต่ออัลลอฮ์ว่า แน่นอน พวกเจ้าจะได้เห็นไฟนรกในวันกิยามะฮ์"
  102,7,"แล้วแน่นอนพวกเจ้าจะได้เห็นมันอย่างแน่ชัด โดยไม่มีข้อสงสัยใด ๆ เลย"
  102,8,"แล้วในวันนั้นอัลลอฮ์จะทรงถามไถ่พวกเจ้าเกี่ยวกับสิ่งที่พระองค์ได้ทรงโปรดปรานให้แก่เจ้า ทั้งสุขภาพที่ดี ความมั่งคั่ง และสิ่งอื่นจากนั้น"