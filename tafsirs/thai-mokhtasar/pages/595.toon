tafsir[29]{c,v,t}:
  91,1,"อัลลอฮ์ทรงสาบานด้วยดวงอาทิตย์ และทรงสาบานด้วยเวลาที่มันขึ้นสูงภายหลังจากที่มันได้โผล่ขึ้นมาจากทิศของมัน"
  91,2,"และทรงสาบานด้วยดวงจันทร์ เมื่อมันได้โคจรตามหลังดวงอาทิตย์ภายหลังจากที่ดวงอาทิตย์ลับขอบฟ้า"
  91,3,"และทรงสาบานด้วยเวลากลางวัน เมื่อมันได้เปิดเผยให้เห็นสิ่งที่มีอยู่บนหน้าแผ่นดินด้วยแสงของมัน"
  91,4,"และทรงสาบานด้วยเวลากลางคืนเมื่อมันปกคลุมหน้าแผ่นดิน แล้วกลายเป็นมืด"
  91,5,"และทรงสาบานด้วยชั้นฟ้า และทรงสาบานด้วยการสร้างของมันอันปราณีต"
  91,6,"และทรงสาบานด้วยแผ่นดิน และทรงสาบานด้วยการแผ่ราบของมัน เพื่อให้มนุษย์ได้พำนักอาศัยอยู่บนนั้น"
  91,7,"และทรงสาบานด้วยทุกชีวิต และทรงสาบานด้วยการสร้างของอัลลอฮ์ที่สมดุลสมบูรณ์แบบ"
  91,8,"แล้วพระองค์ได้ทรงทำให้ชีวิตนั้นเข้าใจโดยไม่ไม่ผ่านการเรียนรู้ซึ่งสิ่งที่ชั่วเพื่อให้ชีวิตได้ออกห่างจากมัน และสิ่งที่ดีเพื่อให้ชีวิตได้ปฏิบัติมัน"
  91,9,"แน่นอน ผู้ที่เขาได้ขัดเกลาชีวิตโดยการประดับประดามันด้วยความประเสริฐต่าง ๆ และการปล่อยทิ้งมันให้ห่างไกลจากอบายมุขต่าง ๆ นั้น ย่อมได้รับความสำเร็จในสิ่งที่เขาปรารถนา"
  91,10,"และแน่นอน ผู้ที่เขาได้เอาชีวิตของเขาไปหมกมุ่นอยู่กับการฝ่าฝืนและกระทำบาปโดยปกปิดนั้นย่อมขาดทุน"
  91,11,"กลุ่มชนษะมูดได้ปฏิเสธต่อนบีของพวกเขา ศอลิห์ เพราะพวกเขาละเมิดขอบเขตในการกระทำการฝ่าฝืนและการกระทำบาป"
  91,12,"เมื่อคนเลวทรามที่สุดของพวกเขาได้ขึ้นมาจัดการ ภายหลังจากที่กลุ่มชนของเขาได้มอบหมายให้แก่เขา"
  91,13,"แล้วเราะซูลของอัลลอฮ์ ศอลิห์ อะลัยฮิสสลาม ก็ได้กล่าวแก่พวกเขาว่า : พวกเจ้าจงปล่อยอูฐของอัลลอฮ์เถิด และให้มันดื่มกินในวันที่มีไว้สำหรับมัน แล้วพวกเจ้าอย่าได้ขัดขวางทำร้ายมัน"
  91,14,"แต่แล้วพวกเขาก็ได้ขัดขืนต่อเราะซูลของพวกเขาในเรื่องอูฐตัวนั้น แล้วผู้ที่เลวทรามที่สุดของพวกเขาก็ได้ฆ่ามันพร้อมกับความพึงพอใจของพวกเขาต่อสิ่งที่เขาได้กระทำ จนพวกเขากลายเป็นบรรดาผู้มีส่วนในการก่อกรรมบาปนั้น จากนั้นอัลลอฮ์ก็ได้ทรงกระหน่ำการลงโทษใส่พวกเขา แล้วทำลายล้างพวกเขาด้วยเสียงกัมปนาทเนื่องด้วยความผิดบาปของพวกเขา แล้วพระองค์ก็ได้ทรงลงโทษพวกเขาอย่างถ้วนหน้ากัน"
  91,15,"อัลลอฮ์ได้ทรงลงโทษที่ทำลายล้างพวกเขา โดยที่มิได้หวาดหวั่นต่อผลกระทบของมันที่จะตามมาเลย"
  92,1,"อัลลอฮ์ได้ทรงสาบานด้วยเวลากลางคืน เมื่อมันปกคลุมสิ่งที่อยู่ระหว่างชั้นฟ้าและแผ่นดินด้วยความมืดของมัน"
  92,2,"และได้ทรงสาบานด้วยเวลากลางวันเมื่อมันได้เปิดเผยและได้ปรากฏชัด"
  92,3,"และได้ทรงสาบานด้วยสิ่งที่ถูกสร้างของพระองค์ทั้งสองชนิด : เพศชายและเพศหญิง"
  92,4,"โอ้มนุษย์เอ๋ย แท้จริงการงานของพวกเจ้านั้น ย่อมแตกต่างกันอย่างแน่นอน ซึ่งมีทั้งความดีที่เป็นสาเหตุให้ได้เข้าสวรรค์ และความชั่วที่เป็นสาเหตุต้องได้เข้านรก"
  92,5,"ส่วนผู้ที่ได้ใช้จ่ายมันในสิ่งที่จำเป็น เช่น การจ่ายซะกาต การให้ค่าเลี้ยงดู และการไถ่บาป และได้ยำเกรงต่อสิ่งที่อัลลอฮ์ได้ทรงห้าม"
  92,6,"และเชื่อมั่นต่อผลตอบแทนที่อัลลอฮ์ได้ทรงสัญญามันไว้ให้กับเขา"
  92,7,"เราก็จะให้ความง่ายดายแก่เขาในการกระทำความดีและบริจาคในหนทางของอัลลอฮ์"
  92,8,"และส่วนผู้ที่ได้ตระหนี่ในทรัพย์สินของเขา แล้วไม่ใช้จ่ายมันในสิ่งที่จำเป็นต้องใช้จ่าย และรู้สึกเพียงพอกับทรัพย์สินของเขาที่มีอยู่ โดยไม่ต้องขอพึ่งต่ออัลลอฮ์ เลยทำให้เขาไม่ขอความโปรดปรานใด ๆ จากอัลลอฮ์"
  92,9,"และปฏิเสธสิ่งที่อัลลอฮ์ได้ทรงสัญญาไว้กับเขา เช่น ผลตอบแทนและผลบุญของการใช้จ่ายทรัพย์สินของเขาไปในหนทางของอัลลอฮ์"
  92,10,"ดังนั้นเราก็จะให้ความง่ายดายแก่เขาในการกระทำความชั่ว และให้ความยุ่งยากแก่เขาในการกระทำความดี"
  92,11,"และทรัพย์สมบัติของเขาที่เขาได้เคยตระหนี่ไว้นั้น มันจะไม่ช่วยอะไรเลยเมื่อเขาเสียชีวิตและเข้าไปในไฟนรก"
  92,12,"แท้จริงหน้าที่ของเรานั้นคือการแจกแจงเส้นทางแห่งความจริงออกจากเส้นทางแห่งความเท็จ"
  92,13,"และแท้จริงชีวิตแห่งปรโลกและชีวิตแห่งโลกนี้เป็นของเรา เราจะดำเนินการกับทั้งสองตามที่เราต้องการ โดยที่คนอื่นไม่มีสิทธิ์ในเรื่องดังกล่าวนอกจากเราเท่านั้น"
  92,14,"ดังนั้น โอ้มนุษย์เอ๋ย ข้าขอเตือนระวังพวกเจ้าถึงไฟนรกที่ลุกโชน หากพวกเจ้ายังได้ฝ่าฝืนต่ออัลลอฮ์อีก"