tafsir[9]{c,v,t}:
  47,30,"และหากเราประสงค์ที่จะให้เจ้ารู้จัก บรรดาผู้เป็นนิฟากทั้งหลาย โอ้ท่านเราะซูล แน่นอนเราจะให้เจ้ารู้จักพวกเขา เจ้าจะได้รู้จักพวกเขาด้วยคุณลักษณะของพวกเขา และสำเนียงการพูดของพวกเขา และอัลลอฮฺทรงรู้ดีถึงการงานของพวกเจ้า ไม่มีสิ่งใดที่จะปิดบังต่อหน้าพระองค์ได้ และพระองค์จะทรงตอบแทนพวกเจ้าด้วยสิ่งที่ดีอันเนื่องจากการกระทำของพวกเขาต่อพวกเจ้า"
  47,31,"และแน่นอนเราจะทดสอบพวกเจ้า โอ้ผู้ศรัทธาเอ๋ย ด้วยการต่อสู้ การสู้รบกับเหล่าศัตรูและจะมีการเข็นฆ่ากันจนกระทั่งเราได้รู้ถึงบรรดาผู้ที่ดิ้นรนในหนทางของอัลลอฮฺในกลุ่มพวกเจ้า และบรรดาผู้ที่หนักแน่นอดทนในการสู้รบกับศัตรูของพวกเขา และเราจะทดสอบพวกเจ้าให้ทราบถึงความจริงของพวกเจ้าว่าผู้ใดสัตย์จริงและผู้ใดหลอกลวง"
  47,32,"แท้จริงบรรดาผู้ปฏิเสธศรัทธาต่ออัลลอฮ์และเราะสูลของพระองค์และปิดกั้นตัวเขาเองให้ห่างจากศาสนาของอัลลอฮ์ และปิดกั้นคนอื่นเช่นกัน และต่อต้านเราะสูลของพระองค์หลังจากที่ความจริงได้ประจักษ์แก่พวกเขาแล้วว่าท่านเป็นนบี พวกเขาจะไม่ก่อให้เกิดอันตรายใด ๆ แก่อัลลอฮ์ แต่เป็นการก่อให้เกิดอันตรายต่อตัวของพวกเขาเอง และพระองค์จะทรงทำให้การงานของพวกเขาไร้ผล"
  47,33,"โอ้บรรดาผู้ศรัทธาต่ออัลลอฮ์และปฏิบัติในสิ่งที่อัลลอฮ์ได้บัญญัติไว้ จงเชื่อฟังอัลลอฮ์ และปฏิบัติตามเราะสูลคนนี้เถิด ด้วยการปฏิบัติตามคำสั่งของทั้งสองและห่างไกลจากสิ่งที่ทั้งสองทรงห้าม และอย่าทำให้การงานของพวกเจ้าไร้ประโยชน์ด้วยการปฏิเสธศรัทธา การโอ้อวดและอื่น ๆ"
  47,34,"แท้จริงบรรดาผู้ที่ปฏิเสธศรัทธาต่ออัลลอฮฺ และปิดกั้นตัวของพวกเขาเอง และปิดกั้นผู้คนให้ห่างไกลจากศาสนาของอัลลอฮฺ แล้วพวกเขาได้เสียชีวิตลงทั้งๆที่พวกเขานั้นเป็นผู้ปฏิเสธศรัทธาก่อนที่จะกลับเนื้อกลับตัว อัลลอฮจะไม่ทรงให้อภัยต่อบาปของพวกเขา แต่อัลลอฮจะนำพวกเขาเข้าไปในไฟนรกและจะอยู่ในนั้นไปตลอดกาล"
  47,35,"อย่าได้อ่อนแอ โอ้ผู้ศรัทธา ในการเผชิญหน้ากับศัตรูของพวกเจ้า และพวกเจ้าจงเชิญชวนพวกเขาให้สงบก่อนที่พวกเขาจะเชิญชวน พวกเจ้าเป็นคนที่มีอำนาจมากกว่าพวกเขา และอัลลอฮฺทรงอยู่ร่วมกับพวกเจ้าด้วยความช่วยเหลือและการสนับสนุน และอัลลอฮฺจะไม่ทรงลิดรอนผลตอบแทนในการงานของพวกเจ้า หากแต่พระองค์จะทรงเพิ่มพูนความสงบสุขและความประเสริฐ"
  47,36,"แท้จริงการมีชีวิตบนโลกดุนยานั้นเป็นแค่การละเล่นและการสนุกสนานร่าเริงเท่านั้น ผู้ที่มีสติจะไม่กระทำการงานนอกจากเพื่อวันอาคีเราะฮฺ และหากพวกเขาศรัทธาต่ออัลลอฮและเราะซูลและยำเกรงต่ออัลลอฮโดยการปฏิบัติตามคำสั่งใช้ของพระองค์และออกห่างจากสิ่งที่ห้าม พระองค์จะทรงตอบแทนผลบุญในการงานของพวกเขาอย่างครบถ้วนสมบูรณ์โดยที่ไม่ขาดตกบกพร่องแน่นอน และพระองค์ไม่ได้ขอทรัพย์สินของพวกเจ้าทั้งหมดแต่ขอจากพวกเจ้าเพียงแค่สิ่งที่จำเป็นที่จะต้องออกซะกาตเท่านั้น"
  47,37,"หากพระองค์จะทรงขอจากพวกเจ้าทรัพย์สินทั้งหมดและยืนยันที่จะขอต่อพวกเจ้าและทรงรบเร้าพวกเจ้าให้บริจาค พวกเจ้าก็จะตระหนี่ และพระองค์จะทรงนำเอาความอึดอัดใจของพวกเจ้าออกมาให้ประจักษ์จากการที่พวกเจ้านั้นเกลียดในการใช้จ่ายในหนทางของอัลลอฮ และได้ละทิ้งในคำขอนั้นจากพวกเขา"
  47,38,"พึงรู้เถิดว่า พวกเจ้านี้แหละคือหมู่ชนที่ถูกเรียกร้องให้บริจาคทรัพย์สินไปในหนทางของอัลลอฮฺ พระองค์ไม่ได้ขอให้บริจาคทั้งหมดของทรัพย์สินของพวกเจ้า แต่มีบางคนในหมู่พวกเจ้าห้ามไม่ให้บริจาคเป็นผู้ตระหนี่ ดังนั้นผู้ใดตระหนี่ที่จะบริจาคส่วนหนึ่งของทรัพย์สินของเขาไปในหนทางของอัลลอฮฺ เขาก็ตระหนี่แก่ตัวของเขาเอง เพราะอัลลอฮฺเป็นผู้ทรงมั่งมีไม่ได้ต้องการจากการบริจาคของพวกเจ้า แต่พวกเจ้าเป็นผู้ขัดสน และถ้าพวกเจ้าผินหลังออกจากอิสลามไปสู่การปฏิเสธศรัทธา พระองค์ก็จะทำลายล้างพวกเจ้า โดยการทรงเปลี่ยนหมู่ชนอื่นแทนพวกเจ้า แล้วพวกเขาเหล่านั้นจะไม่เป็นเช่นพวกเจ้า แต่จะเป็นกลุ่มชนที่เชื่อฟังปฏิบัติตามต่อพระองค์"