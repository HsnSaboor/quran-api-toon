tafsir[9]{c,v,t}:
  11,54,"\"พวกเราจะไม่กล่าวอะไร นอกจากพระเจ้าของเราบางองค์ทำให้ท่านเป็นบ้า เพราะท่านได้ห้ามพวกเราจากการกราบไว้พระเจ้าเหล่านั้น\" ฮูดจึงได้กล่าวว่า \"แท้จริงฉันขอให้อัลลอฮ์เป็นพยาน แล้วพวกท่านก็จงเป็นพยานด้วยว่าแท้จริงฉันปลีกตัวออกจากการกราบไว้พระเจ้าของพวกท่านที่พวกท่านกำลังกราบไว้มันนอกจากอัลลอฮ์ ดังนั้นพวกท่านและพระเจ้าของพวกท่าน ที่พวกท่านอ้างว่ามันทำให้ฉันเป็นบ้านั้น จงหลอกลวงฉันมาสิแล้วพวกท่านอย่าเชื้องช้าละ\""
  11,55,"11:54"
  11,56,"แท้จริงฉันมอบหมายต่ออัลลอฮ์เพียงองค์เดียว และฉันได้มอบหมายการงานของฉันต่อพระองค์ เพราะพระองค์คือพระผู้อภิบาลของฉันและของพวกท่าน ไม่มีสิ่งมีชีวิตใดที่เคลื่อนไหวบนหน้าผืนแผ่นดินนี้ นอกเสียจากว่าสิ่งนั้นยอมจำนนต่ออัลลอฮ์ภายใต้อำนาจของพระองค์ และจะทรงบริหารมันตามที่พระองค์ทรงประสงค์ แท้จริงพระผู้อภิบาลของฉันทรงสัตย์จริงและเที่ยงธรรม ดังนั้นพระองค์จะไม่ทรงให้พวกท่านมีอำนาจเหนือฉันหรอก เพราะฉันอยู่บนสัจธรรม ส่วนพวกท่านอยู่ในการหลงผิด"
  11,57,"ดังนั้นหากพวกท่านผินหลังและไม่สนใจถึงสิ่งที่ฉันนำมา สำหรับฉันก็ไม่มีอะไรนอกจากการประกาศให้พวกท่านทราบเท่านั้น และฉันก็ได้ประกาศให้พวกท่านทราบเรียบร้อยแล้วถึงทุก ๆ สิ่งที่อัลลอฮ์ได้ส่งฉันมาและทรงสั่งฉันให้ประกาศมัน และความจริงได้ถูกเสนอแก่พวกท่านแล้ว และพระผู้อภิบาลของฉันก็จะทรงทำลายล้างพวกท่านและจะทรงนำกลุ่มชนอื่นมาแทนพวกท่าน และพวกท่านจะไม่สามารถทำอันตรายใดๆต่ออัลลอฮ์ได้ ไม่ว่าจะเป็นอันตรายที่ใหญ่หรือเล็กก็ตาม ด้วยการปฏิเสธและการผินหลังให้จากพวกท่าน เพราะพระองค์ทรงสูงส่งเหนือการพึ่งใดๆจากบ่าวของพระองค์ และแท้จริงพระผู้อภิบาลของฉันเป็นผู้ทรงสอดส่องทุกสิ่ง ดังนั้นพระองค์ทรงเป็นผู้ที่ช่วยให้ฉันรอดพ้นจากความชั่วร้ายที่พวกท่านทำกับฉัน"
  11,58,"และเมื่อบัญชาของเราที่ว่าด้วยการทำลายล้างพวกเขาได้มาถึง เราได้ให้ฮูดและบรรดาผู้ศรัทธาร่วมกับเขารอดพ้นด้วยความเมตตาจากเราที่เกิดขึ้นกับพวกเขา และเราได้ให้พวกเขารอดพ้นจากการลงโทษอันแสนเจ็บปวด ที่เราใช้มันลงโทษกลุ่มชนผู้ปฏิเสธศรัทธาของเขา"
  11,59,"และนั่นคือหมู่ชนอ๊าด พวกเขาปฏิเสธโองการทั้งหลายของอัลลอฮ์ ซึ่งเป็นพระผู้อภิบาลของพวกเขาและได้ฝ่าฝืนเราะซูลของพวกเขาที่ชื่อว่าฮูด โดยปฏิบัติตามคำสั่งของผู้หยิ่งผยองต่อสัจธรรมทุกคน ละเมิดฝ่าฝืนไม่ยอมรับและไม่ยอมจำนนต่อสัจธรรมนั้น"
  11,60,"และความอัปยศในการมีชีวิตบนโลกดุนยานี้และการขับไล่ให้ออกจากความเมตตาของอัลลอฮ์จะติดตามพวกเขา และในวันกิยามะฮ์พวกเขาก็จะเป็นผู้ถูกทำให้ห่างไกลจากความเมตตาของอัลลฮ์เช่นเดียวกันเพราะเนื่องจากการปฏิเสธศรัทธาของพวกเขาต่ออัลลอฮ์ ซุบฮานะฮูวะตะอาลา พึงทราบเถิด อัลลอฮ์ทรงทำให้พวกเขาห่างไกลจากความดีทุกประเภทและทรงทำให้พวกเขาใกล้ชิดกับความชั่วทุกชนิด"
  11,61,"และเราได้ส่งมายังษะมูดซึ่งพี่น้องคนหนึ่งของพวกเขาคือศอลิฮ์ อลัยฮิสสลาม เขาได้กล่าวว่า โอ้หมู่ชนของฉันเอ๋ย พวกท่านทั้งหลายจงเคารพอิบาดะฮ์ต่ออัลลอฮ์เพียงพระองค์เดียวเท่านั้น พวกท่านไม่มีพระเจ้าอื่นใดที่คู่ควรแก่การเคารพอิบาดะฮ์นอกจากพระองค์ พระองค์คือผู้ทรงสร้างพวกท่านมาจากดินโดยผ่านการสร้างบรรพบุรุษของพวกท่านที่ชื่ออาดัมมาจากมัน และทรงทำให้พวกท่านเป็นผู้อาศัยบนหน้าแผ่นดิน ดังนั้นพวกท่านทั้งหลายจงขออภัยโทษจากพระองค์เถิด แล้วจงกลับไปยังพระองค์ด้วยการปฏิบัติสิ่งที่เป็นคำสั่งใช้และละทิ้งการฝ่าฝืนทั้งมวล แท้จริงพระเจ้าของฉันทรงใกล้ชิดกับผู้ที่บริสุทธิ์ใจต่อพระองค์ในการเคารพภักดี และพระองค์คือผู้ทรงตอบรับการวิงวอนของเขา"
  11,62,"หมู่ชนของเขากล่าวกับเขาว่า “โอ้ศอลิฮ์ แน่นอนท่านเคยเป็นผู้ที่มีสถานะสูงส่งในหมู่พวกเราก่อนการเรียกร้องเชิญชวนของท่าน แน่นอนพวกเราเคยหวังว่าท่านจะเป็นคนฉลาด ผู้ให้คำตักเตือนและผู้ให้คำปรึกษา โอ้ศอลิฮ์ ท่านจะห้ามพวกเรามิให้เคารพอิบาดะฮ์ต่อสิ่งที่บรรพบุรุษของเราเคารพอิบาดะฮ์อยู่กระนั้นหรือ?! แท้จริงแล้วพวกเราอยู่ในการสงสัยต่อสิ่งที่ท่านเชิญชวนเราไปยังสิ่งนั้นจากการเคารพอิบาดะฮ์ต่ออัลลอฮ์เพียงพระองค์เดียว มันทำให้เรากล่าวว่าท่านโกหกต่ออัลลอฮฺ”"