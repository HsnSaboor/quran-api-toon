tafsir[7]{c,v,t}:
  63,5,"และเมื่อได้มีเสียงกล่าวแก่บรรดามุนาฟิกีนเหล่านั้นว่า จงมาหาเราะซูลของอัลลอฮฺเพื่อขออภัยในสิ่งที่ผิดพลาดจากพวกท่านเถิด เขาจักขออภัยโทษจากอัลลอฮฺให้แก่พวกท่านซึ่งบาปต่างๆของพวกท่าน พวกเขาก็หันศีรษะของพวกเขาไปอีกทางหนึ่งเพื่อเย้ยหยันและเยาะเย้ย และเจ้าเห็นพวกเขาผินหลังออกไปจากสิ่งที่ได้บัญชาไว้และพวกเขาเป็นพวกหยิ่งผยองในการตอบรับความจริงและเชื่อฟังมัน"
  63,6,"โอ้เราะซูลเอ๋ญ มีผลเท่ากันที่เจ้าขออภัยโทษแก่บาปต่างๆของพวกเขาหรือไม่ขออภัยโทษให้แก่พวกเขาก็ตาม อัลลอฮฺจะไม่ทรงอภัยโทษให้แก่พวกเขา บาปต่างๆของพวกเขา แท้จริงอัลลอฮฺจะไม่ทรงชี้แนะทางแก่หมู่ชนผู้ฝ่าฝืนและไม่เชื่อฟัง และเป็นพวกดื้อดึงในความผิดบาป"
  63,7,"พวกเขาคือผู้ที่กล่าวว่า อย่าบริจาคทรัพย์สินของพวกท่านให้แก่บรรดาผู้ขัดสน และชาวอาหรับที่อยู่รอบๆมาดินะฮฺผู้ที่อยู่กับเราะซูลของอัลลอฮฺ เพื่อพวกเขาจะได้แยกย้ายออกไปจากเขา แต่ขุมคลังแห่งชั้นฟ้าทั้งหลายและขุมคลังแผ่นดินนั้นเป็นของอัลลอฮฺ พระองค์จะทรงให้ปัจจัยยังชีพแก่บ่าวของพระองค์ที่พระองค์ทรงประสงค์ แต่ว่าพวกมุนาฟิกีนไม่รู้ว่าขุมคลังของปัจจัยยังชีพอยู่ในพระหัตถ์ของพระองค์ สุบหานะฮุ(มหาบริสุทธิ์แด่พระองค์)"
  63,8,"ผู้นำของพวกเขา อับดุลลอฮฺ บิน อุบัย กล่าวว่า ถ้าเรากลับไปยังนครมะดีนะฮฺ พวกที่มีเกียรติกว่า-พวกเขาคือ ฉันและกลุ่มชนของฉัน-จะขับไล่พวกที่ต่ำต้อย พวกเขาคือมุฮัมมัดและบรรดาเศาะฮาบะฮฺของเขาออกจากนครมะดีนะฮฺ ส่วนอำนาจนั้นเป็นของอัลลอฮฺ และเราะซูลของพระองค์ และบรรดาผู้ศรัทธา ไม่ใช่สำหรับอับดุลลอฮฺ บินอุบัย และกลุ่มของเขา แต่ว่าพวกมุนาฟิกีนนั้นหารู้ไม่ว่าอำนาจนั้นเป็นของอัลลอฮฺ และเราะซูลของพระองค์ และบรรดาผู้ศรัทธา"
  63,9,"โอ้บรรดาผู้ศรัทธาต่ออัลลอฮฺและปฏิบัติตามสิ่งที่พระองค์ทรงบัญญัติไว้แก่พวกเขาเอ๋ย อย่าให้ทรัพย์สินของพวกเจ้าและลูกหลานของพวกเจ้าหันเหพวกเจ้าจากการละหมาดและอื่นๆที่เป็นกฎเกณฑ์ของศาสนาอิสลาม และผู้ใดที่ทรัพย์สินของเขาและลูกหลานของเขาหันเหเขาจากสิ่งที่อัลลอฮฺทรงบังคับให้ปฏิบัติซึ่งการละหมาดและอื่นๆ ชนเหล่านั้นคือพวกที่ขาดทุนอย่างแน่นอน บรรดาผู้ที่ทำให้ตัวของพวกเขา และครอบครัวของพวกเขาขาดทุนในวันกิยามะฮฺ"
  63,10,"และจงบริจาคทรัพย์สินต่างๆที่อัลลอฮฺทรงให้ปัจจัยยังชีพแก่พวกเจ้าก่อนที่ความตายจะมาเยือนพวกเจ้า แล้วเขาก็จะกล่าวแก่พระเจ้าของเขาว่า ข้าแต่พระเจ้าของข้าพระองค์ พระองค์จะทรงผ่อนผันให้แก่ข้าพระองค์อีกชั่วเวลาเพียงเล็กน้อยได้ไหม เพื่อที่ข้าพระองค์จะได้บริจาคทรัพย์สินของข้าพระองค์ในหนทางของอัลลอฮฺ และข้าพระองค์ก็จะอยู่ในหมู่บ่าวของอัลลอฮฺที่เป็นคนดีทั้งหลายที่การงานของพวกเขานั้นดีงาม"
  63,11,"แต่อัลลอฮฺ สุบหานาฮุ จะไม่ทรงผ่อนผันให้แก่ชีวิตใดเมื่อกำหนดของมันได้มาถึงแล้วและชีวิตก็จะจบลง และอัลลอฮฺนั้นทรงรู้ดียิ่งในสิ่งที่พวกเจ้ากระทำ การงานของพวกเจ้าจะไม่มีอะไรถูกซ่อนไว้ ณ ที่พระองค์ หากดีก็จะดี และไม่ดีก็จะไม่ดี"