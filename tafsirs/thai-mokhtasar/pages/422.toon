tafsir[5]{c,v,t}:
  33,31,"และผู้ใดที่มั่นคงกับการเชื่อฟังต่ออัลลอฮ์และเราะสูลของพระองค์ในหมู่พวกเธอ และกระทำความดีเพื่อความพึงพอใจของอัลลอฮ์ เราจะให้รางวัลแก่เขาถึงสองเท่าเหนือผู้หญิงอื่นๆ และเราได้เตรียมแก่เขาในปรโลกด้วยผลตอบแทนที่มีเกียรติยิ่ง นั่นคือสวรรค์"
  33,32,"โอ้ บรรดาภรรยาของท่านนบีมูฮัมมัดเอ๋ย พวกเธอไม่เหมือนกับสตรีทั่วๆไป ในด้านความประเสริฐและเกียรติ แต่ความประเสริฐของพวกเธอและมีเกียรติของพวกเธอ เป็นสิ่งที่หญิงอื่นไม่สามารถเข้าถึงได้ หากพวกเธอปฏิบัติตามคำสั่งของอัลลอฮ์และหลีกห่างจากสิ่งที่พระองค์ทรงห้ามและอย่าใช้คำพูดที่อ่อนหวานและอ่อนโยนเมื่อพวกเธอได้พูดคุยกับผู้ชายอื่น เพราะนั่นอาจกระตุ้นกิเลสของคนซึ่งในหัวใจของเขานั้นมีโรคแห่งความหน้าซื่อใจคดและราคะที่ผิดศิลธรรม แต่จงพูดด้วยคำพูดที่ห่างไกลจากความสงสัย โดยพูดด้วยน้ำเสียงที่จริงจังไม่เล่น และไม่พูดเกินจำเป็น"
  33,33,"และจงยึดติดอยู่ในบ้านของพวกเธอและอย่าได้ออกจากบ้านโดยที่ไม่จำเป็นและอย่าได้อวดความงามของพวกเธอออกมา ดังเช่น การอวด ของบรรดาสตรีในยุคอดีตก่อนอิสลาม และจงดำรงการละหมาดอย่างสมบูรณ์และจงจ่ายซะกาตจากทรัพย์สินของพวกเธอ และจงภักดีต่ออัลลอฮ์และเราะสูลของพระองค์ ทั้งหมดนั้นอัลลอฮ์เพียงแต่ต้องการที่จะขจัดสิ่งที่เป็นมลทินออกจากพวกเจ้า \"โอ้ บรรดาภรรยาของเราะสูลและสมาชิกในบ้านเอ๋ย\" และต้องการขัดเกลาจิตใจของพวกเจ้าให้สะอาดบริสุทธิ์โดยการประดับจิตใจนั้นด้วยมารยาทที่ดีงาม และขจัดสิ่งที่ไม่ดีต่างๆออกไปให้บริสุทธิ์สะอาดอย่างสมบูรณ์ โดยไม่เหลือร่องรอยแห่งสกปรกใดๆ"
  33,34,"และจงรำลึกถึงสิ่งที่ได้ถูกอ่านในบ้านของพวกเธอจากโองการของอัลลอฮ์ที่ได้ประทานลงมายังท่านเราะสูลและจากแบบอย่างของท่านที่บริสุทธิ์ แท้จริงอัลลอฮ์ทรงอ่อนโยนต่อพวกเธอ เมื่อได้กรุณาเลือกพวกเธอเป็นสมาชิกคนหนึ่งในบ้านนบีของพระองค์ พระองค์ทรงรอบรู้เกี่ยวกับพวกเธอดีที่ได้เลือกเป็นภรรยาของเราะซูลของพระองค์ และทรงเลือกให้เป็นมารดาสำหรับบรรดาผู้ศรัทธาทั้งหลายที่เป็นประชาชาติของท่าน"
  33,35,"แท้จริงบรรดาผู้ที่ถ่อมตนต่ออัลลอฮ์ด้วยการเชื่อฟังทั้งชายและหญิง บรรดาผู้ยึดมั่นต่ออัลลอฮ์ทั้งชายและหญิง บรรดาผู้ที่เชื่อฟังเคารพปฏิบัติตามอัลลอฮ์ทั้งชายและหญิง บรรดาผู้ที่ซื่อสัตย์ทั้งชายและหญิงในการศรัทธาทั้งด้วยใจและคำพูด บรรดาผู้ที่อดทนทั้งชายและหญิงต่อการเชื่อฟัง ละทิ้้งสิ่งที่ต้องห้ามและต่อบททดสอบต่าง ๆ บรรดาผู้บริจาคทานทั้งชายและหญิงด้วยทรัพย์สินของพวกเขาทั้งในภาคบังคับและสมัครใจ บรรดาผู้ถือศีลอดทั้งชายและหญิงเพื่ออัลลอฮ์ทั้งในภาคบังคับและสมัครใจ บรรดาผู้รักษาอวัยวะเพศของพวกเขาทั้งชายและหญิงโดยการปกปิดมันต่อหน้าผู้คนที่ไม่อนุญาตให้มองเห็นได้และห่างไกลต่อการละเมิดทางเพศ บรรดาผู้รำลึกถึงอัลลอฮ์อย่างมากมายจากชายและหญิงนั้น อัลลอฮ์ได้ทรงเตรียมไว้สำหรับพวกเขาแล้ว ซึ่งการอภัยโทษต่อบาปของพวกเขาและได้ทรงเตรียมรางวัลอันใหญ่หลวงในวันกิยามะฮ์นั้นก็คือสวรรค์"