tafsir[9]{c,v,t}:
  10,62,"พึงทราบเถิด แท้จริงบรรดาคนที่อัลลอฮฺรักนั้น ไม่มีความหวาดกลัวใดๆ แก่พวกเขาต่อความน่าสะพรึงกลัวของวันกิยามะฮฺ และพวกเขาจะไม่เศร้าโศกเสียใจในสิ่งที่พวกเขาพลาดไปจากโชคชะตาของโลกดุนยา"
  10,63,"บรรดาคนที่อัลลอฮฺรักนั้น พวกเขาคือบรรดาผู้ที่ศรัทธาต่ออัลลอฮฺและเราะซูลของพระองค์ ศ็อลลัลลอฮฺอะลัยฮิวะสัลลัม และพวกเขานั้นมีความยำเกรงต่ออัลลอฮฺ ด้วยการปฏิบัติตามคำบัญชาของพระองค์และห่างไกลจากข้อห้ามของพระองค์"
  10,64,"สำหรับพวกเขาจะได้รับข่าวดีจากพระเจ้าของพวกเขาในโลกนี้ซึ่งทำให้พวกเขามีความสุขด้วยสิ่งดีๆหรือการชมเชยของเพื่อนมนุษย์ด้วยกัน และสำหรับพวกเขาจะได้รับข่าวดีจากบรรดามลาอิกะฮฺในขณะที่ดึงวิญญาณของพวกเขาและหลังจากความตายและในวันรวมตัว (วันกิยามะฮฺ) จะไม่เปลี่ยนแปลงในสิ่งที่อัลลอฮฺทรงสัญญากับพวกเขาไว้ นั้นคือผลตอบแทนด้วยการได้รับชัยชนะอันยิ่งใหญ่ ที่บรรลุในสิ่งที่ต้องการและรอดพ้นจากความหวาดกลัว"
  10,65,"โอ้เราะซูลเอ๋ย เจ้าจงอย่าเสียใจในคำพูดของพวกเขาที่กล่าวหาและใส่ร้ายศาสนาของเจ้า แท้จริงแล้วการกดขี่และการครอบงำนั้นทั้งหมดเป็นของอัลลอฮฺ ไม่มีสิ่งใดสามารถขัดขวางพระองค์ได้ และพระองค์เป็นผู้ทรงได้ยินคำพูดของพวกเขา ผู้ทรงรอบรู้การกระทำของพวกเขา และพระองค์จะทรงตอบแทนพวกเขา"
  10,66,"พึงทราบเถิด แท้จริงทุกสิ่งในชั้นฟ้าทั้งหลายและทุกสิ่งในแผ่นดินนั้นเป็นของอัลลอฮฺเพียงองค์เดียว และทุกสิ่งที่บรรดาผู้ตั้งภาคีได้เคารพสักการะนอกเหนืออัลลอฮฺนั้น พวกเขาไม่ได้ปฏิบัติตามอย่างแท้จริงนอกเสียจากการสงสัย และพวกเขามิได้ตั้งอยู่บนสิ่งใด นอกจากการโกหกต่อบรรดาเหล่าภาคีต่ออัลลอฮฺ อัลลอฮฺผู้ทรงสูงส่งจากคำพูดของพวกเขา ทรงสูงส่งและยิ่งใหญ่"
  10,67,"โอ้มวลมนุษย์เอ๋ย พระองค์เพียงองค์เดียวเท่านั้น ผู้ทรงบันดาลกลางคืนให้แก่พวกท่านเพื่อพวกท่านจะได้พักผ่อนจากการงานและความเหนื่อยล้าในการทำงาน และกลางวันที่สว่างไสวเพื่อแสวงหาสิ่งเลี้ยงชีพ แท้จริงในการนั้น แน่นอนย่อมเป็นสัญญาณอันชัดแจ้งแก่หมู่ชนที่ได้ยินเพื่อใคร่ครวญและยอมรับ"
  10,68,"บางกลุ่มจากบรรดาผู้ตั้งภาคีกล่าวว่า อัลลอฮฺทรงเอามลาอิกะฮฺเป็นธิดา พระเจ้าทรงชำระตนให้บริสุทธิ์จากคำกล่าวของพวกเขา มหาบริสุทธิ์พระองค์ท่าน พระองค์ทรงพอเพียงจากทุกๆ สิ่งถูกสร้าง ที่อยู่ในชั้นฟ้าทั้งหลายและที่อยู่ในแผ่นดินนั้นเป็นกรรมสิทธิ์ของพระองค์ โอ้บรรดาผู้ตั้งภาคีเอ๋ย พวกท่านไม่มีหลักฐานใดๆ ในคำกล่าวหาของพวกท่าน พวกท่านจะกล่าวร้ายอัลลอฮฺด้วยคำพูดอันใหญ่หลวงที่อ้างว่าอัลลอฮฺนั้นทรงมีพระบุตร พวกท่านมิได้รู้ถึงความเป็นจริงและปราศจากหลักฐานกระนั้นหรือ"
  10,69,"โอ้เราะซูลเอ๋ย จงกล่าวแก่พวกเขาเถิดว่า แท้จริงบรรดาผู้ที่กล่าวเท็จต่ออัลลอฮฺว่าทรงมีพระบุตรนั้น พวกเขาจะไม่ประสบความสำเร็จในสิ่งที่พวกเขาขอ และไม่รอดพ้นจากสิ่งที่พวกเขาหวาดกลัว"
  10,70,"อย่าให้ความเพลิดเพลินและความสุขในโลกนี้ล่อลวงพวกเจ้า เพราะโลกนี้ให้ความสุขเพียงเล็กน้อยแล้วก็จางหายไปหลังจากนั้นพวกเขาก็กลับคืนมาสู่เราในวันกิยามะฮฺ แล้วเราจะให้พวกเขาลิ้มรสการลงโทษอย่างหนักเพราะเหตุที่พวกเขาปฏิเสธศรัทธาต่ออัลลอฮฺและปฏิเสธศรัทธาต่อเราะซูลของพระองค์"