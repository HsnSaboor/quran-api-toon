tafsir[19]{c,v,t}:
  73,1,"โอ้ผู้คลุมกายด้วยเสื้อผ้าของเขาเอ๋ย(หมายถึง ท่านนบี ศ็อลลัลลอฮฺอะลัยฮิวะซัลลัม)"
  73,2,"จงละหมาดในเวลากลางคืน เว้นแต่เพียงเล็กน้อยของกลางคืน"
  73,3,"จงละหมาดครึ่งหนึ่งของเวลากลางคืนหากเจ้าต้องการ หรือจงละหมาดน้อยกว่าครึ่งหนึ่งเพียงเล็กน้อย จนถึงหนึ่งในสามของเวลากลางคืน"
  73,4,"หรือมากกว่านั้น จนถึงสองในสาม และจงอ่านให้ชัดถ้อยชัดคำ เมื่อใดที่ท่านได้อ่านมันและอ่านมันอย่างช้าๆ"
  73,5,"โอ้รอซูลเอ๋ย แท้จริงเราจะประทานอัลกุรอานแก่เจ้า ซึ่งเป็นวจนะอันหนักหน่วง ที่มีข้อบังคับ บทลงโทษ บทบัญญัติ จริยธรรมและอื่นๆ"
  73,6,"แท้จริงเวลากลางคืนนั้นเป็นเวลาที่ประทับใจยิ่ง ด้วยการอ่านอัลกุรอาน และเป็นการอ่านที่ชัดเจนยิ่ง"
  73,7,"แท้จริงสำหรับเจ้านั้น ในเวลากลางวันนั้นใช้สำหรับการงานของเจ้า ทำให้เจ้าจะหมกมุ่นอยู่กับงาน จากการอ่านอัลกุรอาน ดังนั้นเจ้าจงละหมาดในเวลากลางคืน"
  73,8,"และจงรำลึกถึงพระนามแห่งอัลลอฮ์ด้วยการรำลึกที่หลากหลาย และจงตั้งจิตมั่นต่อพระองค์อย่างเคร่งครัดด้วยความบริสุทธิ์ใจในการทำอิบาดะฮ์ต่อพระองค์"
  73,9,"พระเจ้าแห่งทิศตะวันออกและทิศตะวันตก ไม่มีผู้ใดควรแก่การเคารพสักการะนอกจากพระองค์ ดังนั้นจงยึดพระองค์ให้เป็นผู้คุ้มครอง มอบหมายการงานทั้งหมดของเจ้าแก่พระองค์เถิด"
  73,10,"และจงอดทนต่อสิ่งที่บรรดาผู้ปฏิเสธได้เยาะเย้ยและกล่าวร้ายและจงแยกตัวออกจากพวกเขาด้วยการแยกตัวที่ไม่เกิดอันตรายใดๆ"
  73,11,"และจงอย่าไปสนใจกับบรรดาผู้ปฏิเสธผู้ที่เพลิดเพลินไปกับความสุขทางโลกดุนยา และจงปล่อยให้เป็นเรื่องของข้ากับพวกเขา และจงรอพวกเขาสักเล็กน้อยจนกระทั่งวาระสุดท้ายของชีวิตของพวกเขาจะมาถึงพวกเขา"
  73,12,"แท้จริง ณ ที่เรานั้นในวันอาคีเราะฮ์มีตรวนที่หนักและกองไฟที่ลุกโชน"
  73,13,"และอาหารที่ติดลำคอเพราะความรุนแรงของความขมขื่นของมันและการลงโทษอันแสนเจ็บปวด ที่เพิ่มมากขึ้นอย่างที่เคยผ่านมา"
  73,14,"บทลงโทษนั้นเกิดขึ้นกับบรรดาผู้ปฏิเสธในวันที่แผ่นดินและภูเขาจะสั่นสะเทือน และภูเขาจะกลายเป็นกองทรายไหลพรูกระจัดกระจายจากความรุนแรง การสั่นสะเทือนของมัน"
  73,15,"แท้จริงเราได้ส่งรอซูลคนหนึ่งไปยังพวกเจ้า เพื่อเป็นพยานต่อการงานของพวกเจ้าในวันกิยามะฮฺ ดั่งที่เราได้ส่งรอซูลคนหนึ่งไปยังฟิรเอานฺ เขาคนนั้นคือมูซา อลัยฮิสสลาม"
  73,16,"แล้วฟิรเอานฺได้ฝ่าฝืนรอซูลที่ถูกส่งไปยังเขาที่มาจากพระเจ้าของเขา ดังนั้นเราจึงได้ลงโทษเขาด้วยการลงโทษอย่างแสนสาหัสในดุนยาด้วยการให้จมน้ำตาย และในอาคิเราะฮฺด้วยไฟนรก ดังนั้นพวกเจ้า จงอย่าฝ่าฝืนรอซูลของพวกเจ้า มิฉะนั้นแล้วพวกเจ้าจะประสบเหมือนกับที่ฟิรเอานฺได้ประสบ"
  73,17,"ถ้าพวกเจ้าปฏิเสธต่ออัลลอฮฺและโกหกใส่ท่านรอซูลของพระองค์ ดังนั้นพวกเจ้าจะปกป้องตนเองและเสริมความแข็งแกร่งให้ตนเองต่อวันที่เลวร้ายและยาวนานนั้นได้อย่างไรเล่า ซึ่งจะทำให้ผมของเด็กๆกลายเป็นสีขาว เพราะความน่าสะพรึงกลัวและความยาวนานของมัน"
  73,18,"ชั้นฟ้าจะปริแยกออกจากการสั่นสะเทือน สัญญาของพระองค์อัลลอฮฺจะต้องเกิดขึ้นอย่างไม่ต้องสงสัย"
  73,19,"แท้จริงการตักเตือนนี้ ครอบคลุมถึงการบรรยายเกี่ยวกับวันกิยามะฮฺ จากความน่าสะพรึงกลัวและความรุนแรงนั้น เป็นการเตือนสติ ซึ่งบรรดาผู้ศรัทธาจะได้รับประโยชน์จากสิ่งนี้ ผู้ใดประสงค์ที่จะยึดทางกลับไปสู่พระเจ้าของเขา ก็จงยึดการตักเตือนนั้นเถิด"