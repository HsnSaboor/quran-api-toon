tafsir[14]{c,v,t}:
  106,1,"เพื่อให้ความเคยชินแก่ชาวกุเรชและความคุ้นเคยแก่พวกเขา"
  106,2,"คือการเดินทางในฤดูหนาวไปยังประเทศเยเมน และการเดินทางในฤดูร้อนไปยังประเทศชามอย่างปลอดภัย"
  106,3,"ดังนั้น พวกเขาจงเคารพภักดีต่อพระเจ้าแห่งบ้านอันศักดิ์สิทธิ์นี้ที่ทรงให้ความง่ายดายแก่พวกเขาในการเดินทางนี้แต่เพียงองค์เดียวเถิด และจงอย่าตั้งภาคีใด ๆ ต่อพระองค์"
  106,4,"ผู้ทรงให้อาหารแก่พวกเขาให้พ้นจากความหิว และทรงให้ความปลอดภัยแก่พวกเขาให้พ้นจากความหวาดกลัว ด้วยการทำให้หัวใจของชาวอาหรับมีการให้เกียรติต่อสถานที่อันศักดิ์สิทธิ์นั้น และการให้เกียรติต่อบรรดาผู้อยู่อาศัยในนั้น"
  107,1,"เจ้ารู้หรือไม่ว่าใครเป็นผู้ที่ปฏิเสธการตอบแทนในวันกิยามะฮ์?"
  107,2,"เขาผู้นั้นคือผู้ที่ผลักใสไล่ส่งเด็กกำพร้าโดยไม่ช่วยเหลือเขาด้วยความรุนแรง"
  107,3,"และก็ไม่ส่งเสริมตัวของเขาและผู้อื่นในการให้อาหารแก่คนจน"
  107,4,"ความหายนะและการลงโทษจะประสบแก่บรรดาผู้ที่ละเลยต่อการละหมาดของพวกเขา โดยที่พวกเขานั้นไม่ให้ความสำคัญกับการละหมาดจนกระทั่งว่าเวลาของมันได้สิ้นสุดไป"
  107,5,"107:4"
  107,6,"คือผู้ที่พวกเขาโอ้อวดกันด้วยการละหมาดและการงานของพวกเขา โดยที่พวกเขามิได้มีความบริสุทธิ์ใจในการงานนั้นเพื่ออัลลอฮ์เลย"
  107,7,"และพวกเขาก็ยับยั้งไม่ให้การช่วยเหลือแก่ผู้อื่นในสิ่งที่มันมิได้มีโทษภัยอันใดเลยในการช่วยเหลือนั้น"
  108,1,"โอ้เราะซูลเอ๋ย แท้จริงเราได้ให้แก่เจ้าซึ่งความดีอันมากมาย และส่วนหนึ่งจากความดีนั้นคือ แม่น้ำอัลเกาษัรที่อยู่ในสวนสวรรค์"
  108,2,"ดังนั้น เจ้าจงจักขอบคุณต่ออัลลอฮ์ในความโปรดปรานอันนี้ โดยเจ้าต้องละหมาดและเชือดเพื่อพระองค์เพียงองค์เดียวเท่านั้น ซึ่งจะแตกต่างกับสิ่งที่บรรดาผู้ตั้งภาคีได้กระทำในการใกล้ชิดกับเจว็ดของพวกเขาด้วยวิธีการเชือด"
  108,3,"แท้จริงผู้ที่เกลียดชังเจ้านั้น คือผู้ที่ถูกตัดขาดจากความดีต่าง ๆ ที่ถูกลืมที่เมื่อใดมันได้ถูกกล่าวขึ้นมา มันก็ถูกกล่าวถึงในสิ่งที่ไม่ดี"