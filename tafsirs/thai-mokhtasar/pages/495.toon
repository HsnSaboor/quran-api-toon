tafsir[16]{c,v,t}:
  43,74,"แท้จริงบรรดาผู้กระทำความผิด ด้วยการปฏิเสธศรัทธาและด้วยการกระทำในสิ่งที่ผิดศีลธรรมนั้น จะอยู่ในการลงโทษในนรกญะฮันในวันกิยามฮ์ โดยที่พวกเขาจะพำนักอยู่ในนั้นตลอดกาล"
  43,75,"การลงโทษนั้นจะไม่ถูกลดหย่อนแก่พวกเขา และพวกเขาจะอยู่ในการลงโทษนั้นอย่างผู้ที่สิ้นหวังในความเมตตาของอัลลอฮ์"
  43,76,"และเรามิได้อธรรมต่อพวกเขา ขณะที่เราทำให้พวกเขาเข้าไปในไฟนรก แต่พวกเขาเองต่างหากที่เป็นผู้อธรรมต่อตัวเองด้วยการปฏิเสธศรัทธา"
  43,77,"และพวกเขาเรียกมลาอิกะฮ์ผู้ดูแลนรก(ชื่อมาลิก) โดยกล่าวว่า \"โอ้มาลิกเอ๋ย โปรดให้พระผู้อภิบาลของเจ้าจัดการให้เราตายเสียเถิด เพราะเราจะได้ไม่ทนทุกข์ทรมานกับการถูกลงโทษ\" ดังนั้นมาลิกจึงตอบพวกเขาว่า \"แท้จริงพวกเจ้าจะเป็นผู้พำนักอยู่ในการลงโทษนั้นตลอดไป พวกเจ้าจะไม่ตายและการลงโทษก็จะไม่ขาดหายไปจากพวกเจ้า\""
  43,78,"โดยแน่นอนเราได้นำความจริงที่ไม่มีข้อสงสัยเคลือบแคลงใด ๆ มายังพวกเจ้าในโลกดุนยาแล้ว แต่ส่วนมากของพวกเจ้าเป็นผู้ชิงชังต่อความจริงนั้น"
  43,79,"และหากพวกเขาวางแผนปองร้ายท่านนบี ศ็อลลัลลอฮุอลัยฮิวะซัลลัม และได้เตรียมกลอุบายใด ๆ ไว้แล้ว ดังนั้นแน่นอนเราก็จะวางแผน ที่มันเหนือกว่าแผนของพวกเขาเช่นกัน"
  43,80,"หรือพวกเขาคิดว่า เราไม่ได้ยินความลับที่พวกเขาซ่อนไว้ในใจ หรือที่พวกเขากระซิบระหว่างกันเป็นความลับ เปล่าเลย! แท้จริงเราได้ยินสิ่งเหล่านั้นทั้งหมด และบรรดามลาอิกะฮ์ที่อยู่กับพวกเขา ได้ทำการบันทึกทุกสิ่งที่พวกเขากระทำกัน"
  43,81,"จงกล่าวเถิด -โอ้เราะสูลเอ๋ย- แก่บรรดาผู้ที่พาดพิงถึงอัลลอฮ์ว่าพระองค์ทรงมีบุตรสาว อัลลอฮ์ทรงสูงส่งเหนือคำกล่าวของพวกเขายิ่งนัก อัลลอฮ์ไม่มีบุตร พระองค์ทรงบริสุทธิ์จากเรื่องดังกล่าว ดังนั้นฉันเป็นคนแรกในหมู่ผู้เคารพภักดีต่ออัลลอฮ์ ที่ให้ความบริสุทธิ์แด่พระองค์"
  43,82,"มหาบริสุทธิ์แด่พระเจ้าแห่งชั้นฟ้าทั้งหลายและแผ่นดิน พระเจ้าแห่งบัลลังก์ จากสิ่งที่บรรดาผู้ตั้งภาคีเหล่านั้นกล่าวอ้าง ทั้งการพาดพิงถึงการมีภาคี การมีคู่ครองและบุตรไปยังพระองค์"
  43,83,"ดังนั้น โอ้เราะสูลเอ๋ย เจ้าจงปล่อยพวกเขาให้หมกมุ่นอยู่ในความเท็จที่พวกเขากำลังทำอยู่และหลงระเริงไปเถิด จนกว่าพวกเขาจะได้พบกับวันของพวกเขา ที่พวกเขาได้ถูกสัญญาไว้ นั่นคือวันกิยามะฮ์"
  43,84,"และพระองค์เป็นพระเจ้าที่เที่ยงแท้แห่งชั้นฟ้าและพระองค์เป็นพระเจ้าที่เที่ยงแท้แห่งแผ่นดิน และพระองค์เป็นผู้ทรงปรีชาญาณในการสร้าง การกำหนดสภาวะการณ์และการบริหารกิจการต่าง ๆ ของพระองค์ ผู้ทรงรอบรู้ถึงสภาพการณ์ต่าง ๆ ของปวงบ่าวของพระองค์ ไม่มีสิ่งใดที่จะซ่อนเร้นไปจากพระองค์ได้"
  43,85,"และความดีของอัลลอฮ์ที่เปี่ยมล้นและความจำเริญของพระองค์พระผู้ซึ่งอำนาจแห่งชั้นฟ้าทั้งหลายและแผ่นดิน และสิ่งที่อยู่ในระหว่างทั้งสองเป็นกรรมสิทธิ์ของพระองค์ และ ณ ที่พระองค์นั่นคือความรอบรู้แห่งยามอวสานที่จะเกิดขึ้นในวันกิยามะฮฺไม่มีผู้ใดรอบรู้อื่นจากพระองค์ และยังพระองค์เท่านั้นที่พวกเจ้าจะถูกนำกลับไปในวันวันอาคเราะฮ์ เพื่อการสอบสวนและตอบแทน"
  43,86,"และสิ่งที่บรรดาผู้ตั้งภาคีเคารพบูชาอื่นจากพระองค์นั้น ไม่มีอำนาจในการให้ความช่วยเหลือ ณ ที่อัลลอฮ์ นอกจากผู้ปฏิญาณตนว่าไม่มีพระเจ้าอื่นใดนอกจากอัลลอฮ์ โดยที่เขารู้ดีถึงสิ่งที่เขาปฏิญาณตนไว้ เช่น อีซา และอุซัยร์ และบรรดามลาอิกะฮ์"
  43,87,"และถ้าหากเจ้าถามพวกเขาว่า \"ใครเป็นผู้สร้างพวกเขา? แน่นอนพวกเขาจะกล่าวว่า \"อัลลอฮ์คือผู้ทรงสร้างพวกเรา\" แล้วมันเป็นไปได้อย่างไรที่พวกเขาหันเหออกจากการเคารพอิบาดะฮ์ต่อพระองค์ เมื่อพวกเขายอมรับแล้ว"
  43,88,"และอัลลอฮ์ทรงรู้ดีถึงการร้องเรียนจากเราะสูลของพระองค์ถึงการปฏิเสธของหมู่ชนของเขา โดยเขากล่าวว่า \"ข้าแต่พระเจ้าของข้าพระองค์ แท้จริงชนเหล่านั้นเป็นหมู่ชนที่ไม่ศรัทธาต่อสิ่งที่พระองค์ได้ทรงประทานให้ฉันนำมายังพวกเขา\""
  43,89,"ดังนั้น จงออกห่างจากพวกเขาเสียเถิด เจ้าจงกล่าวแก่พวกเขาด้วยสิ่งที่สามารถยับยั้งความชั่วของพวกเขา -สิ่งนี้เกิดขึ้นที่เมืองมักกะฮ์- แล้วพวกเขาจะได้รู้ถึงบทลงโทษที่พวกเขาต้องเผชิญ"