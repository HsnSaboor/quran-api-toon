tafsir[34]{c,v,t}:
  56,17,"จะมีเด็กๆ ที่มีอายุเท่าเดิมไม่แก่และไม่เสียชีวิต เดินวนเวียนคอยรับใช้พวกเขาตลอดไป"
  56,18,"เด็กๆ จะเดินเวียนกันไปมาบริการพวกเขาด้วยแก้วน้ำที่ไม่มีหูจับ เหยือกน้ำที่มีหูจับ และถ้วยสุราที่ไหลรินในสรวงสวรรค์อย่างไม่ขาดสาย"
  56,19,"สุราที่มีอยู่นั้นจะไม่เหมือนกับสุราที่อยู่บนโลกดุนยา ดังนั้นผู้ที่ดื่มมันจะไม่มึนศีรษะ และไม่เมา"
  56,20,"และเด็กๆ จะเดินเวียนกันไปมาบริการพวกเขาด้วยผลไม้ตามแต่พวกเขาจะเลือกกิน"
  56,21,"และจะเดินเวียนกันไปมาบริการเนื้อนกที่พวกเขาอยากรับประทาน"
  56,22,"และในสรวงสวรรค์นั้นจะมีหญิงสาวสวยที่มีนัยน์ตาคมสวยงามเตรียมไว้สำหรับพวกเขา"
  56,23,"ดั่งไข่มุกที่ถูกเก็บรักษาไว้ในเปลือกของมันไว้เป็นอย่างดี"
  56,24,"ทั้งนี้เพื่อเป็นรางวัลตอบแทนให้กับพวกเขาในคุณงามความดีที่พวกเขากระทำไว้ในโลกดุนยา"
  56,25,"ในสรวงสวรรค์นั้นพวกเขาจะไม่ได้ยินคำพูดที่ไร้สาระ และสิ่งที่เป็นบาป"
  56,26,"พวกเขาจะไม่ได้ยินนอกจากการให้สลามของมลาอิกะฮฺที่มีต่อพวกเขา และการให้สลามที่มีระหว่างพวกเขาเอง"
  56,27,"และกลุ่มชนข้างขวาที่รับสมุดบันทึกของพวกเขาด้วยมือขวา สถานะและตำแหน่งของพวกเขามันยิ่งใหญ่มาก ณ ที่อัลลอฮ์ ตะอาลา"
  56,28,"(พวกเขา) จะอยู่ภายใต้ต้นพุทราที่ไร้หนาม ซึ่งมันเป็นที่ๆ ไม่มีอันตรายใดๆ"
  56,29,"และต้นกล้วยที่ออกผลซ้อนกันแน่นเป็นเครือเรียงซึ่งกันและกัน"
  56,30,"และร่มเงาที่แผ่กว้างตลอดกาลไม่มีวันหายไป"
  56,31,"และน้ำที่ไหลรินอยู่ตลอดเวลาไม่หยุดนิ่ง"
  56,32,"และผลไม้อันมากมายนับไม่ถ้วน"
  56,33,"(ผลไม้นั้น)จะไม่มีวันหมดสิ้นจากพวกเขา จะไม่มีฤดูสำหรับผลไม้นั้น และไม่มีสิ่งขัดขวางใดๆ เมื่อใดก็ตามที่พวกเขาต้องการ"
  56,34,"และเบาะที่ถูกยกให้สูงขึ้นวางไว้บนเตียง"
  56,35,"แท้จริงเราได้สร้างหญิงสาวแห่งสรวงสวรรค์เป็นกรณีพิเศษจริงไม่เหมือนกับหญิงสาวทั่วไป"
  56,36,"แล้วเราได้ทำให้พวกนางเป็นสาวพรหมจรรย์บริสุทธิ์ที่ไม่เคยถูกแตะต้องมาก่อน"
  56,37,"เป็นที่รักและชื่นชมแก่สามีของพวกนาง พวกนางอยู่ในวัยสาวคราวเดียวกัน"
  56,38,"เราได้สร้างพวกนางให้กับกลุ่มมือขวา ซึ่งพวกเขาจะถูกจัดอยู่ในกลุ่มทางขวา (กลุ่มผู้ได้รับสมุดบันทึกด้วยมือขวา) เพื่อเป็นสัญญาณบ่งบอกถึงความสุขสำราญของพวกเขา"
  56,39,"พวกเขาคือกลุ่มชนของบรรดานบีรุ่นก่อนๆ"
  56,40,"และกลุ่มชนจากประชาชาติของนบีมุฮัมมัด ศ็อลลัลลอฮฺอลัยฮิวะซัลลัม ซึ่งพวกเขาคือประชาชาติรุ่นสุดท้าย"
  56,41,"และกลุ่มชนข้างซ้ายที่รับสมุดบันทึกของพวกเขาด้วยมือซ้าย สภาพและหนทางของพวกเขามันชั่งเลวร้ายยิ่งนัก"
  56,42,"พวกเขาจะอยู่ในลมที่ร้อนระอุและน้ำที่เดือดพล่าน"
  56,43,"และจะอยู่ในร่มเงาของควันที่ดำทึบ"
  56,44,"ซึ่งมันไม่ร่มเย็นและไม่น่ามอง"
  56,45,"แท้จริงพวกเขาก่อนที่จะโดนลงโทษนั้น พวกเขาใช้ชีวิตอย่างสุขสำราญในโลกดุนยา พวกเขาไม่ให้ความสำคัญกับสิ่งใดนอกจากกิเลสตัณหาของพวกเขาเท่านั้น"
  56,46,"และพวกเขา(ในโลกดุนยา)เป็นผู้ปฏิเสธศรัทธาต่ออัลลอฮฺและบูชาต่อรูปเจว็ดต่างๆ นอกจากอัลลอฮฺมาโดยตลอด"
  56,47,"และพวกเขา(ตอนอยู่ในโลกดุนยา)ปฏิเสธต่อวันฟื้นคืนชีพ แล้วกล่าวอย่างเย้ยหยันและดูเหมือนว่ามันเป็นไปไม่ได้ ว่า เมื่อเราตายไปแล้ว และเราได้กลายเป็นดินและกระดูกแล้ว เราจะถูกให้ฟื้นคืนชีพอีกกระนั้นหรือ?!"
  56,48,"และรวมทั้งบรรพบุรุษของเราที่ได้เสียชีวิตไปก่อนหน้าเรา จะถูกให้ฟื้นคืนชีพอีกด้วยกระนั้นหรือ?!"
  56,49,"จงกล่าวเถิด โอ้ท่านเราะซูล ให้แก่พวกเขาเหล่านั้นที่ปฏิเสธวันฟื้นคืนชีพว่า แท้จริงทั้งชนรุ่นก่อนๆ และรุ่นหลังๆ ด้วย"
  56,50,"พวกเขาจะถูกรวมตัวกันในวันกิยามะฮฺอย่างแน่นอน เพื่อชำระบัญชีและตอบแทนตามที่ได้กระทำไว้"