tafsir[9]{c,v,t}:
  64,10,"ส่วนบรรดาผู้ปฏิเสธศรัทธาต่ออัลลอฮฺและปฏิเสธต่อสัญญาณต่างๆของเรา ที่เราได้ประทานลงมาแก่เราะซูลของเรา ชนเหล่านั้นคือชาวนรก พวกเขาเป็นผู้พำนักอยู่ในนั้นตลอดกาล และทางกลับที่ชั่วช้ายิ่งคือทางกลับของพวกเขา"
  64,11,"ไม่มีทุกข์ภัยอันใดเกิดขึ้นแก่คนใดคนหนึ่งต่อตัวของเขา หรือทรัพย์สินของเขา หรือลูกของเขา เว้นแต่ด้วยการตัดสินและการกำหนดสภาวะของพระองค์ และผู้ใดศรัทธาต่ออัลลอฮฺและคำตัดสินของพระองค์และการกำหนดสภาวะของพระองค์ พระองค์จะทรงเปิดหัวใจของเขา(สู่แนวทางที่ถูกต้อง)ด้วยการน้อมรับคำบัญชาของพระองค์และพอใจในคำตัดสินของพระองค์ และอัลลอฮฺเป็นผู้ทรงรอบรู้ทุกสิ่งทุกอย่าง ไม่มีสิ่งใดถูกซ่อนเร้น ณ ที่พระองค์"
  64,12,"และพวกเจ้าจงเชื่อฟังอัลลอฮฺ และจงเชื่อฟังเราะซูลเถิด แต่ถ้าพวกเจ้าผินหลังในสิ่งที่เราะซูลของพระองค์ได้นำมานั้น นั่นเป็นบาปแก่พวกเจ้าที่ได้ผินหลัง เราะซูลของเรามิได้มีหน้าที่ใดๆ นอกจากการประกาศให้ทราบถึงสิ่งที่เราได้บัญชาให้เขาประกาศเท่านั้น และโดยแน่นอนเขาได้ประกาศสิ่งที่ถูกบัญชาให้ประกาศแล้ว"
  64,13,"อัลลอฮฺคือผู้ควรแก่การเคารพสักการะที่แท้จริงจริง ไม่มีผู้ควรแก่การเคารพสักการะใด ๆ นอกจากพระองค์ ดังนั้นบรรดาผู้ศรัทธาทั้งหลายจงมอบหมายไว้วางใจในทุกๆเรื่องของพวกเขาต่ออัลลอฮฺเพียงองค์เดียวเถิด"
  64,14,"โอ้บรรดาผู้ศรัทธาต่ออัลลอฮฺและปฏิบัติตามสิ่งที่พระองค์ทรงบัญญัติไว้แก่พวกเขาเอ๋ย แท้จริงในหมู่คู่ครองของพวกเจ้าและลูกหลานของพวกเจ้านั้นมีบางคนเป็นศัตรูแก่พวกเจ้า เพราะพวกเขาทำให้พวกเจ้าหันเหจากการรำลึกถึงอัลลอฮฺ และการญิฮาดในหนทางของพระองค์และกีดกันพวกเจ้า ฉะนั้นจงระวังต่อพวกเขาที่จะส่งผลกระทบให้กับพวกเจ้า แต่ถ้าพวกเจ้าอภัยและยกโทษแก่พวกเขา แท้จริงอัลลอฮฺนั้นเป็นผู้ทรงอภัยโทษบาปของพวกเจ้า ผู้ทรงเมตตาพวกเจ้า และผลตอบแทนนั้นมาจากการกระทำ"
  64,15,"แท้จริงทรัพย์สมบัติของพวกเจ้า และลูกหลานของพวกเจ้านั้นเป็นบททดสอบสำหรับพวกเจ้า พวกเขาอาจจะนำพาพวกเจ้าไปยังสิ่งหะรอม และละทิ้งการเชื่อฟังอัลลอฮฺ และอัลลอฮฺนั้น ณ ที่พระองค์มีรางวัลอันยิ่งใหญ่สำหรับผู้ที่เลือกการเชื่อฟังพระองค์ เหนือกว่าการเชื่อฟังลูกหลาน และหมกมุ่นอยู่กับทรัพย์สมบัติ และผลตอบแทนอันยิ่งใหญ่นี้คือสวนสวรรค์"
  64,16,"ดังนั้นจงยำเกรงอัลลอฮฺด้วยการปฏิบัติตามคำบัญชาของพระองค์และหลีกเลี่ยงข้อห้ามของพระองค์เถิด เท่าที่พวกเจ้ามีความสามารถไปยังทางแห่งการเชื่อฟังพระองค์และจงเชื่อฟังและปฏิบัติตามอัลลอฮฺและเราะซูลของพระองค์ และจงบริจาคทรัพย์สินของพวกเจ้าที่อัลลอฮฺทรงประทานปัจจัยยังชีพแก่พวกเจ้า ใช้ไปในทางที่ดีเถิด และผู้ใดปฏิบัติตามอัลลอฮฺให้ความตระหนักแก่ตัวเขา ชนเหล่านั้นพวกเขาเป็นผู้ประสบความสำเร็จในสิ่งที่พวกเขาร้องขอและรอดพ้นจากสิ่งที่พวกเขาหวาดกลัว"
  64,17,"หากพวกเจ้าให้อัลลอฮฺยืมอย่างดีเยี่ยมแล้ว โดยที่พวกเจ้าใช้จ่ายทรัพย์สมบัติของพวกเจ้าในหนทางของอัลลอฮฺ พระองค์ก็จะทรงทวีผลบุญให้แก่พวกเจ้าโดยความดีนั้นเพิ่มพูนถึงสิบเท่าตัวจนถึงเจ็ดร้อยเท่า ไปยังหลายๆเท่า และจะทรงอภัยโทษบาปต่างๆให้แก่พวกเจ้า และอัลลอฮฺนั้นเป็นผู้ทรงตอบแทนทรงประทานผลบุญที่มากมายแก่การงานอันน้อยนิด ทรงผ่อนผันไม่เร่งรีบการลงโทษ"
  64,18,"อัลลอฮฺ สุบหานาฮุ ผู้ทรงรอบรู้สิ่งเร้นลับและสิ่งเปิดเผย สิ่งนั้นไม่สามารถปกปิดพระองค์ได้ ผู้ทรงเกรียงไกรเหนือสิ่งใดๆ ผู้ทรงปรีชาญาณในการสร้าง ออกบทบัญญัติและการกำหนดสภาวะของพระองค์"