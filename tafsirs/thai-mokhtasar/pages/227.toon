tafsir[8]{c,v,t}:
  11,46,"อัลลอฮ์ ซุบฮานะฮูวะตะอาลา ทรงตรัสแก่นูห์ว่า \"โอ้นูห์เอ๋ย แท้จริงแล้วลูกของเจ้าที่เจ้าร้องขอให้ข้าช่วยชีวิตเขาให้รอดจากอันตรายนั้น เขาไม่ได้เป็นคนหนึ่งในครอบครัวของเจ้าที่ข้าได้สัญญากับเจ้าว่าจะช่วยชีวิตพวกเขา เพราะเขาเป็นผู้ปฏิเสธศรัทธา โอ้นูห์แท้จริงคำร้องขอของเจ้าเป็นการกระทำที่ไม่เหมาะกับเจ้าเลย และไม่เหมาะสำหรับบุคคลที่อยู่ในสถานะเช่นเจ้า ดังนั้นจงอย่าร้องขอในสิ่งที่เจ้าไม่มีความรู้ในสิ่งนั้น แท้จริงข้าขอเตือนเจ้าให้ห่างไกลจากการเป็นคนหนึ่งในหมู่ผู้งมงาย จนทำให้เจ้าร้องขอต่อข้าซึ่งสิ่งที่ขัดกับความรู้และวิทยปัญญาของข้า\""
  11,47,"นูห์ อลัยฮิสสลาม ได้กล่าวว่า \"โอ้พระผู้อภิบาลของฉัน แท้จริงฉันขอกลับมายังพระองค์และขอความคุ้มครองจากพระองค์เพื่อให้พ้นจากการที่ฉันร้องขอในสิ่งที่ฉันไม่มีความรู้ในเรื่องนั้น ถ้าหากพระองค์มิทรงอภัยโทษในความผิดของฉัน และมิทรงเมตตาต่อฉันด้วยความเมตตาของพระองค์แล้ว แน่นอนฉันก็จะอยู่ในหมู่ผู้ขาดทุน ที่ขาดทุนในสิ่งที่พวกเขาควรจะได้รับในโลกหน้า\""
  11,48,"อัลลอฮ์ ซุบฮานะฮูวะตะอาลา ทรงตรัสแก่นูห์ อลัยฮิสสลามว่า \"โอ้นูห์เอ๋ย เจ้าจงลงจากเรือสู่ผืนดินด้วยความปลอดภัยและศานติ และด้วยความโปรดปรานที่มากมายจากอัลลอฮ์แก่เจ้าและแก่ลูกหลานของบรรดาผู้ศรัทธาที่อยู่กับเจ้าบนเรือที่มีชีวิตอยู่หลังจากเจ้า และสำหรับประชาชาติกลุ่มอื่นๆที่มาจากลูกหลานของพวกเขาเช่นกันที่ปฏิเสธศรัทธา ข้าจะทำให้พวกเขาหลงระเริงไปกับการมีชีวิตในโลกนี้ และประทานปัจจัยยังชีพแก่พวกเขา และพวกเขาจะได้รับการลงโทษอันแสนเจ็บปวดจากข้าในโลกอาคิเราะฮ์\""
  11,49,"เรื่องราวของนูห์เป็นส่วนหนึ่งจากเรื่องราวอันเร้นลับ ที่เจ้า -โอ้เราะซูลเอ๋ย- ไม่เคยรู้มาก่อน และกลุ่มชนของเจ้าก็ไม่รู้เกี่ยวกับมันก่อนวะฮีย์นี้จะถูกประทานมายังเจ้า ดังนั้นเจ้าจงอดทนกับการกระทำของหมู่ชนของเจ้าที่ทำร้ายเจ้า ให้เสมือนการอดทนของนูห์ อลัยฮิสสลาม แท้จริงการช่วยเหลือและชัยชนะนั้น มีไว้สำหรับบรรดาผู้ที่ปฏิบัติตามคำสั่งใช้ของอัลลอฮ์และห่างไกลจากข้อห้ามต่างๆของพระองค์"
  11,50,"และเราได้ส่งมายังหมู่ชนอ๊าดซึ่งพี่น้องคนหนึ่งของพวกเขาคือฮูด อลัยฮิสสลาม เขากล่าวแก่พวกเขาว่า \"โอ้หมู่ชนของฉันเอ๋ย พวกท่านทั้งหลายจงเคารพอิบาดะฮ์ต่ออัลลอฮ์เพียงพระองค์เดียวเถิด และจงอย่าให้มีผู้ใดเป็นภาคีกับพระองค์เลย พวกท่านไม่มีพระเจ้าอื่นใดที่ถูกกราบไว้โดยเที่ยงแท้นอกจากพระองค์ และการกล่าวอ้างของพวกท่านว่าสำหรับพระองค์มีภาคีหุ้นส่วนนั้น มิใช่อื่นใดนอกจากการกล่าวเท็จเท่านั้น\""
  11,51,"โอ้หมู่ชนของฉันเอ๋ย ฉันมิได้ขอรางวัลตอบแทนจากพวกท่านในการที่ฉันเผยแพร่ให้แก่พวกท่านซึ่งสิ่งที่มาจากพระผู้อภิบาลของฉัน และเชิญชวนพวกท่านสู่พระองค์ ฉันไม่ได้รับรางวัลใดๆนอกเว้นแต่จากอัลลอฮ์ผู้ทรงสร้างฉันเท่านั้น พวกท่านมิได้ใช้สติปัญญาและตอบรับสิ่งที่ฉันเชิญชวนพวกท่านไปสู่พระองค์หรอกหรือ?!"
  11,52,"โอ้หมู่ชนของฉันเอ๋ย พวกท่านทั้งหลายจงขออภัยโทษจากอัลลอฮ์เถิด แล้วจงกลับเนื้อกลับตัวสู่พระองค์จากบาปต่างๆของพวกท่าน (และบาปที่ใหญ่ที่สุดคือการตั้งภาคี) พระองค์จะทรงตอบแทนพวกท่านด้วยการหลั่งน้ำฝนลงมาอย่างหนัก และจะทรงให้พวกท่านมีเกียรติเป็นทวีคูณจากเดิมที่เคยมี โดยการทำให้พวกท่านมีลูกหลานและทรัพย์สินอันมากมาย และจงอย่าผินหลังจากสิ่งที่ฉันเรียกร้องพวกท่านไปสู่มัน จนเป็นเหตุให้พวกท่านอยู่ในบรรดาผู้กระทำผิด ด้วยการผินหลังของพวกท่านที่มีต่อการเรียกร้องเชิญชวนของฉัน และการปฏิเสธศรัทธาของพวกท่านต่ออัลลอฮ์และปฏิเสธศาสนาที่ฉันนำมา\""
  11,53,"หมู่ชนของเขากล่าวว่า \"โอ้ฮูดเอ๋ย ท่านมิได้นำหลักฐานอันชัดแจ้งมาให้แก่เรา ที่มันจะทำให้เราศรัทธาต่อท่าน และพวกเราก็จะไม่ละทิ้งการกราบไว้พระเจ้าทั้งหลายของพวกเราเพราะคำกล่าวของท่านที่ปราศจากหลักฐาน และพวกเราจะไม่ศรัทธาต่อท่านในสิ่งที่ท่านกล่าวอ้างว่า ท่านคือเราะซูล\""