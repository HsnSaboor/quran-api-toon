tafsir[25]{c,v,t}:
  80,1,"Rəsulullah (səllallahu aleyhi və səlləm) qaşqabağını tökdü və üzünü çevirdi."
  80,2,"Rəsulullah (səllallahu aleyhi və səlləm) hidayət olunmaları ümidi ilə müşriklərin böyüklərini dəvət etməklə məşğul olduğu bir əsnada bu zaman gözləri görməyən Abdullah bin Ummu Məktumun gələrək Rəsulullahdən (səllallahu aleyhi və səlləm) ona İslam barədə xəbər verməsini istədikdə Rəsulullah (səllallahu aleyhi və səlləm) qaşqabağını töküb üzünü çevirdi."
  80,4,"Və ya səndən eşitdiyi nəsihətlərdən ibrət alıb faydalanacaq."
  80,6,"Sən ona diqqət verir və ona tərəf üz tutursan."
  80,7,"Onun Allaha tövbə edib günahlarından təmizlənməməyinin sənə heç bir aidiyyəti yoxdur."
  80,10,"Sən ona məhəl qoymayıb müşriklərin böyüklərindən biri ilə məşğul olursan."
  80,11,"Bu heç də belə deyil. Bu sadəcə ibrət almaq istəyən kimsə üçün bir nəsihət və bir xatırlatmadır."
  80,13,"Bu Quran mələklərin yanında olan şərəfli səhifələrdədir."
  80,15,"Bu səhifələr mələklərdən olan elçilərin əllərindədir."
  80,19,"Allah onu bir damla sudan yaratmış və bu yaradılışı mərhələlərdən keçirərək müəyyən şəkilə salmışdır."
  80,20,"Bu yaradılış mərhələləri başa çatdıqdan sonra ona anasının bətnindən çıxmağı asanlaşdırmışdır."
  80,21,"Onun qədərinə yazdığı ömürü bu həyatda ona yaşatdıqdan sonra onun canını almış və onu diriləcəyi günə qədər qalacağı qəbirə yerləşdirmişdir."
  80,22,"Sonra da istədiyi zaman onu haqq-hesaba çəkmək və əməllərinin əvəzini vermək üçün onu dirildəcəkdir."
  80,25,"O yeməyin əsli göydən şırıl-şırıl və bol-bol yağan yağışdan əmələ gəlmişdir."
  80,30,"Orada ağaclarla dolu bağlar yetişdirdik."
  80,32,"(Bu nemətlər) sizin və heyvanlarınızın istifadəsi üçündür."
  80,33,"Qulaqları batıran dəhşətli səs gələcəyi - ikinci kərə sura üfürüləcəyi zaman"
  80,34,"Həmin gün adam öz qardaşından qaçacaq."
  80,36,"Eləcə də həyat yoldaşından və övladlarından qaçacaq."
  80,37,"O gün kədərin şiddətindən onlardan hər biri öz hayında olacaq."
  80,38,"Xoşbəxt insanların o gün üzləri nur saçacaq."
  80,39,"Uca Allahın Öz rəhmətində onlar üçün hazırladığı nemətlərə sevinib fərəhlənəcək."
  80,40,"Bədbəxt insanların isə o gün üzlərinə toz-torpaq hopacaq."
  80,41,"Onları zülmət bürüyəcəkdir."
  80,42,"Bu cür vəsf olunan kəslər küfrü və günahları özündə cəm edən kimsələrdir."