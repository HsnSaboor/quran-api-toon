tafsir[18]{c,v,t}:
  98,8,"98:6"
  99,1,"تفسیر سورۃ الزلزلۃ:مسند احمد میں ہے کہ ایک شخص رسول اللہ  صلی اللہ علیہ وسلم  کے پاس آیا اور کہا: یا رسول اللہ ! مجھے پڑھائیے، آپ  صلی اللہ علیہ وسلم  نے فرمایا: ”  «الر»  والی تین سورتیں پڑھو“، تو اس نے کہا بوڑھا ہو گیا، حافظہ کمزور ہو گیا، زبان موٹی ہو گئی، تو آپ  صلی اللہ علیہ وسلم  نے فرمایا: ”اچھا!  «حم»  والی سورتیں پڑھا کرو۔“ اس نے پھر وہی عذر بیان کیا آپ  صلی اللہ علیہ وسلم  نے فرمایا: ”  «يسبح»  والی تین سورتیں پڑھ لیا کرو۔“ اس نے پھر وہی عذر بیان کیا اور درخواست کی کہ یا رسول اللہ ! مجھے تو کوئی جامع سورت کا سبق دے دیجئے، تو آپ  صلی اللہ علیہ وسلم  نے اسے یہ سورت پڑھائی، جب پڑھا چکے تو وہ کہنے لگا، اس اللہ کی قسم جس نے آپ کو حق کے ساتھ نبی بنا کر بھیجا ہے کہ میں کبھی اس پر زیادتی نہ کروں گا پھر وہ پیٹھ پھیر کر جانے لگا تو آپ  صلی اللہ علیہ وسلم  نے فرمایا: ”اس مرد نے فلاح پا لی یہ نجات کو پہنچ گیا۔“ پھر فرمایا: ”ذرا اسے بلاؤ“، وہ حاضر ہوا تو آپ  صلی اللہ علیہ وسلم  نے فرمایا: ”مجھے بقر عید کا حکم کیا گیا ہے اس دن کو اللہ تعالیٰ نے اس امت کی عید کا دن بنایا ہے“ تو اس شخص نے کہا: اگر میرے پاس قربانی کا جانور نہ ہو اور کسی شخص نے مجھے دودھ پینے کے لیے کوئی جانور تحفہً دے رکھا ہو تو کیا میں اس کو ذبح کر ڈالوں؟ فرمایا: ”نہیں! پھر تو اپنے بال کتروا، ناخن کٹوا، مونچھیں پست کرا، زیر ناف کے بال صاف کر، اللہ تعالیٰ عزوجل کے نزدیک تیری پوری قربانی یہی ہے۔“  [سنن ابوداود:1399،ضعيف]  یہ حدیث مسند احمد، ابوداؤد نسائی میں بھی ہے۔  ترمذی شریف کی اور حدیث میں ہے رسول اللہ  صلی اللہ علیہ وسلم  فرماتے ہیں: ”جو شخص اس سورت کو پڑھے اسے نصف قرآن پڑھنے کا ثواب ملتا ہے۔“  [سنن ترمذي:2893،قال الشيخ الألباني:حسن دون فضل زلزلت‏]  یہ حدیث غریب ہے۔  اور روایت میں ہے  «إِذَا زُلْزِلَتِ»  آدھے قرآن کے برابر ہے اور  «قُلْ هُوَ اللَّـهُ أَحَدٌ»  تہائی قرآن کے برابر ہے اور  «قُلْ يَا أَيُّهَا الْكَافِرُونَ»  چوتھائی قرآن کے برابر۔  [سنن ترمذي:2894،قال الشيخ الألباني:صحيح دون فضل زلزلت‏]  یہ حدیث بھی غریب ہے۔  اور حدیث میں ہے کہ رسول اللہ  صلی اللہ علیہ وسلم  نے اپنے صحابیوں میں سے ایک سے فرمایا: ”کیا تم نے نکاح کر لیا؟“ اس نے کہا: نہیں یا رسول اللہ ! میرے پاس اتنا ہے ہی نہیں جو میں اپنا نکاح کر سکوں۔ آپ  صلی اللہ علیہ وسلم  نے فرمایا: ”  «قُلْ هُوَ اللَّـهُ أَحَدٌ»  تیرے ساتھ نہیں؟“ اس نے کہا: ہاں یہ تو ہے، فرمایا: ”تہائی قرآن یہ ہوا،  «إِذَا جَاءَ نَصْرُ اللَّـهِ وَالْفَتْحُ»  نہیں؟“ کہا: وہ بھی ہے، فرمایا: ”چوتھائی قرآن یہ ہوا، فرمایا:  «قُلْ يَا أَيُّهَا الْكَافِرُونَ»  یاد نہیں؟“ کہا: ہاں۔ فرمایا: ”چوتھائی قرآن کے برابر یہ ہے، جا اب نکاح کر لے۔“  [سنن ترمذي:2895،قال الشيخ الألباني:ضعيف]  ‏ یہ حدیث حسن ہے یہ تینوں حدیثیں صرف ترمذی میں ہیں۔مرحلہ وار قیامت ٭٭زمین اپنے نیچے سے اوپر تک کپکپانے لگے گی اور جتنے مردے اس میں ہیں سب نکال پھینکے گی۔ جیسے اور جگہ ہے  «يَا أَيُّهَا النَّاسُ اتَّقُوا رَبَّكُمْ إِنَّ زَلْزَلَةَ السَّاعَةِ شَيْءٌ عَظِيمٌ»    [22-الحج:1] ‏ یعنی ” لوگو اپنے رب سے ڈرو یقین مانو کہ قیامت کا زلزلہ اس دن کا بھونچال بڑی چیز ہے “۔  اور جگہ ارشاد ہے  «وَإِذَا الْأَرْضُ مُدَّتْ»  *  «وَأَلْقَتْ مَا فِيهَا وَتَخَلَّتْ»    [84-الانشقاق:3-4] ‏ یعنی ” جبکہ زمین کھینچ کھانچ کر برابر ہموار کر دی جائیگی اور اس میں جو کچھ ہے وہ اسے باہر ڈال دے گی اور بالکل خالی ہو جائیگی “۔  صحیح مسلم شریف میں ہے  رسول اللہ  صلی اللہ علیہ وسلم  فرماتے ہیں: ”زمین اپنے کلیجے کے ٹکڑوں کو اگل دے گی، سونا چاندی مثل ستونوں کے باہر نکل پڑے گا، قاتل اسے دیکھ کر افسوس کرتا ہوا کہے گا کہ ہائے اسی مال کے لیے میں نے فلاں کو قتل کیا تھا، آج یہ یوں ادھر ادھر بکھر رہا ہے کوئی آنکھ بھر کر دیکھتا بھی نہیں، اسی طرح صلہ رحمی توڑنے والا بھی کہے گا کہ اسی کی محبت میں آ کر رشتہ داروں سے میں سلوک نہیں کرتا تھا، چور بھی کہے گا کہ اسی کی محبت میں میں نے ہاتھ کٹوا دئیے تھے غرض وہ مال یونہی بکھرا پھرے گا کوئی نہیں لے گا“   [صحیح مسلم:1013] ‏، انسان اس وقت ہکا بکا رہ جائے گا اور کہے گا یہ تو ہلنے جلنے والی نہ تھی بلکہ ٹھہری ہوئی بوجھل اور جمی ہوئی تھی اسے کیا ہو گیا کہ یوں بید کی طرح تھرانے لگی اور ساتھ ہی جب دیکھے گا کہ تمام پہلی پچھلی لاشیں بھی زمین نے اگل دیں تو اور حیران و پریشان ہو جائے گا کہ آخر اسے کیا ہو گیا ہے؟ پس زمین بالکل بدل دی جائے گی اور آسمان بھی اور سب لوگ اس قہار اللہ کے سامنے کھڑے ہو جائیں گے زمین کھلے طور پر صاف صاف گواہی دے گی کہ فلاں فلاں شخص نے فلاں فلاں زیادتی اس شخص پر کی ہے۔10785 نبی کریم  صلی اللہ علیہ وسلم  نے اس آیت کی تلاوت کر کے فرمایا: ”جانتے بھی ہو کہ زمین کی بیان کردہ خبریں کیا ہوں گی“، لوگوں نے کہا: اللہ تعالیٰ اور اس کے رسول ہی کو علم ہے، تو آپ نے فرمایا: ”جو جو اعمال بنی آدم نے زمین پر کیے ہیں وہ تمام وہ ظاہر کر دے گی کہ فلاں فلاں شخص نے فلاں نیکی یا بدی فلاں جگہ فلاں وقت کی ہے“ ۔   [سنن ترمذي:3353:قال الشيخ الألباني:ضعيف الإسناد] ‏ امام ترمذی اس حدیث کو حسن صحیح غریب بتلاتے ہیں  معجم طبرانی میں ہے کہ  آپ نے فرمایا: ”زمین سے بچو یہ تمہاری ماں ہے جو شخص جو نیکی بدی اس پر کرتا ہے یہ سب کھول کھول کر بیان کر دے گی“ ۔   [طبرانی:4596:ضعیف] ‏  یہاں  «وحی»  سے مراد حکم دینا ہے  «اوحی»  اور اس کے ہم معنی افعال کا صلہ حرف  «لام»  بھی آتا ہے  «الی»  بھی۔ مطلب یہ ہے کہ اللہ اسے فرمائے گا کہ بتا اور وہ بتاتی جائیگی اس دن لوگ حساب کی جگہ سے مختلف قسموں کی جماعتیں بن بن کر لوٹیں گے کوئی بد ہو گا کوئی نیک کوئی جنتی بنا ہو گا کوئی جہنمی۔  یہ معنی بھی ہیں کہ یہاں سے جو الگ الگ ہوں گے تو پھر اجتماع نہ ہو گا یہ اس لیے کہ وہ اپنے اعمال کو جان لیں اور بھلائی برائی کا بدلہ پا لیں گے اسی لیے آخر میں بھی بیان فرما دیا۔   رسول اللہ  صلی اللہ علیہ وسلم  فرماتے ہیں کہ گھوڑوں والے تین قسم کے ہیں، ایک اجر پانے والا، ایک پردہ پوشی والا اور ایک بوجھ اور گناہ والا اجر والا تو وہ ہے جو گھوڑا پالتا ہے جہاد کی نیت سے اگر اس کے گھوڑے کی اگاڑی پچھاڑی ڈھیلی ہو گئی اور یہ ادھر ادھر سے چرتا رہا تو یہ بھی گھوڑے والے کے لیے اجر کا باعث ہے اور اگر اس کی رسی ٹوٹ گئی اور یہ ادھر ادھر چلا گیا تو اس کے نشان قدم اور لید کا بھی اسے ثواب ملتا ہے اگر یہ کسی نہر پر جا کر پانی پی لے چاہے پلانے کا ارادہ نہ ہو تو بھی ثواب مل جاتا، یہ گھوڑا تو اس کے لیے سراسر اجر و ثواب ہے دوسرا وہ شخص جس نے اس لیے پال رکھا ہے کہ دوسروں سے بےپرواہ اور کسی سے سوال کی ضرورت نہ ہو لیکن اللہ کا حق نہ تو اس بارے میں بھولتا ہے نہ اس کی سواری میں پس یہ اس کے لیے پردہ ہے تیسرا وہ شخص ہے جس نے فخر و ریا کاری اور ظلم و ستم کے لیے پال رکھا ہے پس یہ اس کے ذمہ بوجھ اور اس پر گناہ کا بار ہے، پھر نبی کریم  صلی اللہ علیہ وسلم  سے سوال ہوا کہ گدھوں کے بارے میں کیا حکم ہے آپ نے فرمایا: ”مجھ پر اللہ تعالیٰ کی جانب سے سوائے تنہا اور جامع آیت کے اور کچھ نازل نہیں ہوا کہ ذرہ برابر نیکی یا بدی ہر شخص دیکھ لے گا“ ۔   [صحیح مسلم:987] ‏10786سیدنا صعصعہ بن مالک رضی اللہ عنہ نے تو نبی کریم  صلی اللہ علیہ وسلم  کی زبانی یہ آیت سن کر کہہ دیا کہ صرف یہی آیت کافی ہے اور زیادہ اگر نہ بھی سنوں تو کوئی ضرورت نہیں۔  [مسند احمد:59/5:صحیح] ‏  صحیح بخاری میں بروایت عدی بن حاتم رضی اللہ عنہ مروی ہے کہ  آگ سے بچو اگرچہ آدھی کھجور کا صدقہ ہی ہو ۔   [صحیح بخاری:1413] ‏  اسی طرح صحیح حدیث میں ہے کہ  نیکی کے کام کو ہلکا نہ سمجھو گو اتنا ہی کام ہو کہ تو اپنے ڈول میں سے ذرا سا پانی کسی پیاسے کو پلوا دے یا اپنے کسی مسلمان بھائی سے کشادہ روئی اور خندہ پیشانی سے ملاقات کر لے ۔   [مسند احمد:63/5:صحیح] ‏  دوسری ایک صحیح حدیث میں ہے،  اے ایمان والی عورتو! تم پڑوسن کے بھیجے ہوئے تحفے یا ہدئے کو حقیر نہ سمجھو گو ایک کھر ہی آیا ہو ۔   [صحیح بخاری:2566] ‏  اور حدیث میں ہے کہ  سائل کو کچھ نہ کچھ دے دو گو جلا ہوا کھر ہی ہو ۔   [مسند احمد:435/6] ‏  مسند احمد کی حدیث میں ہے،  اے عائشہ! گناہوں کو حقیر نہ سمجھو یاد رکھو کہ ان کا بھی حساب لینے والا ہے ۔   [مسند احمد:70/6] ‏  ابن جریر میں ہے کہ  سیدنا ابوبکر صدیق رضی اللہ عنہ رسول اللہ  صلی اللہ علیہ وسلم  کے ساتھ کھانا کھا رہے تھے کہ یہ آیت اتری تو سیدنا ابوبکر رضی اللہ عنہ نے کھانے سے ہاتھ اٹھا لیا اور پوچھنے لگے کہ یا رسول اللہ! کیا میں ایک ایک ذرے برابر کا بدلہ دیا جاؤں گا تو آپ  صلی اللہ علیہ وسلم  نے فرمایا: ”اے صدیق دنیا میں جو جو تکلیفیں تمہیں پہنچی ہیں یہ تو اس میں آ گئیں اور نیکیاں تمہارے لیے اللہ کے ہاں ذخیرہ بنی ہوئی ہیں اور ان سب کا پورا پورا بدلہ قیامت کے دن تمہیں دیا جائے گا“ ۔  [تفسیر ابن جریر الطبری:37747] ‏  ابن جریر کی ایک اور روایت میں ہے کہ  یہ سورت سیدنا ابوبکر رضی اللہ عنہ کی موجودگی میں نازل ہوئی تھی آپ اسے سن کر بہت روئے نبی کریم  صلی اللہ علیہ وسلم  نے سبب پوچھا: تو آپ نے فرمایا: مجھے یہ سورت رلا رہی ہے آپ نے فرمایا: ”اگر تم خطا اور گناہ نہ کرتے کہ تمہیں بخشا جائے اور معاف کیا جائے تو اللہ تعالیٰ کسی اور امت کو پیدا کرتا جو خطا اور گناہ کرتے اور اللہ انہیں بخشتا“ ۔   [تفسیر ابن جریر الطبری:37760:حسن] ‏10787 سیدنا ابو سعید خدری رضی اللہ عنہ نے نبی کریم  صلی اللہ علیہ وسلم  سے یہ آیت سن کر پوچھا: اے اللہ کے رسول! کیا مجھے اپنے سب اعمال دیکھنے پڑیں گے آپ نے فرمایا: ”ہاں“، پوچھا: بڑے بڑے، فرمایا: ”ہاں“، پوچھا: اور چھوٹے چھوٹے بھی، فرمایا: ”ہاں“، میں نے کہا، ہائے افسوس! آپ نے فرمایا: ”ابوسعید خوش ہو جاؤ، نیکی تو دس گنا سے لے کر سات سو گنا تک بلکہ اس سے بھی زیادہ تک اللہ جسے چاہے دے گا ہاں گناہ اسی کے مثل ہوں گے یا اللہ تعالیٰ اسے بھی بخش دے گا، سنو! کسی شخص کو صرف اس کے اعمال نجات نہ دے سکیں گے“، میں نے کہا: اے اللہ کے رسول! کیا آپ کو بھی نہیں؟ فرمایا: ”نہ مجھے ہی مگر یہ کہ اللہ تبارک و تعالیٰ اپنی رحمت سے مجھے ڈھانپ لے“ ۔ (‏اسنادہ ضعیف: اس کی سند ابن لہیعہ کی وجہ سے ضعیف ہے ـ) اس کے راویوں میں ایک ابن لہیعہ ہیں یہ روایت صرف انہی سے مروی ہے۔  سعید بن جبیر رحمہ اللہ فرماتے ہیں: جب آیت  «وَيُطْعِمُونَ الطَّعَامَ عَلَىٰ حُبِّهِ مِسْكِينًا وَيَتِيمًا وَأَسِيرًا»   [76-الإنسان:8] ‏ نازل ہوئی یعنی مال کی محبت کے باوجود مسکین، یتیم اور قیدی کو کھانا کھلاتے ہیں تو لوگ یہ سمجھ گئے کہ اگر ہم تھوڑی سی چیز راہ اللہ دیں گے تو کوئی ثواب نہ ملے گا مسکین ان کے دروازے پر آتا لیکن ایک آدھ کھجور یا روٹی کا ٹکڑا وغیرہ دینے کو حقارت خیال کر کے یونہی لوٹا دیتے تھے کہ اگر دیں تو کوئی اچھی محبوب و مرغوب چیز دیں ادھر تو ایک جماعت یہ تھی، دوسری جماعت وہ تھی جنہیں یہ خیال پیدا ہو گیا تھا کہ چھوٹے چھوٹے گناہوں پر ہماری پکڑ نہ ہو گی مثلا کبھی کوئی جھوٹ بات کہہ دی کبھی ادھر ادھر نظریں ڈال لیں، کبھی غیبت کر لی وغیرہ جہنم کی وعید تو کبیرہ گناہوں پر ہے تو یہ آیت  «فَمَن يَعْمَلْ مِثْقَالَ ذَرَّةٍ خَيْرًا يَرَهُ»   [99-الزلزلہ:7] ‏ نازل ہوئی۔ اور انہیں بتایا گیا کہ چھوٹی سی نیکی کو حقیر نہ سمجھو یہ بڑی ہو کر ملے گی اور تھوڑے سے گناہ کو بھی بےجان نہ سمجھو کہیں تھوڑا تھوڑا مل کر بہت نہ بن جائے  «ذرہ»  کے معنی چھوٹی چیونٹی کے ہیں، یعنی نیکیوں اور برائیوں کو چھوٹی سے چھوٹی اور بڑی سے بڑی اپنے نامہ اعمال میں دیکھ لے گا بدی تو ایک ہی لکھی جاتی ہے نیکی ایک کے بدلے دس بلکہ جس کے لیے اللہ چاہے اس سے بھی بہت زیادہ بلکہ ان نیکیوں کے بدلے برائیاں بھی معاف ہو جاتی ہیں ایک ایک کے بدلے دس دس بدیاں معاف ہو جاتی ہیں پھر یہ بھی ہے کہ جس کی نیکی برائی سے ایک ذرے کے برابر بڑھ گئی وہ جنتی ہو گیا رسول اللہ  صلی اللہ علیہ وسلم  فرماتے ہیں: ”گناہوں کو ہلکا نہ سمجھا کرو یہ سب جمع ہو کر آدمی کو ہلاک کر ڈالتے ہیں“، رسول اللہ  صلی اللہ علیہ وسلم  نے ان برائیوں کی مثال بیان کی کہ جیسے کچھ لوگ کسی جگہ اترے پھر ایک ایک دو دو لکڑیاں چن لائے تو لکڑیوں کا ڈھیر لگ جائے گا پھر اگر انہیں سلگایا جائے تو اس وقت اس آگ پر جو چاہیں پکا سکتے ہیں (‏اسی طرح تھوڑے تھوڑے گناہ بہت زیادہ ہو کر آگ کا کام کرتے ہیں اور انسان کو جلا دیتے ہیں)  ۔  [مسند احمد:402/1:صحیح لغیرہ] ‏  سورۃ اذازلزلت کی تفسیر ختم ہوئی۔  «فالْحَمْدُ لِلَّـه» 10788"
  99,2,"99:1"
  99,3,"99:1"
  99,4,"99:1"
  99,5,"99:1"
  99,6,"99:1"
  99,7,"99:1"
  99,8,"99:1"
  100,1,"انسان کا نفسیاتی تجزیہ ٭٭مجاہدین کے گھوڑے جبکہ اللہ کی راہ میں جہاد کے لیے ہانپتے اور ہنہناتے ہوئے دوڑتے ہیں ان کی اللہ تبارک و تعالیٰ قسم کھاتا ہے پھر اس تیزی میں دوڑتے ہوئے پتھروں کے ساتھ ان کے نعل کا ٹکرانا اور اس رگڑ سے آگ کی چنگاڑیاں اڑنا پھر صبح کے وقت دشمن پر ان کا چھاپہ مارنا اور دشمنان رب کو تہہ و بالا کرنا۔   نبی کریم  صلی اللہ علیہ وسلم  کی یہی عادت مبارک تھی کہ دشمن کی کسی بستی پر آپ  صلی اللہ علیہ وسلم  جاتے تو وہاں رات کو ٹھہر کر کان لگا کر سنتے اگر اذان کی آواز آ گئی تو آپ  صلی اللہ علیہ وسلم  رک جاتے، نہ آتی تو لشکر کو حکم دیتے کہ بزن بول دیں ۔   [صحیح مسلم:382] ‏  پھر ان گھوڑوں کا گردو غبار اڑانا اور ان سب کا دشمنوں کے درمیان گھس جانا ان سب چیزوں کی قسم کھا کر پھر مضمون شروع ہوتا ہے۔ سیدنا عبداللہ رضی اللہ عنہ سے مروی ہے کہ  «وَالْعَادِيَاتِ»  سے مراد اونٹ ہیں سیدنا علی رضی اللہ عنہ بھی یہی فرماتے ہیں۔10796سیدنا ابن عباس رضی اللہ عنہما کا قول کہ ”اس سے مراد گھوڑے ہیں“، جب سیدنا علی رضی اللہ عنہ کو معلوم ہوا تو آپ نے فرمایا: ”گھوڑے ہمارے بدر والے دن تھے ہی کب، یہ تو اس چھوٹے لشکر میں تھے جو بھیجا گیا تھا۔‏“  سیدنا عبداللہ بن عباس رضی اللہ عنہما ایک مرتبہ حطیم میں بیٹھے ہوئے تھے کہ ایک شخص نے آ کر اس آیت کی تفسیر پوچھی تو آپ نے فرمایا: ”اس سے مراد مجاہدین کے گھوڑے ہیں جو بوقت جہاد دشمنوں پر دھاوا بولتے ہیں پھر رات کے وقت یہ گھڑ سوار مجاہد اپنے کیمپ میں آ کر کھانے پکانے کے لیے آگ جلاتے ہیں۔‏“ وہ یہ پوچھ کر سیدنا علی رضی اللہ عنہ کے پاس گیا آپ اس وقت زمزم کا پانی لوگوں کو پلا رہے تھے اس نے آپ سے بھی یہی سوال کیا آپ نے فرمایا: ”مجھ سے پہلے کسی اور سے بھی تم نے پوچھا ہے؟“ کہا ہاں سیدنا ابن عباس رضی اللہ عنہما سے پوچھا ہے تو انہوں نے فرمایا ”مجاہدین کے گھوڑے ہیں جو اللہ کی راہ میں دھاوا بولیں۔‏“ سیدنا علی رضی اللہ عنہ نے فرمایا: ”جانا ذرا انہیں میرے پاس بلانا“، جب وہ آ گئے تو سیدنا علی رضی اللہ عنہ نے فرمایا: ”تمہیں معلوم نہیں اور تم لوگوں کو فتوے دے رہے ہو، اللہ کی قسم پہلا غزوہ اسلام میں بدر کا ہوا اس لڑائی میں ہمارے ساتھ صرف دو گھوڑے تھے ایک زبیر رضی اللہ عنہ کا دوسرا مقداد رضی اللہ عنہ کا، تو  «عَادِيَاتِ ضَبْحًا»  یہ کیسے ہو سکتے ہیں اس سے مراد تو عرفات سے مزدلفہ کی طرف جانے والے اور پھر مزدلفہ سے منیٰ کی طرف جانے والے ہیں۔‏“ سیدنا عبداللہ رضی اللہ عنہ فرماتے ہیں ”یہ سن کر میں نے اپنے اگلے قول سے رجوع کر لیا اور سیدنا علی رضی اللہ عنہ نے جو فرمایا تھا وہی کہنے لگا۔‏“   [تفسیر ابن جریر الطبری:272/30:حسن] ‏  مزدلفہ میں پہنچ کر حاجی بھی اپنی ہنڈیا روٹی کے لیے آگ سلگاتے ہیں، غرض سیدنا علی رضی اللہ عنہ کا فرمان یہ ہوا کہ اس سے مراد اونٹ ہیں اور یہی قول ایک جماعت کا ہے۔ جن میں ابراہیم عبید بن عمیر وغیرہ ہیں اور ابن عباس رضی اللہ عنہما سے گھوڑے مروی ہیں۔10797مجاہد، عکرمہ، عطاء، قتادہ اور ضحاک رحمہ اللہ علیہم بھی یہی کہتے ہیں اور امام ابن جریر رحمہ اللہ بھی اسی کو پسند فرماتے ہیں بلکہ سیدنا ابن عباس رضی اللہ عنہما اور عطا رحمہ اللہ سے مروی ہے کہ  «ضَبْحً»  یعنی ہانپنا کسی جانور کے لیے نہیں ہوتا سوائے گھوڑے اور کتے کے۔  سیدنا ابن عباس رضی اللہ عنہما فرماتے ہیں ”ان کے منہ سے ہانپتے ہوئے جو آواز (‏اح اح) کی نکلتی ہے یہی  «ضَبْحً»  ہے اور دوسرے جملے کے ایک تو معنی یہ کیے گئے ہیں کہ ان گھوڑوں کی ٹاپوں کا پتھر سے ٹکرا کر آگ پیدا کرنا اور دوسرے معنی یہ بھی کیے گئے ہیں کہ ان کے سواروں کا لڑائی کی آگ کو بھڑکانا اور یہ بھی کہا گیا ہے کہ لڑائی میں مکر و دھوکہ کرنا اور یہ بھی مروی ہے کہ راتوں کو اپنی قیام گاہ پر پہنچ کر آگ روشن کرنا اور مزدلفہ میں حاجیوں کا بعد از مغرب پہنچ کر آگ جلانا۔10798امام ابن جریر رحمہ اللہ فرماتے ہیں ”میرے نزدیک سب سے زیادہ ٹھیک قول یہی ہے کہ گھوڑوں کی ٹاپوں اور سموں کا پتھر سے رگڑ کھا کر آگ پیدا کرنا پھر صبح کے وقت مجاہدین کا دشمنوں پر اچانک ٹوٹ پڑنا“، اور جن صاحبان نے اس سے مراد اونٹ لیے ہیں وہ فرماتے ہیں ”اس سے مراد مزدلفہ سے منیٰ کی طرف صبح کو جانا ہے۔‏“  پھر یہ سب کہتے ہیں کہ پھر ان کا جس مکان میں یہ اترے ہیں خواہ جہاد میں ہوں، خواہ حج میں غبار اڑانا، پھر ان مجاہدین کا کفار کی فوجوں میں مردانہ گھس جانا اور چیرتے پھاڑتے مارتے پچھاڑتے ان کے بیچ لشکر میں پہنچ جانا اور یہ بھی مراد ہو سکتی ہے کہ سب جمع ہو کر اس جگہ درمیان میں آ جاتے ہیں تو اس صورت میں  «جَمْعاً»  حال موکد ہونے کی وجہ سے منصوب ہو گا  ابوبکر بزار میں اس جگہ ایک غریب حدیث ہے جس میں ہے کہ  نبی کریم  صلی اللہ علیہ وسلم  نے ایک لشکر بھیجا تھا ایک مہینہ گزر گیا لیکن اس کی کوئی خبر نہ آئی اس پر یہ آیتیں اتریں اور اس لشکر کی اللہ تعالیٰ نے خبر دی کہ ان کے گھوڑے ہانپتے ہوئے تیز چال سے گئے ان کے سموں کی ٹکر سے چنگاڑیاں اڑ رہی تھیں انہوں نے صبح ہی صبح دشمنوں پر پوری یلغار کے ساتھ حملہ کر دیا ان کی ٹاپوں سے گرد اڑ رہی تھی پھر غالب آ کر سب جمع ہو کر بیٹھ گئے ۔   [مسند بزار:2291:ضعیف] ‏  ان قسموں کے بعد اب وہ مضمون بیان ہو رہا ہے جس پر قسمیں کھائیں گئی تھیں کہ انسان اپنے رب کی نعمتوں کا قدردان نہیں اگر کوئی دکھ درد کسی وقت آ گیا ہے تو وہ تو بخوبی یاد رکھتا ہے لیکن اللہ تعالیٰ کی ہزارہا نعمتیں جو ہیں سب کو بھلائے ہوئے ہے۔10799ابن ابی حاتم کی حدیث میں ہے کہ   «کَنُوْد»  وہ ہے جو تنہا کھائے غلاموں کو مارے اور آسان سلوک نہ کرے ۔   [طبرانی:3778:مرفوعا ضعیف] ‏ اس کی اسناد ضعیف ہے۔  پھر فرمایا ” اللہ اس پر شاہد ہے “ اور یہ بھی ہو سکتا ہے کہ یہ خود اس بات پر اپنا گواہ آپ ہے اس کی ناشکری اس کے افعال و اقوال سے صاف ظاہر ہے۔  جیسے اور جگہ ہے  «مَا كَانَ لِلْمُشْرِكِينَ أَن يَعْمُرُوا مَسَاجِدَ اللَّـهِ شَاهِدِينَ عَلَىٰ أَنفُسِهِم بِالْكُفْرِ»    [9-التوبة:17] ‏ یعنی ” مشرکین سے اللہ تعالیٰ کی مسجدوں کی آبادی نہیں ہو سکتی جبکہ یہ اپنے فکر کے آپ گواہ ہیں “۔  پھر فرمایا ” یہ مال کی چاہت میں بڑا سخت ہے “ یعنی اسے مال کی بے حد محبت ہے اور یہ بھی معنی ہیں کہ اس کی محبت میں پھنس کر ہماری راہ میں دینے سے جی چراتا اور بخل کرتا ہے۔ پھر پروردگار عالم اسے دنیا سے بے رغبت کرنے اور آخرت کی طرف متوجہ کرنے کے لیے فرما رہا ہے کہ کیا انسان کو یہ معلوم نہیں کہ ایک وقت وہ آ رہا ہے کہ جب تمام مردے قبروں سے نکل کھڑے ہوں گے اور جو کچھ باتیں چھپی لگی ہوئی تھیں سب ظاہر ہو جائیں گی، سن لو ان کا رب ان کے تمام کاموں سے باخبر ہے اور ہر ایک عمل کا بدلہ پورا پورا دینے والا ہے ایک ذرے کے برابر ظلم وہ روا نہیں رکھتا اور نہ رکھے۔  سورۃ العادیات کی تفسیر اللہ کے فضل و احسان سے ختم ہوئی۔  «فالْحَمْدُ لِلَّـه» 10800"
  100,2,"100:1"
  100,3,"100:1"
  100,4,"100:1"
  100,5,"100:1"
  100,6,"100:1"
  100,7,"100:1"
  100,8,"100:1"
  100,9,"100:1"