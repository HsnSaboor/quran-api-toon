tafsir[8]{c,v,t}:
  22,31,"22:30"
  22,32,"قربانی کے جانور اور حجاج ٭٭اللہ کے شعائر کی جن میں قربانی کے جانور بھی شامل ہیں حرمت وعزت بیان ہو رہی ہے کہ ” احکام الٰہی پر عمل کرنا اللہ کے فرمان کی توقیر کرنا ہے “۔  سیدنا ابن عباس رضی اللہ عنہما فرماتے ہیں  یعنی قربانی کے جانوروں کو فربہ اور عمدہ کرنا۔ سہل کا بیان ہے کہ ہم قربانی کے جانوروں کو پال کر انہیں فربہ اور عمدہ کرتے تھے تمام مسلمانوں کا یہی دستور تھا ۔   [صحیح بخاری:9/10] ‏   رسول اللہ  صلی اللہ علیہ وسلم  فرماتے ہیں کہ  دو سیاہ رنگ کے جانوروں کے خون سے ایک عمدہ سفید رنگ جانور کا خون اللہ کو زیادہ محبوب ہے  ۔   [سلسلة احادیث صحیحه البانی:1861،] ‏ پس اگرچہ اور رنگت کے جانور بھی جائز ہیں لیکن سفید رنگ جانور افضل ہیں۔  صحیح بخاری شریف میں ہے  رسول اللہ  صلی اللہ علیہ وسلم  نے دو مینڈھے چتکبرے بڑے بڑے سینگوں والے اپنی قربانی میں ذبح کئے ۔  [صحیح بخاری:5565] ‏  سیدنا ابوسعید رضی اللہ عنہ فرماتے ہیں  نبی کریم  صلی اللہ علیہ وسلم  نے ایک مینڈھا بڑا سینگ والا چت کبرا ذبح کیا جس کے منہ پر آنکھوں کے پاس اور پیروں پر سیاہ رنگ تھا ۔  [سنن ابوداود:2796،قال الشيخ الألباني:صحیح] ‏ امام ترمذی رحمتہ اللہ علیہ اسے صحیح کہتے ہیں۔  ابن ماجہ وغیرہ میں ہے کہ  نبی کریم  صلی اللہ علیہ وسلم  نے دو مینڈھے بہت موٹے تازے چکنے چتکبرے خصی ذبح کئے ۔   [سنن ابن ماجہ:3122،قال الشيخ الألباني:صحیح] ‏  سیدنا علی رضی اللہ عنہ سے مروی ہے کہ  ہمیں رسول اللہ  صلی اللہ علیہ وسلم  نے حکم فرمایا کہ ہم قربانی کے لیے جانور خریدتے وقت اس کی آنکھوں کو اور کانوں کو اچھی طرح دیکھ بھال لیا کریں۔ اور آگے سے کٹے ہوئے کان والے پیچھے سے کٹے ہوئے کان والے لمبائی میں چرے ہوئے کان والے یا سوراخ دار کان والے کی قربانی نہ کریں ۔   [سنن ابوداود:2804،قال الشيخ الألباني:صحیح] ‏ اسے امام ترمذی رحمتہ اللہ علیہ صحیح کہتے ہیں۔  اسی طرح  نبی کریم  صلی اللہ علیہ وسلم  نے سینگ ٹوٹے ہوئے اور کان کٹے ہوئے جانور کی قربانی سے منع فرمایا ہے ۔   [سنن ابوداود:2805،قال الشيخ الألباني:ضعیف] ‏ اس کی شرح میں سعید بن مسیب رحمتہ اللہ علیہ فرماتے ہیں جب کہ آدھا یا آدھے سے زیادہ کان یا سینگ نہ ہو۔ بعض اہل لغت کہتے ہیں اگر اوپر سے کسی جانور کا سینگ ٹوٹا ہوا ہو تو اسے عربی میں  «قصماً»  کہتے اور جب نیچے کا حصہ ٹوٹا ہوا ہو تو اسے  «عضب»  کہتے۔ اور حدیث میں لفظ  «عضب»  ہے اور کان کا کچھ حصہ کٹ گیا ہو تو اسے بھی عربی میں  «عضب»  کہتے ہیں۔صفحہ نمبر5601امام شافعی رحمتہ اللہ علیہ فرماتے ہیں ایسے جانور کی قربانی گو جائز ہے لیکن کراہت کے ساتھ۔ امام احمد رحمتہ اللہ علیہ فرماتے ہیں کہ جائز ہی نہیں۔ (‏بظاہر یہی قول مطابق حدیث ہے) امام مالک رحمتہ اللہ علیہ فرماتے ہیں اگر سینگ سے خون جاری ہے تو جائز نہیں ورنہ جائز ہے  «وَاللهُ اَعْلَمُ» ۔  نبی کریم  صلی اللہ علیہ وسلم  کی حدیث ہے کہ  چار قسم کے عیب دار جانور قربانی میں جائز نہیں کانا جانور جس کا بھینگا پن ظاہر ہو اور وہ بیمار جانور جس کی بیماری کھلی ہوئی ہو اور وہ لنگڑا جس کا لنگڑا پن ظاہر ہو اور وہ دبلا پتلا مریل جانور جو گودے کے بغیر کا ہو گیا ہو ۔   [سنن ابوداود:2802،قال الشيخ الألباني:صحیح] ‏ اسے امام ترمذی صحیح کہتے ہیں۔  یہ عیوب وہ ہیں جن سے جانور گھٹ جاتا ہے۔ اس کا گوشت ناقص ہو جاتا ہے اور بکریاں چرتی چگتی رہتی ہیں اور یہ بوجہ اپنی کمزوری کے چارہ پورہ نہیں پاتا اسی لیے اس حدیث کے مطابق امام شافعی وغیرہ کے نزدیک اس کی قربانی ناجائز ہے۔ ہاں بیمار جانور کے بارے میں جس کی بیماری خطرناک درجے کی نہ ہو بہت کم ہو امام صاحب کے دونوں قول ہیں۔صفحہ نمبر5602ابو داؤد میں ہے کہ  نبی کریم  صلی اللہ علیہ وسلم  نے منع فرمایا بالکل سینگ کٹے جانور سینگ ٹوٹے جانور اور کانے جانور سے اور بالکل کمزور جانور سے جو ہمیشہ ہی ریوڑ کے پیچھے رہ جاتا ہو بوجہ کمزوری کے یا بوجہ زیادہ عمر کے اور لنگڑے جانور سے    [سنن ابوداود:2803،قال الشيخ الألباني:ضعیف] ‏ پس ان کل عیوب والے جانوروں کی قربانی ناجائز ہے۔  ہاں اگر قربانی کے لیے صحیح سالم بےعیب جانور مقرر کر دینے کے بعد اتفاقاً اس میں کوئی ایسی بات آ جائے مثلا لولا لنگڑا وغیرہ ہو جائے تو امام شافعی رحمتہ اللہ علیہ کے نزدیک اس کی قربانی بلاشبہ جائز ہے، امام ابوحنیفہ رحمتہ اللہ علیہ اس کے خلاف ہیں۔ امام شافعی رحمتہ اللہ علیہ کی دلیل وہ حدیث ہے جو مسند احمد میں ابوسعید رضی اللہ عنہ سے مروی ہے کہ  میں نے قربانی کے لیے جانور خریدا اس پر ایک بھیڑیئے نے حملہ کیا اور اس کی ران کا بوٹا توڑ لیا میں نے نبی کریم  صلی اللہ علیہ وسلم  سے واقعہ بیان کیا تو آپ  صلی اللہ علیہ وسلم  نے فرمایا:  تم اسی جانور کی قربانی کر سکتے ہو  ۔   [مسند احمد:32/3:ضعیف] ‏  پس خریدتے وقت جانور کا فربہ ہونا تیار ہونا بےعیب ہونا چاہیئے جیسے نبی کریم  صلی اللہ علیہ وسلم  کا حکم ہے کہ  آنکھ کان دیکھ لیا کرو ۔   [سنن ابوداود:2804،قال الشيخ الألباني:صحیح] ‏   سیدنا عمر فاروق رضی اللہ عنہ نے ایک نہایت عمدہ اونٹ قربانی کے لیے نامزد کیا لوگوں نے اس کی قیمت تین سو اشرفی لگائیں تو آپ نے رسول اللہ  صلی اللہ علیہ وسلم  سے مسئلہ دریافت کیا اگر آپ  صلی اللہ علیہ وسلم  اجازت دیں تو میں اسے بیچ دوں اور اس کی قیمت سے اور جانور بہت سے خرید لوں اور انہیں راہ للہ قربان کروں آپ  صلی اللہ علیہ وسلم  نے منع فرما دیا اور حکم دیا کہ  اسی کوفی سبیل اللہ ذبح کرو  ۔   [سنن ابوداود:1756،قال الشيخ الألباني:ضعیف] ‏  سیدنا ابن عباس رضی اللہ عنہما فرماتے ہیں قربانی کے اونٹ شعائر اللہ میں سے ہیں۔ محمد بن ابی موسیٰ رضی اللہ عنہ فرماتے ہیں عرفات میں ٹھہرنا اور مزدلفہ اور رمی جمار اور سر منڈوانا اور قربانی کے اونٹ یہ سب شعائر اللہ ہیں۔ ابن عمر رضی اللہ عنہ فرماتے ہیں ان سب سے بڑھ کر بیت اللہ شریف ہے۔صفحہ نمبر5603پھر فرماتا ہے ” ان جانوروں کے بالوں میں، اون میں تمہارے لیے فوائد ہیں ان پر تم سوار ہوتے ہو ان کی کھالیں تمہارے لیے کار آمد ہیں۔ یہ سب ایک مقررہ وقت تک۔ یعنی جب تک اسے راہ للہ نامزد نہیں کیا۔ ان کا دودھ پیو ان سے نسلیں حاصل کرو جب قربانی کے لیے مقرر کر دیا پھر وہ اللہ کی چیز ہو گیا “۔  بزرگ کہتے ہیں اگر ضرورت ہو تو اب بھی سواری کی اجازت ہے۔ بخاری و مسلم میں ہے کہ  ایک شخص کو اپنی قربانی کا جانور ہانکتے ہوئے دیکھ کر آپ  صلی اللہ علیہ وسلم  نے فرمایا اس پر سوار ہو جاؤ ۔ اس نے کہا نبی کریم  صلی اللہ علیہ وسلم  میں اسے قربانی کی نیت کا کر چکا ہوں۔ آپ  صلی اللہ علیہ وسلم  نے دوسری یا تیسری بار فرمایا  افسوس بیٹھ کیوں نہیں جاتا  ۔   [صحیح بخاری:1690] ‏  صحیح مسلم شریف میں ہے  جب ضرورت اور حاجت ہو تو سوار ہو جایا کرو ۔   [صحیح مسلم:1324] ‏  ایک شخص کی قربانی کی اونٹنی نے بچہ دیا تو سیدنا علی رضی اللہ عنہ نے اسے حکم دیا کہ اس کو دودھ پیٹ بھر کر پی لینے دے پھر اگر بچ رہے تو خیر تو اپنے کام میں لا اور قربانی والے دن اسے اور اس بچے کو دونوں کو بنام اللہ ذبح کر دے۔  پھر فرماتا ہے ” ان کی قربان گاہ بیت اللہ شریف ہے “۔ جیسے فرمان ہے آیت  «هَدْيًا بٰلِــغَ الْكَعْبَةِ»    [5-المائدۃ:95] ‏ اور آیت میں  «وَالْهَدْيَ مَعْكُوْفًا اَنْ يَّبْلُغَ مَحِلَّهٗ»    [48-الفتح:25] ‏ بیت العتیق کے معنی اس سے پہلے ابھی ابھی بیان ہو چکے ہیں  «فالْحَمْدُ لِلَّـه»   سیدنا ابن عباس رضی اللہ عنہما فرماتے ہیں بیت اللہ کا طواف کرنے والا احرام سے حلال ہو جاتا ہے۔ دلیل میں یہی آیت  «لَكُمْ فِيهَا مَنَافِعُ إِلَىٰ أَجَلٍ مُّسَمًّى ثُمَّ مَحِلُّهَا إِلَى الْبَيْتِ الْعَتِيقِ»    [22-الحج:33] ‏ تلاوت فرمائی۔صفحہ نمبر5604"
  22,33,"22:32"
  22,34,"قربانی ہر امت پر فرض قرار دی گئی ٭٭فرمان ہے کہ ” کل امتوں میں ہر مذہب میں ہر گروہ کو ہم نے قربانی کا حکم دیا تھا۔ ان کے لیے ایک دن عید کا مقرر تھا۔ وہ بھی اللہ کے نام ذبیحہ کرتے تھے “۔ سب کے سب مکے شریف میں اپنی قربانیاں بھیجتے تھے۔ تاکہ قربانی کے چوپائے جانوروں کے ذبح کرنے کے وقت اللہ کا نام ذکر کریں۔   حضور علیہ السلام کے پاس دو مینڈھے چتکبرے بڑے بڑے سینگوں والے لائے گئے آپ نے انہیں لٹا کر ان کی گردن پر پاؤں رکھ کر بسم اللہ واللہ اکبر پڑھ کر ذبح کیا ۔   [صحیح بخاری:5564] ‏  مسند احمد میں ہے کہ  صحابہ رضی اللہ عنہم نے نبی کریم  صلی اللہ علیہ وسلم  سے دریافت کیا کہ یہ قربانیاں کیا ہیں؟ آپ  صلی اللہ علیہ وسلم  نے جواب دیا  تمہارے باپ ابراہیم علیہ السلام کی سنت ۔ پوچھا ہمیں اس میں کیا ملتا ہے؟ فرمایا:  ہر بال کے بدلے ایک نیکی ۔ دریافت کیا اور“اون“ کا کیا حکم ہے؟ فرمایا:  ان کے روئیں کے بدلے ایک نیکی  ۔   [سنن ابن ماجہ:3127،قال الشيخ الألباني:ضعیف] ‏ اسے امام ابن جریر رحمتہ اللہ بھی لائے ہیں۔  تم سب کا اللہ ایک ہے گو شریعت کے بعض احکام ادل بدل ہوتے رہے لیکن توحید میں، اللہ کی یگانگت میں، کسی رسول کو کسی نیک امت کو اختلاف نہیں ہوا۔ اور آیت میں ہے  «وَمَا أَرْسَلْنَا مِن قَبْلِكَ مِن رَّسُولٍ إِلَّا نُوحِي إِلَيْهِ أَنَّهُ لَا إِلَـٰهَ إِلَّا أَنَا فَاعْبُدُونِ»    [21-الانبیاء:25] ‏ ” تجھ سے پہلے بھی جو رسول ہم نے بھیجا اس کی طرف یہی وحی نازل فرمائی کہ میرے سوا کوئی معبود برحق نہیں پس تم سب میری ہی عبادت کرو “۔  سب اللہ کی توحید، اسی کی عبادت کی طرف تمام جہان کو بلاتے رہے۔ سب پر اول وحی یہی نازل ہوتی رہی۔ پس تم سب اس کی طرف جھک جاؤ، اس کے ہو کر رہو، اس کے احکام کی پابندی کرو، اس کی اطاعت میں استحکام کرو۔ جو لوگ مطمئن ہیں، جو متواضع ہیں، جو تقوے والے ہیں، جو ظلم سے بیزار ہیں، مظلومی کی حالت میں بدلہ لینے کے خوگر نہیں، مرضی مولا، رضائے رب پر راضی ہیں انہیں خوشخبریاں سنا دیں، وہ مبارکباد کے قابل ہیں۔ جو ذکر الٰہی سنتے ہیں دل نرم، اور خوف الٰہی سے پر کر کے رب کی طرف جھک جاتے ہیں، کٹھن کاموں پر صبر کرتے ہیں، مصیبتوں پر صبر کرتے ہیں۔  امام حسن بصری رحمتہ اللہ علیہ فرماتے ہیں ”واللہ اگر تم نے صبر وبرداشت کی عادت نہ ڈالی تو تم برباد کر دیئے جاؤ گے۔‏“  «وَالْمُقِيمِي»  کی قرأت اضافت کے ساتھ تو جمہور کی ہے۔ لیکن ابن سمیفع نے  «وَالْمُقِيمِي»  پڑھا ہے اور  «الصَّلَوٰةِ»  کا زبر پڑھا ہے۔ امام حسن نے پڑھا تو ہے نون کے حذف اور اضافت کے ساتھ لیکن  «الصَّلَوٰةِ»  کا زبر پڑھا ہے اور فرماتے ہیں کہ نون کا حذف یہاں پر بوجہ تخفیف کے ہے کیونکہ اگر بوجہ اضافت مانا جائے تو اس کا زبر لازم ہے۔ اور ہوسکتا ہے کہ بوجہ قرب کے ہو۔  مطلب یہ ہے کہ فریضہ الٰہی کے پابند ہیں اور اللہ کا حق ادا کرنے والے ہیں اور اللہ کا دیا ہوا دیتے رہتے ہیں، اپنے گھرانے کے لوگوں کو، فقیروں محتاجوں کو اور تمام مخلوق کو جو بھی ضرورت مند ہوں سب کے ساتھ سلوک و احسان سے پیش آتے ہیں۔ اللہ کی حدود کی حفاظت کرتے ہیں منافقوں کی طرح نہیں کہ ایک کام کریں تو ایک کو چھوڑیں۔ سورۃ براۃ میں بھی یہی صفتیں بیان فرمائی ہیں اور وہیں پوری تفسیر بھی بحمدللہ ہم کر آئے ہیں۔  «فَلِلَّهِ الْحَمْدُ وَالْمِنَّةُ» صفحہ نمبر5606"
  22,35,"22:34"
  22,36,"شعائر اللہ کیا ہیں ؟ ٭٭یہ بھی اللہ تعالیٰ کا احسان ہے کہ اس نے جانور پیدا کئے اور انہیں اپنے نام پر قربان کرنے اور اپنے گھر بطور قربانی کے پہنچانے کا حکم فرمایا اور انہیں شعائر اللہ قرار دیا اور حکم فرمایا آیت  «يَا أَيُّهَا الَّذِينَ آمَنُوا لَا تُحِلُّوا شَعَائِرَ‌ اللَّـهِ وَلَا الشَّهْرَ‌ الْحَرَ‌امَ وَلَا الْهَدْيَ وَلَا الْقَلَائِدَ وَلَا آمِّينَ الْبَيْتَ الْحَرَ‌امَ يَبْتَغُونَ فَضْلًا مِّن رَّ‌بِّهِمْ وَرِ‌ضْوَانًا»    [5-المائدة:2] ‏ ” نہ تو اللہ کے ان عظمت والے نشانات کی بے ادبی کرو نہ حرمت والے مہینوں کی گستاخی کرو “ لہٰذا ہر اونٹ گائے جو قربانی کے لیے مقرر کر دیا جائے وہ بدن میں داخل ہے۔ گو بعض لوگوں نے صرف اونٹ کو ہی بدن کہا ہے لیکن صحیح یہ ہے کہ اونٹ تو ہے ہی گائے بھی اس میں شامل ہے۔  حدیث میں ہے کہ  جس طرح اونٹ سات آدمیوں کی طرف سے قربان ہوسکتا ہے اسی طرح گائے بھی ۔ جابر بن عبداللہ رضی اللہ عنہما سے صحیح مسلم شریف میں روایت ہے کہ  ہمیں رسول اللہ  صلی اللہ علیہ وسلم  نے حکم دیا کہ ہم اونٹ میں سات شریک ہو جائیں اور گائے میں بھی سات آدمی شرکت کر لیں ۔   [صحیح مسلم:1318] ‏  امام اسحاق بن راہویہ وغیرہ تو فرماتے ہیں ان دونوں جانوروں میں دس دس آدمی شریک ہو سکتے ہیں مسند احمد اور سنن نسائی میں ایسی حدیث بھی آئی ہے۔  «وَاللهُ اَعْلَمُ» صفحہ نمبر5608پھر فرمایا ” ان جانورں میں تمہارا اخروی نفع ہے “۔  نبی کریم  صلی اللہ علیہ وسلم  فرماتے ہیں  بقرہ عید والے دن انسان کا کوئی عمل اللہ کے نزدیک قربانی سے زیادہ پسندیدہ نہیں۔ جانور قیامت کے دن اپنے سینگوں، کھروں اور بالوں سمیت انسان کی نیکیوں میں پیش کیا جائے گا۔ یاد رکھو قربانی کے خون کا قطرہ زمین پر گرنے سے پہلے اللہ کے ہاں پہنچ جاتا ہے پس ٹھنڈے دل سے قربانیاں کرو  ۔   [سنن ترمذي:1493،قال الشيخ الألباني:ضعیف] ‏  سفیان ثوری رحمتہ اللہ علیہ تو قرض اٹھا کر بھی قربانی کیا کرتے تھے اور لوگوں کے دریافت کرنے پر فرماتے کہ اللہ تعالیٰ فرماتا ہیں اس میں تمہارا بھلا ہے۔   رسول اللہ  صلی اللہ علیہ وسلم  فرماتے ہیں  کسی خرچ کا فضل اللہ تعالیٰ کے نزدیک بہ نسبت اس خرچ کے جو بقرہ عید والے دن کی قربانی پر کیا جائے ہرگز افضل نہیں  ۔   [دارقطنی:282/4:ضعیف] ‏  پس اللہ فرماتا ” تمہارے لیے ان جانوروں میں ثواب ہے نفع ہے ضرورت کے وقت دودھ پی سکتے ہو سوار ہو سکتے ہو “،پھر ان کی قربانی کے وقت اپنا نام پڑھنے کی ہدایت کرتا ہے۔  سیدنا جابر رضی اللہ عنہ فرماتے ہیں  میں نے عید الاضحی کی نماز رسول  صلی اللہ علیہ وسلم  کے ساتھ پڑھی نماز سے فراغت پاتے ہی سامنے مینڈھا لایا گیا جسے آپ  صلی اللہ علیہ وسلم  نے دعا  «بِسْمِ اللَّه وَاَللَّه أَكْبَر اللَّهُمَّ هَذَا عَنِّي وَعَمَّنْ لَمْ يُضَحِّ مِنْ أُمَّتِي»  پڑھ کر ذبح کیا (‏کہا اے اللہ یہ میری طرف سے ہے اور میری امت میں سے جو قربانی نہ کر سکے اس کی طرف سے ہے) ۔   [سنن ابوداود:2810،قال الشيخ الألباني:صحیح] ‏  امام محمد بن اسحاق رحمہ اللہ فرماتے ہیں  عید والے دن آپ  صلی اللہ علیہ وسلم  کے پاس دو مینڈھے لائے گئے انہیں قبلہ رخ کر کے آپ نے دعا  «وَجَّهْت وَجْهِيَ لِلَّذِي فَطَرَ السَّمَوَات وَالْأَرْض حَنِيفًا وَمَا أَنَا مِنْ الْمُشْرِكِينَ إِنَّ صَلَاتِي وَنُسُكِي وَمَحْيَايَ وَمَمَاتِي لِلَّهِ رَبّ الْعَالَمِينَ لَا شَرِيك لَهُ وَبِذَلِكَ أُمِرْت وَأَنَا أَوَّل الْمُسْلِمِينَ اللَّهُمَّ مِنْك وَلَك عَنْ مُحَمَّد وَأُمَّته»  پڑھ کر  «بِسْمِ اللَّهِ وَاللَّهِ أَكْبَرُ»  کہہ کر ذبح کر ڈالا ۔   [سنن ابوداود:2795،قال الشيخ الألباني:ضعیف] ‏صفحہ نمبر5609حضرت ابورافع رضی اللہ عنہ فرماتے ہیں کہ  قربانی کے موقع پر رسول اللہ  صلی اللہ علیہ وسلم  دو مینڈھے موٹے موٹے تازے تیار عمدہ بڑے سینگوں والے چتکبرے خریدتے، جب نماز پڑھ کر خطبے سے فراغت پاتے ایک جانور آپ  صلی اللہ علیہ وسلم  کے پاس لایا جاتا آپ  صلی اللہ علیہ وسلم  وہیں عید گاہ میں ہی خود اپنے ہاتھ سے اسے ذبح کرتے اور فرماتے  اللہ تعالیٰ یہ میری ساری امت کی طرف سے ہے جو بھی توحید وسنت کا گواہ ہے ، پھر دوسرا جانور حاضر کیا جاتا جسے ذبح کرکے فرماتے  یہ محمد  صلی اللہ علیہ وسلم  اور آل محمد  صلی اللہ علیہ وسلم  کی طرف سے ہے  پھر دونوں کا گوشت مسکینوں کو بھی دیتے اور آپ  صلی اللہ علیہ وسلم  اور آپ  صلی اللہ علیہ وسلم  کے گھر والے بھی کھاتے ۔   [سنن ابن ماجه:3122،قال الشيخ الألباني:صحیح] ‏صفحہ نمبر5610  «صَوَافَّ»  کے معنی سیدنا ابن عباس رضی اللہ عنہما نے اونٹ کو تین پیروں پر کھڑا کر کے اس کا بایاں ہاتھ باندھ کر دعا  «بِسْمِ اللَّه وَاَللَّه أَكْبَر لَا إِلَه إِلَّا اللَّه اللَّهُمَّ مِنْك وَلَك»  پڑھ کر اسے نحر کرنے کے کئے ہیں۔   سیدنا ابن عمر رضی اللہ عنہما نے ایک شخص کو دیکھا کہ اس نے اپنے اونٹ کو قربان کرنے کے لیے بٹھایا ہے تو آپ رضی اللہ عنہ نے فرمایا ”اسے کھڑا کر دے اور اس کا پیر باندھ کر اسے نحر کر یہی سنت ہے ابوالقاسم  صلی اللہ علیہ وسلم  کی“ ۔   [صحیح بخاری:1713] ‏  سیدنا جابر رضی اللہ عنہ فرماتے ہیں  نبی کریم  صلی اللہ علیہ وسلم  اور آپ  صلی اللہ علیہ وسلم  کے صحابہ رضی اللہ عنہم اونٹ کا ایک پاؤں باندھ کر تین پاؤں پر کھڑا کر کے ہی نحر کرتے تھے ۔   [سنن ابوداود:1768،قال الشيخ الألباني:صحیح] ‏  سالم بن عبداللہ رضی اللہ عنہ نے سلیمان بن عبدالملک سے فرمایا تھا کہ بائیں طرف سے نحر کیا کرو۔ حجتہ الوداع کا بیان کرتے ہوئے جابر رضی اللہ عنہ فرماتے ہیں کہ  نبی کریم  صلی اللہ علیہ وسلم  نے تریسٹھ اونٹ اپنے دست مبارک سے نحر کئے آپ  صلی اللہ علیہ وسلم  کے ہاتھ میں حربہ تھا جس سے آپ زخمی کر رہے تھے ۔   [صحیح مسلم:1218] ‏  سیدنا ابن مسعود رضی اللہ عنہ کی قرأت میں  «صَوَافِن»  ہے یعنی کھڑے کر کے پاؤں باندھ کر  «صَوَافَّ»  کے معنی خالص کے بھی کئے گئے ہیں یعنی جس طرح جاہلیت کے زمانے میں اللہ کے ساتھ دوسروں کو بھی شریک کرتے تھے تم نہ کرو، صرف اللہ واحد کے نام پر ہی قربانیاں کرو۔ پھر جب یہ زمین پر گر پڑیں یعنی نحر ہو جائیں ٹھنڈے پڑجائیں تو خود کھاؤ اوروں کو بھی کھلاؤ نیزہ مارتے ہی ٹکڑے کاٹنے شروع نہ کرو جب تک روح نہ نکل جائے اور ٹھنڈا نہ پڑ جائے۔  چنانچہ ایک حدیث میں بھی آیا ہے کہ  روحوں کے نکالنے میں جلدی نہ کرو ۔ صحیح مسلم کی حدیث میں کہ  اللہ تعالیٰ نے ہر چیز کے ساتھ سلوک کرنا لکھ دیا ہے دشمنوں کو میدان جنگ میں قتل کرتے وقت بھی نیک سلوک رکھو اور جانوروں کو ذبح کرتے وقت بھی اچھی طرح سے نرمی کے ساتھ ذبح کرو چھری تیز کر لیا کرو اور جانور کو تکلیف نہ دیا کرو ۔   [صحیح مسلم:1955] ‏  فرمان ہے کہ  جانور میں جب تک جان ہے اور اس کے جسم کا کوئی حصہ کاٹ لیا جائے تو اس کا کھانا حرام ہے ۔  [سنن ابوداود:2857،قال الشيخ الألباني:صحیح] ‏صفحہ نمبر5611پھر فرمایا ” اسے خود کھاؤ “، بعض سلف تو فرماتے ہیں ”یہ کھانا مباح ہے۔‏“ امام مالک رحمتہ اللہ علیہ فرماتے ہے ”مستحب ہے“ اور لوگ کہتے ہیں ”واجب ہے۔‏“ ” اور مسکینوں کو بھی دو خواہ وہ گھروں میں بیٹھنے والے ہوں خواہ وہ دربدر سوال کرنے والے “۔ یہ بھی مطلب ہے کہ قانع تو وہ ہے جو صبر سے گھر میں بیٹھا رہے اور معتر وہ ہے جو سوال تو نہ کرے لیکن اپنی عاجزی مسکینی کا اظہار کرے۔ یہ بھی مروی ہے کہ قانع وہ ہے جو مسکین ہو آنے جانے والا۔  اور  «مُعْتَرَّ»  سے مراد دوست اور ناتواں لوگ اور وہ پڑوسی جو گو مالدار ہوں لیکن تمہارے ہاں جو آئے جائے اسے وہ دیکھتے ہوں۔ وہ بھی ہیں جو طمع رکھتے ہوں اور وہ بھی جو امیر فقیر موجود ہوں۔ یہ بھی کہا گیا ہے کہ  «الْقَانِعَ»  سے مراد اہل مکہ ہیں۔ امام ابن جریر رحمتہ اللہ علیہ کا فرمان ہے کہ ”  «قَانِعَ»  سے مراد تو سائل ہے کیونکہ وہ اپنا ہاتھ سوال کے لیے دراز کرتا ہے، اور  «مُعْتَرَّ»  سے مراد وہ جو ہیر پھیر کرے کہ کچھ مل جائے۔‏“  بعض لوگوں کا خیال ہے کہ قربانی کے گوشت کے تین حصے کرنے چاہئیں۔ تہائی اپنے کھانے کو، تہائی دوستوں کے دینے کو، تہائی صدقہ کرنے کو۔صفحہ نمبر5612حدیث میں ہے  رسول اللہ  صلی اللہ علیہ وسلم  فرماتے ہیں  میں نے تمہیں قربانی کے گوشت کو جمع کر کے رکھنے سے منع فرما دیا تھا کہ تین دن سے زیادہ تک نہ روکا جائے اب میں اجازت دیتا ہوں کہ کھاؤ جمع کرو جس طرح چاہو  ۔   [صحیح مسلم:1977] ‏  اور روایت میں ہے کہ  کھاؤ جمع کرو اور صدقہ کرو ۔   [صحیح مسلم:1971] ‏  اور روایت میں ہے  کھاؤ اور کھلاؤ اور راہ للہ دو ۔ بعض لوگ کہتے ہیں قربانی کرنے والا آدھا گوشت آپ کھائے اور باقی صدقہ کر دے کیونکہ قرآن نے فرمایا ہے ” خود کھاؤ اور محتاج فقیر کو کھلاؤ “۔ اور حدیث میں بھی ہے کہ  کھاؤ، جمع، ذخیرہ کرو اور راہ للہ دو ۔  اب جو شخص اپنی قربانی کا سارا گوشت خود ہی کھا جائے تو ایک قول یہ بھی ہے کہ اس پر کچھ حرج نہیں۔ بعض کہتے ہیں اس پر ویسی ہی قربانی یا اس کی قیمت کی ادائیگی ہے بعض کہتے ہیں آدھی قیمت دے، بعض آدھا گوشت۔ بعض کہتے ہیں اس کے اجزا میں سے چھوٹے سے چھوٹے جز کی قیمت اس کے ذمے ہے باقی معاف ہے۔  کھال کے بارے میں مسند احمد میں حدیث ہے کہ  کھاؤ اور فی اللہ دو اور اس کے چمڑوں سے فائدہ اٹھاؤ لیکن انہیں بیچو نہیں ۔   [مسند احمد:15/4:ضعیف] ‏  بعض علماء نے بیچنے کی رخصت دی ہے۔ بعض کہتے ہیں غریبوں میں تقسیم کر دئیے جائیں۔صفحہ نمبر5613مسئلہ ٭٭براء بن عازب کہتے ہیں  رسول اللہ  صلی اللہ علیہ وسلم  نے فرمایا:  سب سے پہلے ہمیں اس دن نماز عید ادا کرنی چاہیئے پھر لوٹ کر قربانیاں کرنی چاہئیں جو ایسا کرے اس نے سنت کی ادائیگی کی۔ اور جس نے نماز سے پہلے ہی قربانی کر لی اس نے گویا اپنے والوں کے لیے گوشت جمع کر لیا اسے قربانی سے کوئی لگاؤ نہیں  ۔   [صحیح بخاری:951-955] ‏  اسی لیے امام شافعی رحمتہ اللہ علیہ اور علماء کی ایک جماعت کا خیال ہے کہ قربانی کا اول وقت اس وقت ہوتا ہے جب سورج نکل آئے اور اتنا وقت گزر جائے کہ نماز ہولے اور دو خطبے ہو لیں۔ امام احمد رحمتہ اللہ علیہ کے نزدیک اس کے بعد کا اتنا وقت بھی کہ امام ذبح کر لے۔ کیونکہ صحیح مسلم میں ہے  امام جب تک قربانی نہ کرے تم قربانی نہ کرو ۔   [صحیح مسلم:1964] ‏  امام ابوحنیفہ رحمتہ اللہ علیہ کے نزدیک تو گاؤں والوں پر عید کی نماز ہی نہیں اس لیے کہتے ہیں کہ وہ طلوع فجر کے بعد ہی قربانی کر سکتے ہیں ہاں شہری لوگ جب تک امام نماز سے فارغ نہ ہولے قربانی نہ کریں  «وَاللهُ اَعْلَمُ» ۔صفحہ نمبر5614پھر یہ بھی کہا گیا ہے کہ صرف عید والے دن ہی قربانی کرنا مشروع ہے اور قول ہے کہ شہر والوں کے لیے تو یہی ہے کیونکہ یہاں قربانیاں آسانی سے مل جاتی ہیں۔ لیکن گاؤں والوں کے لیے عید کا دن اور اس کے بعد کے ایام تشریق۔ یہ بھی کہا گیا ہے کہ دسویں اور گیا رھویں تاریخ سب کے لیے قربانی ہے۔ یہ بھی کہا گیا ہے کہ عید کے بعد کے دو دن۔ اور یہ بھی کہا گیا ہے کہ عید کا دن اور اس کے بعد کے تین دن جو ایام تشریق کے ہیں۔  امام شافعی رحمہ اللہ کا مذہب یہی ہے کیونکہ جبیر بن مطعم رضی اللہ عنہ سے مروی ہے کہ  رسول  صلی اللہ علیہ وسلم  نے فرمایا:  ایام تشریق سب قربانی کے ہیں  ۔   [مسند احمد:82/4:ضعیف و منقطع] ‏ کہا گیا ہے کہ قربانی کے دن ذی الحجہ کے خاتمہ تک ہیں لیکن یہ قول غریب ہے۔  پھر فرماتا ہے کہ ” اسی وجہ سے ہم نے ان جانوروں کو تمہارا فرماں بردار اور زیر اثر کر دیا ہے کہ تم چاہو سواری لو، جب چاہو دودھ نکال لو، جب چاہو ذبح کر کے گوشت کھا لو “۔  جیسے سورۃ یسٰین میں آیت  «أَوَلَمْ يَرَوْا أَنَّا خَلَقْنَا لَهُم مِّمَّا عَمِلَتْ أَيْدِينَا أَنْعَامًا فَهُمْ لَهَا مَالِكُونَ وَذَلَّلْنَاهَا لَهُمْ فَمِنْهَا رَكُوبُهُمْ وَمِنْهَا يَأْكُلُونَ وَلَهُمْ فِيهَا مَنَافِعُ وَمَشَارِبُ أَفَلَا يَشْكُرُونَ»    [36-یس:71-73] ‏ تک بیان ہوا ہے۔ یہی فرمان یہاں ہے کہ ” اللہ کی اس نعمت کا شکر ادا کرو اور ناشکری، ناقدری نہ کرو “۔صفحہ نمبر5615"
  22,37,"قربانی پر اللہ تعالیٰ کی کبریائی بیان کرو ٭٭ارشاد ہوتا ہے کہ ” قربانیوں کے وقت اللہ کا نام بڑائی سے لیا جائے “۔ اسی لیے قربانیاں مقرر ہوئی ہیں کہ خالق رازق اسے مانا جائے نہ کہ قربانیوں کے گوشت و خون سے اللہ کو کوئی نفع ہوتا ہو۔ اللہ تعالیٰ ساری مخلوق سے غنی اور کل بندوں سے بے نیاز ہے۔  جاہلیت کی بیوقوفیوں میں ایک یہ بھی تھی کہ قربانی کے جانور کا گوشت اپنے بتوں کے سامنے رکھ دیتے تھے اور ان پر خون کا چھینٹا دیتے تھے۔ یہ بھی دستور تھا کہ بیت اللہ شریف پر قربانی کے خون چھڑکتے، مسلمان ہو کر صحابہ رضی اللہ عنہم نے ایسا کرنے کے بارے میں سوال کیا جس پر یہ آیت اتری کہ ” اللہ تو تقویٰ کو دیکھتا ہے اسی کو قبول فرماتا ہے اور اسی پر بدلہ عنایت فرماتا ہے “۔  چنانچہ صحیح حدیث میں ہے کہ  اللہ تعالیٰ تمہاری صورتوں کو نہیں دیکھتا نہ اس کی نظریں تمہارے مال پر ہیں بلکہ اس کی نگاہیں تمہارے دلوں پر اور تمہارے اعمال پر ہیں ۔   [صحیح مسلم:2564] ‏  اور حدیث میں ہے کہ  خیرات وصدقہ سائل کے ہاتھ میں پڑے اس سے پہلے اللہ کے ہاتھ میں چلا جاتا ہے۔ قربانی کے جانور کے خون کا قطرہ زمین پر ٹپکے اس سے پہلے اللہ کے ہاں پہنچ جاتا ہے ۔   [سنن ترمذي:1493،قال الشيخ الألباني:ضعیف] ‏ اس کا مطلب یہی ہے کہ خون کا قطرہ الگ ہوتے ہی قربانی مقبول ہو جاتی ہے  «وَاللهُ اَعْلَمُ» ۔صفحہ نمبر5616عامر شعبی رحمہ اللہ سے قربانی کی کھالوں کی نسبت پوچھا گیا تو فرمایا ”اللہ کو گوشت و خون نہیں پہنچتا اگر چاہو بیچ دو، اگر چاہو خود رکھ لو، اگر چاہو راہ للہ دے دو۔ اسی لیے اللہ تعالیٰ نے ان جانوروں کو تمہارے قبضے میں دیا ہے۔ کہ تم اللہ کے دین اور اس کی شریعت کی راہ پا کر اس کی مرضی کے کام کرو اور نا مرضی کے کاموں سے رک جاؤ۔ اور اس کی عظمت وکبریائی بیان کرو۔ جو لوگ نیک کار ہیں، حدود اللہ کے پابند ہیں، شریعت کے عامل ہیں، رسولوں کی صداقت تسلیم کرتے ہیں وہ مستحق مبارکباد اور لائق خوشخبری ہیں۔‏“صفحہ نمبر5617مسئلہ ٭٭امام ابوحنیفہ، مالک ثوری رحمہ اللہ علیہم کا قول ہے کہ ”جس کے پاس نصاب زکوٰۃ جتنا مال ہو اس پر قربانی واجب ہے۔‏“ امام ابوحنیفہ رحمہ اللہ کے نزدیک یہ شرط بھی ہے کہ وہ اپنے گھر میں مقیم ہو۔  چنانچہ ایک صحیح حدیث میں ہے کہ  جسے وسعت ہو اور قربانی نہ کرے تو وہ ہماری عید گاہ کے قریب بھی نہ آئے ۔   [سنن ابن ماجہ:3123،قال الشيخ الألباني:حسن] ‏ اس روایت میں غرابت ہے اور امام احمد رحمتہ اللہ علیہ اسے منکر بتاتے ہیں۔  سیدنا ابن عمر رضی اللہ عنہ فرماتے ہیں  رسول اللہ  صلی اللہ علیہ وسلم  برابر دس سال قربانی کرتے رہے ۔   [سنن ترمذي:1507،قال الشيخ الألباني:ضعیف] ‏  امام شافعی رحمہ اللہ اور حضرت مام احمد رحمہ اللہ کا مذہب ہے کہ قربانی واجب و فرض نہیں بلکہ مستحب ہے۔ کیونکہ حدیث میں آیا ہے کہ  مال و زکوٰۃ کے سوا اور کوئی فرضیت نہیں ۔   [سنن ابن ماجہ:1789،قال الشيخ الألباني:ضعیف] ‏صفحہ نمبر5618یہ بھی روایت پہلے بیان ہو چکی ہے کہ  نبی کریم  صلی اللہ علیہ وسلم  نے اپنی تمام امت کی طرف سے قربانی کی  پس وجوب ساقط ہو گیا۔ ابو شریحہ رحمتہ اللہ علیہ فرماتے ہیں میں ابوبکر اور عمر رضی اللہ عنہم کے پڑوس میں رہتا تھا۔ یہ دونوں بزرگ قربانی نہیں کرتے تھے اس ڈر سے کہ لوگ ان کی اقتداء کریں گے۔ بعض لوگ کہتے ہیں قربانی سنت کفایہ ہے، جب کہ محلے میں سے یا گلی میں سے یا گھر میں سے کسی ایک نے کر لی باقی سب نے ایسا نہ کیا۔ اس لیے کہ مقصود صرف شعار کا ظاہر کرنا ہے۔  ترمذی وغیرہ میں ہے کہ  رسول اللہ  صلی اللہ علیہ وسلم  نے میدان عرفات میں فرمایا:  ہر گھر والوں پر ہر سال قربانی ہے اور  «عَتِيرَة»  ہے جانتے ہو  «عَتِيرَة»  کیا ہے؟ وہی جسے تم  «رَّجَبِيَّة»  کہتے ہو  ۔   [سنن ابوداود:2788،قال الشيخ الألباني:حسن] ‏ اس کی سند میں کلام کیا گیا ہے۔  سیدنا ابوایوب رضی اللہ عنہ فرماتے ہیں  صحابہ رضی اللہ عنہم رسول اللہ  صلی اللہ علیہ وسلم  کی موجودگی میں اپنے پورے گھر کی طرف سے ایک بکری راہ للہ ذبح کر دیا کرتے تھے اور خود بھی کھاتے، اوروں کو بھی کھلاتے۔ پھر لوگوں نے اس میں وہ کر لیا جو تم دیکھ رہے ہو ۔   [سنن ترمذي:1505،قال الشيخ الألباني:صحیح] ‏   سیدنا عبداللہ بن ہشام رضی اللہ عنہ اپنی اور اپنے تمام گھر والوں کی طرف سے ایک بکری کی قربانی کیا کرتے تھے ۔   [صحیح بخاری:7210] ‏صفحہ نمبر5619اب قربانی کے جانور کی عمر کا بیان ملاحظہ ہو۔ صحیح مسلم میں ہے  رسول اللہ  صلی اللہ علیہ وسلم  فرماتے ہیں  نہ ذبح کرو مگر  «مُسِنَّة»  بجز اس صورت کے کہ وہ تم پر بھاری پڑ جائے تو پھر بھیڑ کا بچہ بھی چھ ماہ کا ذبح کر سکتے ہو  ۔   [سنن ابوداود:2788،قال الشيخ الألباني:حسن] ‏  زہری رحمہ اللہ تو کہتے ہیں کہ  «الْجَذَع»  یعنی چھ ماہ کا کوئی جانور قربانی میں کام ہی نہیں آسکتا اور اس کے بالمقابل اوزاعی رحمہ اللہ کا مذہب ہے کہ ہر جانور کا جزعہ کافی ہے۔ لیکن یہ دونوں قول افراط والے ہیں۔ جمہور کا مذہب یہ ہے کہ اونٹ گائے بکری تو وہ جائز ہے جو ثنی ہو۔ اور بھیڑ کا چھ ماہ کا بھی جائز ہے۔ اونٹ تو ثنی ہوتا ہے جب پانچ سال پورے کر کے چھٹے میں لگ جائے۔ اور گائے جب دو سال پورے کر کے تیسرے میں لگ جائے اور یہ بھی کہا گیا ہے کہ تین گزار کر چوتھے میں لگ گیا ہو۔ اور بکری کا ثنی وہ ہے جو دو سال گزار چکا ہو اور جذعہ کہتے ہیں اسے جو سال بھر کا ہو گیا ہو اور کہا گیا ہے جو دس ماہ کا ہو۔  ایک قول ہے جو آٹھ ماہ کا ہو ایک قول ہے جو چھ ماہ کا ہو اس سے کم مدت کا کوئی قول نہیں۔ اس سے کم عمر والے کو حمل کہتے ہیں۔ جب تک کہ اس کی پیٹھ پر بال کھڑے ہوں اور بال لیٹ جائیں اور دونوں جانب جھک جائیں تو اسے جذع کہا جاتا ہے،  «وَاللهُ اَعْلَمُ» ۔صفحہ نمبر5620"
  22,38,"باباللہ تعالیٰ اپنی طرف سے خبر دے رہا ہے کہ ” جو اس کے بندے اس پر بھروسہ رکھیں اس کی طرف جھکتے رہیں انہیں وہ اپنی امان نصیب فرماتا ہے، شریروں کی برائیاں دشمنوں کی بدیاں خود ہی ان سے دور کر دیتا ہے، اپنی مدد ان پر نازل فرماتا ہے، اپنی حفاظت میں انہیں رکھتا ہے “۔  جیسے فرمان ہے آیت  «اَلَيْسَ اللّٰهُ بِكَافٍ عَبْدَهٗ وَيُخَوِّفُوْنَكَ بالَّذِيْنَ مِنْ دُوْنِهٖ وَمَنْ يُّضْلِلِ اللّٰهُ فَمَا لَهٗ مِنْ هَادٍ»    [39-الزمر:36] ‏ یعنی ” کیا اللہ اپنے بندے کو کافی نہیں؟ “  اور آیت میں  «وَمَنْ يَّتَوَكَّلْ عَلَي اللّٰهِ فَهُوَ حَسْبُهٗ اِنَّ اللّٰهَ بَالِغُ اَمْرِهٖ قَدْ جَعَلَ اللّٰهُ لِكُلِّ شَيْءٍ قَدْرًا»    [65-الطلاق:3] ‏ ” جو اللہ پر بھروسہ رکھے اللہ آپ اسے کافی ہے “ الخ، دغا باز ناشکرے اللہ کی محبت سے محروم ہیں اپنے عہدو پیمان پورے نہ کرنے والے اللہ کی نعمتوں کے منکر اللہ کے پیار سے دور ہیں۔صفحہ نمبر5621"