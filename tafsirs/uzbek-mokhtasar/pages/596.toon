tafsir[11]{c,v,t}:
  92,17,"Одамларнинг энг тақводори Абу Бакр розияллоҳу анҳунинг жаҳаннамдан узоқлаштирилиши муқаррардир."
  92,18,"У гуноҳлардан покланиш мақсадида мол-дунёсини турли хил яхшиликларга сарфлаган эди."
  92,20,"У мол-дунёсини Ўз мавжудотларидан жудаям олий бўлган Парвардигорининг Юзини истабгина сарфларди."
  93,1,"Аллоҳ таоло кундузнинг аввалги қисмига қасам ичди."
  93,5,"Яқинда Аллоҳ таоло сизга ва умматингизга жуда кўп мукофотлар ато этади. Сиз ўзингизгаю умматингизга берилган бу марҳаматлардан рози бўласиз."
  93,7,"Сизни на китоб ва на иймон нималигини билмаган ҳолингизда топди ва билмаган нарсаларингизни ўргатди."
  93,10,"Муҳтож бўлиб сўраб келган одамни жеркиманг."
  93,11,"Аллоҳ сизга ато этган неъматларга шукр қилинг ва улар ҳақида гапиринг."
  94,1,"Қалбингизни кенг қилиб қўйдик. Ваҳийни қабул қилиб олишни ёқимли кўрсатдик."
  94,5,"Машаққат ва танглик билан бирга енгиллик ва кенглик ҳам бор."
  94,8,"Хоҳиш-истагингиз ва мақсадингиз ёлғиз Аллоҳ бўлсин!"