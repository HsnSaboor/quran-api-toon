tafsir[29]{c,v,t}:
  86,1,"అల్లాహ్ ఆకాశముపై ప్రమాణం చేశాడు మరియు ఆయన రాత్రి వేళ వచ్చే నక్షత్రముపై ప్రమాణం చేశాడు."
  86,2,"ఓ ప్రవక్తా ఈ గొప్ప నక్షత్రము విషయము ఏమిటో మీకేమి తెలుసు ?!"
  86,3,"తన ప్రకాశవంతమైన కాంతితో ఆకాశమును ప్రకాశవంతం చేసే నక్షత్రం అది."
  86,4,"ఏ మనిషి కూడా అల్లాహ్ ప్రళయదినం లెక్క తీసుకోవటం కొరకు అతని కర్మలను పరిరక్షించే ఒక దైవదూతను అతనిపై బాధ్యతగా నియమించకండా ఉండడు."
  86,5,"మనిషి అల్లాహ్ అతన్ని దేని నుంచి సృష్టించాడో గమనించాలి ; అల్లాహ్ సామర్ధ్యము మరియు మనిషి అసమర్ధత అతనికి స్పష్టమవటానికి."
  86,6,"అల్లాహ్ అతనిని చిమ్ముకుంటూ వెలువడే నీటితో సృష్టించాడు అది తల్లి గర్భంలో గుమ్మరించబడుతుంది."
  86,7,"ఈ నీరు మనిషి వెన్నుముక ఎముకల మధ్య నుండి మరియు రొమ్ము ఎముకల మధ్య నుండి వెలువడుతుంది."
  86,8,"నిశ్చయంగా పరిశుద్ధుడైన ఆయన ఈ హీనమైన నీటితో అతడిని సృష్టించినప్పుడు అతన్ని లెక్క తీసుకోవటం కొరకు మరియు ప్రతిఫలం ప్రసాదించటం కొరకు అతని మరణం తరువాత జీవింపజేసి మరల లేపటం పై సామర్ధ్యం కలవాడు."
  86,10,"ఆ రోజు మానవునికి అల్లాహ్ శిక్ష నుండి ఆపటానికి ఎటువంటి శక్తి ఉండదు మరియు అతడికి సహాయం చేయటానికి ఏ సహాయకుడు ఉండడు."
  86,11,"అల్లాహ్ వర్షము కల ఆకాశముపై ప్రమాణం చేశాడు. ఎందుకంటే అది దాని వైపు నుండి పదే పదే కురుస్తుంది."
  86,13,"నశ్చయంగా ముహమ్మద్ సల్లల్లాహు అలైహి వసల్లంపై అవతరింపబడిన ఈ ఖుర్ఆన్ సత్యఅసత్యాల మధ్య మరియు నిజము అబద్దాల మధ్య వేరు చేసే మాట."
  86,14,"మరియు అది ఆట మరియు అసత్యము కాదు. కాని అది గంభీరము మరియు సత్యము."
  86,15,"నిశ్చయంగా తమ వద్దకు తమ ప్రవక్త తీసుకుని వచ్చిన దాన్ని తిరస్కరించేవారు ఆయన దావత్ ను తిరస్కరించటానికి దాన్ని అసత్యపరచటానికి చాలా కుట్రలు పన్నుతున్నారు."
  86,16,"మరియు నేను ధర్మమును భహిర్గతం చేసి అసత్యాన్ని పరిసమాప్తం చేయటానికి పన్నాగం పన్నుతున్నాను."
  87,1,"తన సృష్టిరాసుల కన్న గొప్ప వాడైన నీ ప్రభువు పరిశుద్దతను కొనియాడు ఆయన నామమును పలుకుతూ ఆయననే నీవు స్మరించినప్పుడు మరియు నీవు ఆయన గొప్పతనమును పలుకుతూ."
  87,2,"ఆయనే మనిషిని సమగ్రంగా సృష్టించాడు మరియు అతని రూపమును తగిన ప్రమాణంలో తీర్చిదిద్దాడు."
  87,3,"మరియు ఆయనే సృష్టితాలను వాటి జాతులను వాటి రకాలను మరియు వాటి గుణములను అంచనా వేశాడు. మరియు ప్రతీ సృష్టి రాసిని దానికి తగిన దాని వైపునకు మరియు దానికి అనుకూలమైన దాని వైపునకు మార్గదర్శకం చేశాడు."
  87,4,"మరియు ఆయనే భూమి నుండి మీ పశువులు మేసే మేతను వెలికితీశాడు."
  87,5,"మరల దాన్ని తాజాగా పచ్చగా ఉన్న తరువాత ఆయన నల్లటి ఎండు గడ్డిగా మార్చి వేశాడు."
  87,6,"ఓ ప్రవక్తా మేము తొందరలోనే ఖుర్ఆన్ ను మీకు చదివింపజేస్తాము మరియు దాన్ని మీ హృదయంలో సమీకరిస్తాము. మీరు దాన్ని మరచిపోరు. కాబట్టి మీరు చదివే విషయంలో జిబ్రయిల్ కన్న ముందు చదవకండి ఏ విధంగానైతే మీరు దాన్ని మరవకుండా ఉండటానికి అత్యాశతో చేసేవారో అలా."
  87,7,"కాని విజ్ఞతతో దాని నుండి మీరు మరవాలని అల్లాహ్ తలచినది తప్ప. నిశ్చయంగా పరిశుద్ధుడైన ఆయనకు బహిర్గతం చేయబడేవి మరియు గోప్యంగా ఉంచబడేవి తెలుసు. వాటిలో నుంచి ఏదీ ఆయనపై గోప్యంగా ఉండదు."
  87,8,"మరియు స్వర్గంలో ప్రవేశింపజేసే కర్మల్లోంచి అల్లాహ్ సంతుష్టపడే వాటిని చేయటమును మీకు మేము సులభతరం చేస్తాము."
  87,9,"కావున ఖుర్ఆన్ నుండి మేము మీకు దైవవాణి ద్వారా తెలియజేసిన వాటిని మీరు ప్రజలకు బోధించండి మరియు వారిని హితోపదేశం విన్నంత కాలం హితోపదేశం చేయండి."
  87,10,"అల్లాహ్ తో భయపడే వాడు మీ హితబోధనలతో హితబోధన గ్రహిస్తాడు. ఎందుకంటే అతడే హితబోధనతో ప్రయోజనం చెందుతాడు."
  87,11,"మరియు అవిశ్వాసపరుడు హితబోధన నుండి దూరమైపోతాడు మరియు అతడు దాని నుండి బెదిరిపోతాడు. ఎందుకంటే అతడు నరకాగ్నిలో ప్రవేశించటం వలన పరలోకంలో ప్రజలందరికెల్ల పెద్ద దౌర్భాగ్యవంతుడు."
  87,12,"అతడే పరలోక పెద్ద నరకాగ్నిలో ప్రవేశిస్తాడు. దాని వేడి అనుభవిస్తాడు మరియు శాశ్వతంగా దాన్ని అనుభవిస్తాడు."
  87,13,"ఆ తరువాత అతడు అందులో ప్రవేశిస్తాడు ఏ విధంగా నంటే అతడు అనుభవించే శిక్ష నుండి ఉపశమనం పొందటానికి అందులో అతడు మరణించడు. మరియు అతడు మంచి గౌరవ ప్రధమైన జీవితమును జీవించడు."
  87,14,"నిశ్ఛయంగా షిర్కు నుండి మరియు పాప కార్యముల నుండి పరిశుద్ధుడైనవాడు ఆశించిన వాటి ద్వారా సాఫల్యం చెందుతాడు."
  87,15,"మరియు అతడు తన ప్రభువును ఆయన ధర్మబద్ధం చేసిన స్మరణల ద్వారా స్మరించాడు. మరియు నమాజును దాన్ని పాటించుటకు కోరబడిన గుణము ద్వారా పాటించాడు."