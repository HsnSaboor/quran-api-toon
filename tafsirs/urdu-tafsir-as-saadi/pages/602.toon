tafsir[14]{c,v,t}:
  106,1,"بوجہ مانوس ہونے قریش کے(1)( یعنی ) مانوس ہونا ان کا سفر سے سردی اور گرمی کے(2) پس چاہیے کہ وہ عبادت کریں مالک کی اس گھر (کعبہ) کے(3) وہ ذات جس نے کھانا کھلایا ان کو بھوک میں اور امن دیا ان کو خوف سے(4)\n(شروع ) اللہ کے نام سے جو نہایت مہربان رحم کرنے والا ہے۔                \n[4-1]    بہت سے مفسرین نے کہا ہے کہ جار اور مجرور کا تعلق ما قبل سورۃ سے ہے ،  یعنی ہم نے اصحاب فیل کے ساتھ جو کچھ کیا وہ  قریش،  ان کے لیے امن،  ان کے مصالح کی درستی،  تجارت اور کسب معاش کے لیے سردیوں میں یمن کی طرف اور گرمیوں میں شام کی طرف ان کے سفر  کی خاطر کیا۔ پس اللہ تعالیٰ نے ان تمام لوگوں کو ہلاک کر دیا جنھوں نے ان کے بارے میں کسی برائی کا ارادہ کیا۔ عربوں کے دلوں میں حرم اور اہل حرم کے معاملے کو تعظیم بخشی،  یہاں تک کہ عرب قریش کا احترام کرنے لگے،  قریش جہاں بھی سفر کا ارادہ کرتے تو عرب معترض نہ ہوتے۔ اس لیے اللہ تعالیٰ نے ان کو شکر ادا کرنے کا حکم دیا۔ فرمایا:﴿فَلۡيَعۡبُدُوۡا رَبَّ هٰؔذَا الۡبَيۡتِ﴾ ’’پس اس گھر کے رب کی عبادت کریں۔‘‘   یعنی  اس کی توحید بیان کریں اور اس کے لیے عبادت کو خالص کریں۔ ﴿الَّذِيۡۤ اَطۡعَمَهُمۡ مِّنۡ جُوۡعٍ  ١ۙ ۬            وَّاٰمَنَهُمۡ مِّنۡ خَوۡفٍ﴾ ’’جس نے انھیں بھوک میں کھانا دیا اور خوف سے امن و امان دیا۔‘‘ رزق میں کشادگی،  خوف کے حالات میں امن سے بہرہ مند ہونا سب سے بڑی دنیاوی نعمت ہے  جو اللہ تعالیٰ کے شکر کی موجب ہے ۔ اے اللہ! اپنی ظاہری اور باطنی نعمتوں پر  تو ہی ہر قسم کی حمد و ثنا اور شکر کا مستحق ہے۔ اللہ تعالیٰ نے  بیت اللہ کے ساتھ اپنی ربوبیت کو اس کے فضل و شرف کی وجہ سے مخصوص کیا ہے  ورنہ تو وہ ہر چیز کا رب ہے۔                "
  106,2,"106:1"
  106,3,"106:1"
  106,4,"106:1"
  107,1,"بھلا دیکھا آپ نے اس شخص کو جو جھٹلاتا ہے جزا کو؟(1) پس یہ وہ شخص ہے جو دھکے دیتا ہے یتیم کو(2) اور نہیں شوق دلاتا وہ کھانا کھلانے پر مسکین کو(3) پس ہلاکت ہے (ان) نمازیوں کے لیے(4) وہ جو کہ اپنی نماز سے غفلت کرتے ہیں(5) وہ جو کہ دکھلاوا کرتے ہیں(6) اور وہ انکار کرتے ہیں استعمال کی معمولی چیزوں سے بھی(7)\n(شروع ) اللہ کے نام سے جو نہایت مہربان رحم کرنے والا ہے۔                \n[1]     اللہ تعالیٰ اس شخص کی مذمت کرتے ہوئے  جس نے اس کے اور اس کے بندوں کے حقوق کو ترک کردیا،  فرماتا ہے:﴿اَرَءَيۡتَ الَّذِيۡ يُكَذِّبُ بِالـدِّيۡنِ﴾ کیا تو نے اس شخص کو دیکھا جو حیات بعدالموت کو جھٹلاتا ہے  اورجو کچھ انبیاء و مرسلین لے کر آئے ہیں ان پر ایمان نہیں لاتا۔                \n[2]﴿فَذٰلِكَ الَّذِيۡ يَدُعُّ الۡيَتِيۡمَ﴾ پس یہی وہ شخص ہے جو سخت دلی اور تندخوئی سے یتیم کو دھکے دیتا ہے اور اپنی قساوت قلبی کی بنا پر اس پر رحم نہیں کرتا۔ نیز اس کا سبب یہ بھی ہے کہ وہ ثواب کی امید رکھتا ہے نہ عذاب سے ڈرتا ہے۔                \n[3]﴿وَلَا يَحُضُّ﴾ اور دوسروں کو ترغیب نہیں دیتا ﴿ عَلٰى طَعَامِ الۡمِسۡكِيۡنِ﴾ ’’مسکین کے کھانے پر۔‘‘ اور وہ خود تو بالاولیٰ مسکین کو کھانا نہیں کھلاتا۔                \n[4، 5]﴿فَوَيۡلٌ لِّلۡمُصَلِّيۡنَ۠﴾ ہلاکت ہے نماز کا التزام کرنے والوں کے لیے  مگر وہ  جو ﴿عَنۡ صَلَاتِهِمۡ سَاهُوۡنَ﴾ ’’اپنی نماز سے غافل ہیں۔‘‘ یعنی وہ اپنی نماز کو ضائع کرتے ہیں، اس کے وقت مسنون کو ترک کرتے ہیں اور اس کے ارکان کو برے طریقے سے ادا کرتے ہیں۔ اس کا سبب  اللہ تعالیٰ کے حکم کا عدم اہتمام ہے کہ انھوں نے نماز کو ترک کر دیا جو سب سے اہم عبادت ہے۔ نماز سے غفلت ہی ہے جو نمازی کو مذمت اور ملامت کا مستحق بناتی ہے۔ اور رہا  نماز کے اندر سہو،  تو یہ ہر ایک سے واقع ہو جاتا ہے حتیٰ کہ نبی اکرمﷺ سے بھی سہو واقع ہوا ہے۔                \n[6، 7]    بنابریں اللہ تعالیٰ نے نماز سے غافل لوگوں کو ریا،  قساوت اور بے رحمی جیسے اوصاف سے موصوف کیا ہے۔  فرمایا:﴿الَّذِيۡنَ هُمۡ يُرَآءُوۡنَ﴾  یعنی  وہ لوگوں کے دکھلاوے کے لیے عمل کرتے ہیں۔ ﴿وَيَمۡنَعُوۡنَ الۡمَاعُوۡنَ﴾ کسی چیز کو عاریتاً  یا ہبہ کے طور پر عطا کرنے سے  جس کے عطا کرنے پر ان کو نقصان نہیں پہنچتا،  روکتے ہیں،  مثلاً:  برتن،  ڈول،  کلہاڑی وغیرہ جن کو استعمال کے لیے دینے اور ان کے بارے میں فیاضی کرنے کی عام عادت جاری ہے۔ یہ لوگوں کو اپنی شدید حرص کے باعث استعمال کی معمولی اشیاء کو دینے سے منع کرتے ہیں تب ان سے زیادہ بڑی اشیاء (لوگوں کو استعمال کے لیے) دیتے وقت ان کا کیا حال ہو گا۔اس سورۂ مبارکہ میں یتیموں اور مساکین کو کھانا کھلانے،  نیز نماز کا خیال رکھنے،  اس کی حفاطت کرنے اور نماز اور دیگر تمام اعمال میں اخلاص کو مدنظر رکھنے کی ترغیب دی گئی ہے۔ نیز معروف پر عمل کرنے،  معمولی اموال کو استعمال کے لیے عطا کرنے کی ترغیب ہے، مثلاً:  برتن،  ڈول اور کتاب وغیرہ،  کیونکہ اللہ تعالیٰ نے اس شخص کی مذمت کی ہے جو ایسا نہیں کرتا۔ وَاللہُ سُبْحَانَہُ أَعْلَمُ بِالصَّوَابِ ، وَالْحَمْدُ لِلہِ رَبِّ الْعَالَمِینَ .                "
  107,2,"107:1"
  107,3,"107:1"
  107,4,"107:1"
  107,5,"107:1"
  107,6,"107:1"
  107,7,"107:1"
  108,1,"یقیناً عطا کی ہم نے آپ کو کوثر(1) سو آپ نماز پڑھیں اپنے رب کے لیے اور قربانی کریں(2) بلاشبہ آپ کا دشمن ہی بے نام و نشان رہے گا(3)\n(شروع ) اللہ کے نام سے جو نہایت مہربان رحم کرنے والا ہے۔                \n[1]     اللہ تبارک و تعالیٰ اپنے نبی محمد مصطفیٰﷺ پر احسان کرتے ہوئے خطاب فرماتا ہے: ﴿اِنَّـاۤ اَعۡطَيۡنٰكَ الۡكَوۡثَرَ﴾  یعنی  ہم نے آپ کو خیر کثیر اور فضل عظیم عطا کیا ۔منجملہ اس خیر کثیر  میں سے  جو اللہ تعالیٰ اپنے نبی کو عطا فرمائے گا، ایک نہر بھی ہے جس کو ﴿الۡكَوۡثَرَ﴾ کہا جاتا ہے۔  حوضِ کوثر کا طول ایک ماہ کی مسافت اور اس کا عرض بھی ایک ماہ کی مسافت ہے،  اس کا پانی دودھ سے زیادہ سفید اور شہد سے بڑھ کر میٹھا ہے،  اس کے پینے کے برتن  اپنی کثرت اور چمک میں آسمان کے ستاروں کے مانند ہوں گے،  جو کوئی حوض کوثر سے ایک مرتبہ پانی پی لے گا،  اس کے بعد اسے کبھی پیاس نہیں لگے گی۔                \n[2]     اللہ تعالیٰ نے آپ پر اپنے احسان و عنایت کا ذکر کرنے کے بعد آپ کو اس احسان پر شکر اداکرنے کا حکم دیا،  چنانچہ فرمایا:﴿فَصَلِّ لِرَبِّكَ وَانۡحَرۡ﴾  ’’پس اپنے رب کے لیے نماز پڑھ اور قربانی کر۔‘‘      اللہ تعالیٰ نے ان دو عبادتوں کا خاص طور پر ذکر فرمایا کیونکہ یہ دونوں افضل ترین عبادات اور تقرب الٰہی کا جلیل ترین ذریعہ ہیں۔ نیز ان دونوں کا خاص طور پر ذکر کرنے کی ایک وجہ یہ  بھی ہے کہ نماز قلب اور جوارح میں خشوع کو متضمن ہے ، پھر اسے عبادت کی دیگر تمام انواع میں منتقل کر دیتی ہے۔ جانور ذبح کرنے میں یہ حکمت ہے کہ بندے کے پاس جو کچھ ہے اس میں سے افضل ترین چیز،  یعنی قربانی کے ذریعے سے تقرب الٰہی حاصل کرنا اور مال خرچ کرنا ہے  جس سے محبت کرنا اور اس میں بخل کرنا نفس انسانی کی جبلت ہے۔                \n[3]﴿اِنَّ شَانِئَكَ﴾ آپ سے بغض رکھنے والا،  آپ کی مذمت اور تنقیص کرنے والا ﴿هُوَ الۡاَبۡتَرُ﴾  یعنی  وہ ہر بھلائی سے محروم ہے، اس کا عمل منقطع ہے اور اس کا ذکر منقطع ہے۔رہے رسول مصطفیٰ محمدﷺ  تو حقیقت میں وہی کامل ہیں،  آپ کمال کے اس بلند ترین مرتبے پر پہنچے ہوئے ہیں جہاں تک پہنچنا مخلوق میں سے کسی کے لیے ممکن نہیں،  مثلاً:  رفعت ذکر،  کثرت الانصار  اور کثرت متبعین  ۔                "
  108,2,"108:1"
  108,3,"108:1"