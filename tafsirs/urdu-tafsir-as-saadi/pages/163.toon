tafsir[8]{c,v,t}:
  7,96,"اور اگر بے شک بستیوں والے ایمان لے آتے اور تقویٰ اختیار کرتے تو کھول دیتے ہم ان پر برکتیں آسمان اور زمین کی لیکن انھوں نے جھٹلایا تو پکڑ لیا ہم نے انھیں بوجہ ان (عملوں) کے جو تھے وہ کماتے(96) کیا پس بے خوف ہوگئے بستیوں والے اس سے کہ آجائے ان کے پاس ہمارا عذاب رات کواور وہ سوئے ہوئے ہوں؟(97)اور کیا بے خوف ہوگئے بستیوں والے اس سے کہ آجائے ان کے پاس ہمارا عذاب دن چڑھے اور وہ کھیل رہے ہوں؟(98) کیا پس بے خوف ہوگئے وہ اللہ کی تدبیر سے، پس نہیں بے خوف ہوتے اللہ کی تدبیر سے مگر خسارہ پانے والے لوگ ہیں(99)\n[96]  اللہ تبارک و تعالیٰ نے جہاں  انبیاء و مرسلین کو جھٹلانے والے گروہ کے بارے میں  ذکر فرمایا کہ ان کو نصیحت اور تنبیہ کے لیے مصائب میں  مبتلا کیا جاتا ہے اور مکر و استدراج کے طور پر انھیں  آسانی اور فراخی عطا کی جاتی ہے۔ وہاں  یہ بھی فرمایا کہ اگر بستیوں  والے صدق دل سے ایمان لے آتے، ان کے اعمال اس ایمان کی تصدیق کرتے اور ظاہر و باطن میں  تقویٰ سے کام لے کر اللہ تعالیٰ کی حرام کردہ تمام چیزوں  کو چھوڑ دیتے تو ان پر زمین و آسمان کی برکات کے دروازے کھول دیے جاتے۔ پس اللہ تعالیٰ آسمان سے ان پر لگاتار بارش برساتا اور زمین سے ان کے لیے وہ کچھ اگاتا جس پر ان کی اور ان کے جانوروں  کی معیشت کا دارومدار ہے اور انھیں  بغیر کسی تنگی اور بغیر کسی محنت اور مشقت کے وافر رزق عطا کرتا مگر وہ ایمان لائے نہ انھوں  نے تقویٰ اختیار کیا ﴿ فَاَخَذۡنٰهُمۡ بِمَا كَانُوۡا يَكۡسِبُوۡنَ ﴾ ’’پس ہم نے ان کی بداعمالیوں  کے سبب سے ان کو عذاب اور مصائب میں  مبتلا کر دیا۔‘‘ان سے برکات چھین لیں  اور کثرت کے ساتھ ان پر آفتیں  نازل کیں ۔ یہ ان کے اعمال کی سزا کا کچھ حصہ ہے۔ ورنہ اگر اللہ تعالیٰ ان کے برے اعمال کی پوری سزا دنیا ہی میں  دے دے تو روئے زمین پر کوئی جاں  دار نہ بچے گا۔ ﴿ ظَهَرَ الۡفَسَادُ فِي الۡـبَرِّ وَالۡبَحۡرِ بِمَا كَسَبَتۡ اَيۡدِي النَّاسِ لِيُذِيۡقَهُمۡ بَعۡضَ الَّذِيۡ عَمِلُوۡا لَعَلَّهُمۡ يَرۡجِعُوۡنَ ﴾(الروم:30؍41) ’’بحر و بر میں  لوگوں  کی بداعمالیوں  کے سبب سے فساد پھیل گیا تاکہ اللہ تعالیٰ ان کے بعض اعمال کا مزا چکھائے شاید کہ وہ لوٹ آئیں ۔‘‘                \n[97]﴿اَفَاَمِنَ اَهۡلُ الۡقُرٰۤى ﴾ ’’کیا بستیوں  والے (جنھوں  نے انبیاء کی تکذیب کی)، اپنے آپ کو مامون سمجھتے ہیں ؟‘‘ ﴿ اَنۡ يَّاۡتِيَهُمۡ بَاۡسُنَا ﴾ ’’اس بات سے کہ آئے ان کے پاس ہمارا عذاب‘‘ یعنی ہمارا سخت عذاب ﴿ بَيَاتًا وَّهُمۡ نَآىِٕمُوۡنَ ﴾ ’’راتوں  رات، جبکہ وہ سوئے ہوئے ہوں ‘‘ یعنی ان کے آرام کی گھڑیوں  میں  اور ان کی غفلت کے اوقات میں ۔                \n[98]﴿اَوَاَمِنَ اَهۡلُ الۡقُرٰۤى اَنۡ يَّاۡتِيَهُمۡ بَاۡسُنَا ضُحًى وَّهُمۡ يَلۡعَبُوۡنَ﴾ ’’کیا بے خوف ہیں  بستیوں  والے اس بات سے کہ آپہنچے ان پر ہمارا عذاب دن چڑھے، جبکہ وہ کھیلتے ہوں ‘‘ یعنی کون سی چیز انھیں  محفوظ و مامون رکھ سکتی ہے حالانکہ انھوں  نے عذاب الٰہی کے تمام اسباب کو اکٹھا کر لیا ہے اور بڑے بڑے جرائم کا ارتکاب کیا جن میں  سے بعض جرائم ہلاکت کے موجب ہیں ؟                \n[99]﴿ اَفَاَمِنُوۡا مَكۡرَ اللّٰهِ ﴾ ’’کیا وہ بے خوف ہو گئے ہیں  اللہ کے داؤ سے‘‘ کیونکہ اللہ تعالیٰ ڈھیل دے کر فریب میں  مبتلا کر رہا ہے جسے وہ نہیں  جانتے۔ اللہ تعالیٰ انھیں  مہلت دیتا ہے۔ اللہ تعالیٰ کی چال بہت سخت ہے۔ ﴿فَلَا يَاۡمَنُ مَكۡرَ اللّٰهِ اِلَّا الۡقَوۡمُ الۡخٰؔسِرُوۡنَ﴾ ’’پس اللہ کے داؤ سے وہی لوگ بے خوف ہوتے ہیں  جو نقصان اٹھانے والے ہیں ‘‘ کیونکہ جو کوئی اپنے آپ کو اللہ تعالیٰ کے عذاب سے محفوظ سمجھتا ہے وہ اعمال کی جزا و سزا کی تصدیق کرتا ہے، نہ وہ انبیاء و مرسلین پر حقیقی ایمان رکھتا ہے۔اس آیت کریمہ میں  اس بات سے بہت خوف دلایا گیا ہے کہ بندے کے لیے مناسب نہیں  ہے کہ وہ جتنا کچھ ایمان رکھتا ہے اس کے ضیاع سے بے خوف ہو جائے، وہ ہمیشہ اس بات سے ڈرتا رہے کہ کہیں  اللہ تعالیٰ اسے ایسی آزمائش سے دوچار نہ کر دے کہ جس سے اس کا سرمایۂ ایمان سلب ہو جائے اور وہ ہمیشہ اللہ تعالیٰ سے یہ دعا کرتا رہے (یَا مُقَلِّبَ الْقُلُوْبِ ثَبِّتْ قَلْبِی عِلٰی دِیْنِکَ )(جامع الترمذي، کتاب الدعوات، باب دعاء: یا مقلب القلوب...، حدیث: 3522)  ’’اے دلوں  کے پھیرنے والے میرے دل کو اپنے دین پر قائم رکھ۔‘‘اور فتنوں  کے وقوع کے وقت وہ ہر اس سبب کے حصول کے لیے کوشاں  رہے جو اس کو شر سے نجات دے کیونکہ بندہ.... خواہ اس کا حال کیسا ہی کیوں  نہ ہو.... اس کی سلامتی یقینی نہیں ۔                "
  7,97,"7:96"
  7,98,"7:96"
  7,99,"7:96"
  7,100,"کیا نہیں واضح ہوئی، ان لوگوں کے لیے جو وارث بنے زمین کے بعد (ہلاک ہونے) اس کے رہنے والوں کے، یہ بات کہ اگر ہم چاہیں تو سزا دیں ان کو بوجہ ان کے گناہوں کےاور مہر لگا دیں اوپر ان کے دلوں کے، پس وہ(کچھ) نہ سنیں(100)یہ بستیاں ہیں، بیان کرتے ہیں ہم آپ پر کچھ خبریں ان کی اور  البتہ  تحقیق آئے ان کے پاس رسول ان کے، ساتھ واضح دلیلوں کے، پس نہ ہوئے وہ (اس لائق) کہ ایمان لاتے، اس پر جسے جھٹلا چکے تھے وہ پہلے، اسی طرح مہر لگا دیتا ہے اللہ دلوں پر کفر کرنے والوں کے(101) اورنہیں پایا ہم نے ان کے اکثر کے لیے کوئی عہد(کا پاس) اور بلاشبہ پایا ہم نے ان کے اکثر کو نافرمان ہی(102)\n[100]     اللہ تبارک و تعالیٰ گزشتہ قوموں  کی ہلاکت کے بعد باقی رہ جانے والی قوموں  کو متنبہ کرتے ہوئے فرماتا ہے ﴿ اَوَلَمۡ يَهۡدِ لِلَّذِيۡنَ يَرِثُوۡنَ الۡاَرۡضَ مِنۢۡ بَعۡدِ اَهۡلِهَاۤ اَنۡ لَّوۡ نَشَآءُ اَصَبۡنٰهُمۡ بِذُنُوۡبِهِمۡ﴾ ’’کیا ان لوگوں  کو جو اہل زمین کے (مرجانے کے) بعد زمین کے مالک ہوتے ہیں  یہ امر موجب ہدایت نہیں  ہوا کہ اگر ہم چاہیں  تو ان کے گناہوں  کے سبب ان پر مصیبت ڈال دیں ۔‘‘ کیا ان امتوں  پر واضح نہیں  ہوا جو ان قوموں  کے اپنے گناہوں  کے سبب سے ہلاکت کے بعد، جو ان سے پہلے گزر چکی ہیں ، زمین میں  وارث بنی ہیں ؟ پھر انھوں  نے بھی ان ہلاک ہونے والے لوگوں  جیسے اعمال کا ارتکاب شروع کر دیا۔ کیا انھیں  اس حقیقت کا علم نہیں  کہ اگر اللہ تعالیٰ چاہے تو انھیں  بھی ان کے گناہوں  کے سبب سے پکڑ لے؟ کیونکہ اولین و آخرین کے بارے میں  یہی سنت الٰہی ہے۔ ﴿وَنَطۡبَعُ عَلٰى قُلُوۡبِهِمۡ فَهُمۡ لَا يَسۡمَعُوۡنَ ﴾ ’’اور ان کے دلوں  پر مہر لگا دیں ، پس وہ نہ سنیں ‘‘، یعنی جب اللہ تعالیٰ انھیں  تنبیہ کرے تو وہ متنبہ نہ ہوں ، انھیں  نصیحت کرے مگر وہ نصیحت نہ پکڑیں  اور اللہ تعالیٰ آیات اور عبرتوں  کے ذریعے سے ان کی راہ نمائی کرے مگر وہ راہ نمائی حاصل نہ کریں ۔ اس لیے کہ اللہ تعالیٰ ان کو عذاب دیتا ہے اور ان کے دلوں  پر مہر لگا دیتا ہے پس ان کے دلوں  پر میل کچیل جم جاتا ہے اور وہ زنگ آلود ہو جاتے ہیں ... ان کے دلوں  پر مہر لگ جاتی ہے حق ان میں  داخل نہیں  ہو سکتا، بھلائی ان تک پہنچ نہیں  سکتی۔ وہ کوئی ایسی بات نہیں  سن سکتے جو انھیں  فائدہ دے۔ وہ تو صرف وہی بات سن سکتے ہیں  جو ان کے خلاف حجت بنے گی۔                \n[101]﴿تِلۡكَ الۡقُرٰى ﴾ ’’وہ بستیاں ‘‘ یعنی وہ بستیاں  جن کا ذکر گزشتہ سطور میں  گزر چکا ہے ﴿ نَقُصُّ عَلَيۡكَ مِنۡ اَنۢۡبـَآىِٕهَا﴾ ’’ہم بیان کرتے ہیں  آپ پر ان کی کچھ خبریں ‘‘ جس سے عبرت حاصل کرنے والوں  کو عبرت حاصل ہوتی ہے، ظالموں  کے لیے زجر و توبیخ ہے اور اہل تقویٰ کے لیے نصیحت ہے ﴿ وَلَقَدۡ جَآءَتۡهُمۡ رُسُلُهُمۡ بِالۡبَيِّنٰتِ﴾’’اور ان کے پاس ان کے پیغمبر نشانیاں  لے کر آئے۔‘‘ یعنی ان جھٹلانے والوں  کے پاس ان کے رسول آئے جو ان کو ان امور کی طرف دعوت دیتے تھے جن میں  ان کی سعادت تھی، اللہ تعالیٰ نے ظاہر معجزات کے ذریعے سے ان رسولوں  کی تائید کی اور حق کو کامل طور پر واضح کر دینے والے دلائل کے ذریعے سے ان کو تقویت بخشی۔ مگر اس چیز نے انھیں  کوئی فائدہ دیا، نہ ان کے کسی کام آئی۔﴿ فَمَا كَانُوۡا لِيُؤۡمِنُوۡا بِمَا كَذَّبُوۡا مِنۡ قَبۡلُ ﴾ ’’پھر ہرگز نہ ہوا کہ ایمان لائیں  اس بات پر جس کو پہلے جھٹلا چکے تھے‘‘ یعنی ان کی تکذیب اور حق کو پہلی مرتبہ رد کر دینے کے سبب سے، اللہ تعالیٰ ایمان کی طرف ان کی راہ نمائی نہیں  کرے گا، یہ حق کو ٹھکرا دینے کی سزا ہے۔ جیسا کہ اللہ تعالیٰ فرماتا ہے۔ ﴿وَنُقَلِّبُ اَفۡــِٕدَتَهُمۡ وَاَبۡصَارَهُمۡ كَمَا لَمۡ يُؤۡمِنُوۡا بِهٖۤ اَوَّلَ مَرَّةٍ وَّنَذَرُهُمۡ فِيۡ طُغۡيَانِهِمۡ يَعۡمَهُوۡنَ﴾(الانعام: 6؍110) ’’ہم ان کے دلوں  اور آنکھوں  کو پلٹ دیں  گے جیسے وہ اس پر پہلی مرتبہ ایمان نہیں  لائے (ویسے ہی پھر ایمان نہیں  لائیں  گے) ہم ان کو ان کی سرکشی میں  سرگرداں  چھوڑ دیں  گے۔‘‘﴿كَذٰلِكَ يَطۡبَعُ اللّٰهُ عَلٰى قُلُوۡبِ الۡكٰفِرِيۡنَ ﴾ ’’اسی طرح اللہ کافروں  کے دلوں  پر مہر لگا دیتا ہے۔‘‘یعنی سزا کے طور پر اور اللہ تعالیٰ نے ان پر ظلم نہیں  کیا انھوں  نے خود ہی اپنے آپ پر ظلم کیا۔                \n[102]﴿وَمَا وَجَدۡنَا لِاَكۡثَرِهِمۡ مِّنۡ عَهۡدٍ﴾ ’’ہم نے ان ہی سے اکثر میں  عہد کا نباہ نہیں  دیکھا۔‘‘ یعنی ہم نے اکثر قوموں  میں  جن کی طرف رسول بھیجے گئے، عہد کی پاسداری نہیں  دیکھی، یعنی اللہ تعالیٰ کی وصیت کا التزام اور اس پر ثابت قدمی، جو اس نے تمام جہانوں  کو کر رکھی ہے اور نہ انھوں  نے اللہ تعالیٰ کے ان احکام کی تعمیل کی ہے جو اس نے اپنے انبیاء و مرسلین کے ذریعے سے ان تک پہنچائے ہیں ۔ ﴿ وَاِنۡ وَّجَدۡنَاۤ اَكۡثَرَهُمۡ لَفٰسِقِيۡنَ﴾ ’’اور اکثر ان میں  پائے نافرمان‘‘ یعنی ہم نے ان کو اللہ تعالیٰ کی اطاعت سے نکل بھاگنے اور بے راہ رو ہو کر خواہشات نفس کی پیروی کرنے والے ہی پایا۔ اللہ تبارک و تعالیٰ نے رسول مبعوث فرما کر، کتابیں  نازل کر کے اپنے بندوں  کو آزمایا ہے اور ان کو حکم دیا ہے کہ وہ اس کے عہد اور اس کی ہدایت کی اتباع کریں ۔ مگر بہت کم لوگوں  نے اس کے حکم کی تعمیل کی، یعنی صرف ان لوگوں  نے جن کے لیے پہلے ہی سعادت لکھ دی گئی تھی۔ اور رہے اکثر لوگ تو انھوں  نے ہدایت سے رو گردانی کی اور ان تعلیمات کو تکبر سے ٹھکرا دیا جو رسول لے کر آئے تھے۔ پس اس پاداش میں  اللہ تعالیٰ نے ان پر مختلف قسم کے عذاب نازل فرمائے۔                "
  7,101,"7:100"
  7,102,"7:100"
  7,104,"7:103"