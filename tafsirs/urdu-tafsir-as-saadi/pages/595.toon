tafsir[29]{c,v,t}:
  91,1,"قسم ہے سورج کی اور اس کی روشنی کی(1) اور چاند کی جب وہ اس کےپیچھے آتا ہے(2) اور دن کی جب وہ سورج کو روشن کر دیتا ہے(3) اور رات کی جب وہ ڈھانپ لیتی ہے اس کو(4) اور آسمان کی اور اس ذات کی جس نے اس کو بنایا(5) اور زمین کی اور اس ذات کی جس نے اس کو بچھایا(6) اور (انسانی) نفس کی اور اس ذات کی جس نے اسے ٹھیک ٹھاک کیا(7) پھر القا کیا اسے اس کی بدکرداری اور اس کی پرہیز گاری کا(8) یقیناً فلاح پا گیا وہ جس نے نفس کا تزکیہ کیا(9) یقیناً ناکام ہوا وہ جس نے نفس کو دبا دیا (10) جھٹلایا قوم ثمود نے اپنی سرکشی کی وجہ سے (11) جب اٹھ کھڑا ہوا بڑا بدبخت اس قوم کا (12) پس کہا ان سے اللہ کے رسول نے، (حفاظت کرو تم) اللہ کی اونٹنی کی اور اس کو پانی پلانے کی (13) پس انھوں نے جھٹلایا اس کو ، پھر انھوں نے مار ڈالااس( اونٹنی) کو پس تباہی ڈال دی ان پر ان کے رب نے بوجہ ان کے گناہ کے، پھر برابر (ملیا میٹ) کر دیا ان کو (14) اور نہیں ڈرتا وہ اس(اپنے کام) کے انجام سے (15)\n[6-1]    اللہ تبارک و تعالیٰ نے ان عظیم آیات کے ذریعے سے فلاح یاب نفس اور اس کے علاوہ فاسق و فاجر نفوس پر قسم کھائی ہے،  چنانچہ فرمایا:﴿وَالشَّمۡسِ وَضُحٰؔىهَا﴾  یعنی  سورج ،  اس کی روشنی اور اس سے صادر ہونے والے فوائد کی قسم ﴿وَالۡقَمَرِ اِذَا تَلٰىهَا﴾ ’’اور چاند کی جب اس کے پیچھے نکلے۔‘‘      یعنی جب چاند منازل اور روشنی میں سورج کے پیچھے چلے۔  ﴿وَالنَّهَارِ اِذَا جَلّٰىهَا﴾ ’’اور دن کی جب اسے چمکادے۔‘‘      یعنی جب وہ روئے زمین پر تمام چیزوں کو روشن اور واضح کر دے۔ ﴿وَالَّيۡلِ اِذَا يَغۡشٰىهَا﴾ ’’اور رات کی جب اسے چھپالے۔‘‘      یعنی جب وہ تمام سطح زمین کو ڈھانپ لے اور زمین پر موجود ہر چیز تاریک ہو جائے۔اس عالم میں اندھیرے اور اجالے،  سورج اور چاند کا  ایک نظم اور مہارت کے ساتھ  بندوں کے مصالح کے قیام کے لیے  ایک دوسرے کا تعاقب کرنا اس حقیقت کی سب سے بڑی دلیل ہے کہ اللہ تعالیٰ ہر چیز کا علم رکھتا ہے اور ہر چیز پر قادر ہے،  وہ اکیلا معبود ہے جس کے سوا ہر معبود باطل ہے۔ ﴿وَالسَّمَآءِ وَمَا بَنٰىهَا﴾  ’’اور آسمان کی اور جس نے اسے بنایا۔‘‘اس میں احتمال ہے کہ مَا موصولہ ہو،  تب یہ قسم آسمان اور اس کے بنانے والے،  یعنی اللہ تعالیٰ کی ہے۔ یہ بھی احتمال ہے کہ مَا مصدریہ ہو تب قسم آسمان اور اس کے بنانے کی ہے جو مضبوطی،  مہارت اور خوبصورتی کے ساتھ بنانے پر قادر ہونے کی غایت و انتہا ہے۔  اسی کے مانند اللہ تعالیٰ کا یہ ارشاد ہے:﴿وَالۡاَرۡضِ وَمَا طَحٰؔىهَا﴾ ’’اور زمین کی اور اس کی جس نے اسے پھیلایا۔‘‘      یعنی زمین کو پھیلایا اور اس کو وسعت عطا کی،  تب اس وقت مخلوق اس سے ہر قسم کا فائدہ اٹھانے پر قادر ہوئی۔                \n[7، 8]﴿وَنَفۡسٍ وَّمَا سَوّٰىهَا﴾ ’’اور نفس کی اور اس کی جس نے اس  (کے اعضاء) کو برابر کیا۔‘‘      اس میں ایک احتمال یہ ہے کہ اس میں تمام حیوانی مخلوق کا نفس مراد ہو جیسا کہ لفظ کا عموم اس کی تائید کرتا ہے۔ دوسرا احتمال یہ ہے کہ صرف مکلف انسان کے نفس کی قسم ہو  جس پر اس کے بعد آنے والی آیات دلالت کرتی ہیں۔دونوں معنوں کے مطابق  نفس ایک بہت بڑی نشانی ہے  جو اس کی قسم کو حق ثابت کرتی ہے،  کیونکہ نفس انتہائی لطیف اور خفیف ہے۔  منتقل ہونے،  حرکت،  تغیر و تبدل،  تاثر اور انفعالات نفسیہ،  مثلاً:  ہم و غم،  ارادہ،  قصد،  محبت اور نفرت میں بہت تیز ہے۔  اگر نفس نہ ہو تو بدن مجرد بت ہے  جس کا کوئی فائدہ نہیں۔ اور اس ہیئت میں اس کو درست کرنا جو اس وقت ہے،  اللہ تعالیٰ کی بہت بڑی نشانیوں میں سے ایک نشانی ہے۔                \n[9، 10]﴿قَدۡ اَفۡلَحَ مَنۡ زَؔكّٰىهَا﴾  یعنی  جس نے اپنے نفس کو گناہوں سے پاک کیا،  عیوب سے صاف کیا،  اللہ تعالیٰ کی اطاعت کے ذریعے سے اس کو ترقی دی اور علم نافع اور عمل صالح کے ذریعے سے اس کو بلند کیا، وہ کامیاب ہوا۔  ﴿وَقَدۡ خَابَ مَنۡ دَسّٰىهَا﴾ ’’اور وہ ناکام ہوا جس نے اسے چھپایا۔‘‘      یعنی جس نے اپنے نفس کریمہ کورذائل کے میل کچیل کے ذریعے سے  عیوب اور گناہوں کے قریب ہو کر  ان امور کو ترک کر کے جو اس کی تکمیل اور نشوونما کرتے ہیں اور ان امور کو استعمال میں لا کر  جو اس کو بد صورت بناتے اور بگاڑتے ہیں،  چھپایا وہ ناکام رہا۔                \n[15-11]﴿كَذَّبَتۡ ثَمُوۡدُ بِطَغۡوٰىهَاۤ﴾ ثمود نے  اپنی سرکشی،  حق کے مقابلے میں تکبر اور اللہ کے رسولوں کی نافرمانی کر کے تکذیب کی۔ ﴿اِذِ انۢۡبَعَثَ اَشۡقٰىهَا﴾ جب قبیلے کا بدبخت ترین شخص  قدار بن سالف  اونٹنی کی کونچیں کاٹنے کے لیے اس وقت اٹھا،  جب سب نے اس (جرم) اتفاق پر کیا اور   اسے ایسا کرنے کا حکم دیا تو اس نے ان کی اطاعت کی۔ ﴿فَقَالَ لَهُمۡ رَسُوۡلُ اللّٰهِ﴾ تو اللہ کے رسول ، یعنی صالحu نے ان کو تنبیہ کرتے ہوئے کہا:﴿نَاقَةَ اللّٰهِ وَسُقۡيٰهَا﴾  یعنی  اللہ تعالیٰ کی اونٹنی کی کونچیں کاٹنے سے باز رہو  جس کو اللہ تعالیٰ نے تمھارے لیے عظیم نشانی بنایا اور  اس کا دودھ پلا کر اللہ تعالیٰ نے تم کو جس نعمت سے نوازا ہے،  اس کے جواب میں اونٹنی کو ہلاک نہ کرو۔ پس انھوں نے اپنے نبی حضرت صالحu کو جھٹلایا:﴿فَعَقَرُوۡهَا١۪ۙ ۬             فَدَمۡدَمَ عَلَيۡهِمۡ رَبُّهُمۡ بِذَنۢۡبِهِمۡ ﴾ ’’ پس اس نے اس کی کونچیں کاٹ دیں تو ان کے رب نے ان کے گناہ کے باعث ان پر عذاب نازل کیا۔‘‘  یعنی ان کو برباد کر دیا  اور سب کو عذاب کی لپیٹ میں لے لیا۔ اللہ تعالیٰ نے ان کے اوپر سے ایک چنگھاڑ اور نیچے سے زلزلہ  بھیجا تو  وہ اپنے گھٹنوں کے بل اوندھے پڑے رہ گئے۔ تو ان میں کوئی پکارنے والا پائے گا نہ جواب دینے والا ﴿ فَسَوّٰىهَا﴾ ان پر اس بستی کو برابر کر دیا  یعنی  اس عذاب میں سب کو برابر کر دیا۔ ﴿ وَلَا يَخَافُ عُقۡبٰهَا﴾  ’’اور اس کو ان کے بدلہ لینے کا کچھ بھی ڈر نہیں۔‘‘      یعنی اس کے تاوان سے،  وہ ڈر بھی کیسے سکتا ہے جبکہ وہ  قہر والا ہے ۔ اس کے قہر اور تصرف سے کوئی مخلوق باہر نہیں،  اس نے جو فیصلہ کیا اور جو کام مشروع کیا،  وہ اس میں حکمت والا ہے۔                "
  91,2,"91:1"
  91,3,"91:1"
  91,4,"91:1"
  91,5,"91:1"
  91,6,"91:1"
  91,7,"91:1"
  91,8,"91:1"
  91,9,"91:1"
  91,10,"91:1"
  91,11,"91:1"
  91,12,"91:1"
  91,13,"91:1"
  91,14,"91:1"
  91,15,"91:1"
  92,1,"قسم ہے رات کی جب وہ چھا جاتی ہے(1) اور دن کی جب وہ روشن ہوتا ہے(2) اور اس ذات کی جس نے پیدا کیا نر اور مادہ کو(3) بلاشبہ تمھاری کوشش  البتہ  مختلف ہے(4) پس لیکن جس نے دیا اور (اللہ سے) ڈرا(5) اور اس نے تصدیق کی (نیک) بات کی(6) تو یقیناً ہم توفیق دیں گے اس کو آسان (راستے) کی(7) اور لیکن جس نے بخل کیا اور بے پروا ہوا(8) اور اس نے جھٹلایا نیک بات کو(9) تو یقیناً ہم آسان کر دیں گے اس کے لیے تنگی کا (راستہ)(10) اور نہیں فائدہ دے گا اس کو اس کا مال جب وہ (جہنم میں) گرے گا (11) بلاشبہ ہمارے ہی ذمے ہے ہدایت دینا (12) اور بلاشبہ ہمارے ہی اختیار میں ہے آخرت اور دنیا (13) پس ڈرا دیا ہے میں نے تمھیں ایسی آگ سے جو بھڑک رہی ہے (14) نہیں داخل ہو گا اس میں مگر بڑا بد بخت ہی (15) وہ جس نے جھٹلایا اور روگردانی کی (16) اور ضرور دور رکھا جائے گا اس سے بڑا پرہیز گار (17) وہ جو دیتا ہے اپنا مال (تاکہ) وہ پاک ہو (18)اور نہیں ہے کسی کا بھی اس کےہاں کوئی احسان کہ وہ (اس کا) بدلہ دیا جا رہا ہو(19) مگر صرف چاہنے کے لیے رضامندی اپنے رب برتر کی (20) اور یقیناً عنقریب وہ (اللہ) راضی ہو جائے گا (21)\n(شروع ) اللہ کے نام سے جو نہایت مہربان رحم کرنے والا ہے۔                \n[1، 2]     یہ اللہ تبارک و تعالیٰ کی طرف سے زمانے کی قسم ہے جس میں بندوں کے احوال کے تفاوت کے مطابق ان کے افعال واقع ہوتے ہیں۔ فرمایا: ﴿ وَالَّيۡلِ اِذَا يَغۡشٰى ﴾ ’’رات کی قسم! جب وہ چھپائے۔‘‘  یعنی  جب  تمام مخلوق کو اپنی تاریکی سے ڈھانپ لے۔ ﴿ وَالنَّهَارِ اِذَا تَجَلّٰى ﴾ اور دن کی جب وہ مخلوق کے لیے خوب ظاہر ہو جائے  اور مخلوق اس کے نور سے روشن ہو جائے اور اپنے اپنے کاموں میں پھیل جائے۔                \n[3]﴿ وَمَا خَلَقَ الذَّكَرَ وَالۡاُنۡثٰۤى﴾ یہاں اگر مَا موصولہ ہے تو یہ قسم خود اللہ تعالیٰ کے نفس مقدس کی قسم ہے جو مرد اور عورت کا خالق ہونے سے موصوف ہے اور اگر مَامصدر یہ ہے تو یہ مرد اور عورت کی تخلیق کی قسم ہے۔ اس میں اس کی حکمت کا کمال یہ ہے کہ اس نے حیوانات کی تمام اصناف میں،  جن کو باقی رکھنے کا ارادہ کرتا ہے،  نر اور مادہ پیدا کیا ہے  تاکہ ان کی نوع باقی رہے اور وہ معدوم نہ ہو جائے اور شہوت کے سلسلے کے ذریعے سے دونوں کو ایک دوسرے کی طرف متوجہ کیا اور دونوں کو ایک دوسرے کے لیے مناسب بنایا ۔فَتَبَارَکَ اللّٰہُ اَحْسَنُ الْخَالِقِیْنَ.                \n[4]﴿اِنَّ سَعۡيَكُمۡ لَشَتّٰى﴾ اور یہی وہ چیز ہے جس پر قسم کھائی گئی ہے ، یعنی اے مکلفو! تمھاری کوششوں میں بہت تفاوت ہے۔  یہ تفاوت  نفس اعمال،  ان کی مقدار اور ان میں نشاط میں تفاوت کی بنا پر ہے اور یہ تفاوت ان اعمال کی غایت مقصود کے مطابق ہے کہ آیا یہ عمل اللہ تعالیٰ کی رضا کے لیے ہے جو بلند اور ہمیشہ باقی رہنے والا ہےتو اس کی بقا کے ساتھ یہ عمل بھی باقی رہے گا اور صاحب عمل اس سے منتفع ہوگا؟  یا یہ عمل کسی زائل ہونے والے فانی غایت مقصود کے لیے ہے کہ اس کے بطلان کے ساتھ اس کی کوشش بھی باطل اور اس کے اضمحلال کے ساتھ مضمحل ہو جائے گی؟ ہر وہ عمل  جس میں اللہ کی رضا مقصود نہ ہو اسی وصف سے موصوف ہوتا ہے۔                \n[7-5]     بنابریں اللہ تعالیٰ نے عمل کرنے والوں کو فضیلت دی اور ان کے اعمال کا وصف بیان فرمایا : ﴿فَاَمَّا مَنۡ اَعۡطٰى ﴾ ’’تو جس نے (اللہ کے راستے میں) مال دیا۔‘‘      یعنی اسے جن مالی عبادات کا حکم دیا گیا تھا،  مثلاً:  زکاۃ،  نفقات،  کفارات،  صدقات اور بھلائی کے کاموں میں خرچ کرنا  اور بدنی عبادات،  مثلاً:  نماز، روزہ وغیرہ اور وہ عبادات جو مالی اور بدنی عبادات کی مرکب ہیں ، مثلاً:  حج اور عمرہ وغیرہ انھیں ادا کیا۔ ﴿ وَاتَّقٰى ﴾ اور وہ ان امور محرمہ اور مختلف قسم کے گناہوں سے بچتا رہا جن سے اسے روکا گیا تھا۔ ﴿ وَصَدَّقَ بِالۡحُسۡنٰى ﴾ ’’اور اس نے نیک بات کی تصدیق کی۔‘‘      یعنی اس نے لَا إِلٰہَ إِلَّا اللہُاور ان عقائد دینیہ اور ان پر مرتب ہونے والی جزا کی تصدیق کی  جو اس لَا إِلٰہَ إِلَّا اللہُ کی تائید کرتے ہیں۔ ﴿ فَسَنُيَسِّرُهٗ لِلۡيُسۡرٰى ﴾ تو ہم اس کے لیے اس کے کام کو آسان کر دیتے ہیں اور  اس کے لیے ہر بھلائی پر عمل کرنا اور ہر برائی کو ترک کرنا سہل اور آسان بنا دیتے ہیں ،  کیونکہ اس نے آسانی کے اسباب اختیار کیے۔ پس اللہ تعالیٰ نے اسے اس کے لیے آسان کر دیا۔                \n[10-8]﴿ وَاَمَّا مَنۢۡ بَخِلَ ﴾ اور جس نے ان امور کے بارے میں بخل سے کام لیا جن کا اسے حکم دیا گیا،  انفاق واجب و مستحب کو ترک کر دیا اور جس چیز کو اللہ تعالیٰ نے اس پر واجب کیا تھا اس کا نفس اسے ادا کرنے پر راضی نہ ہوا ﴿ وَاسۡتَغۡنٰى﴾ اور اللہ تعالیٰ سے بے نیاز بنا رہا اور نافرمانی سے اس کی عبودیت کو ترک کر دیا،  نیز اس نے یہ نہ دیکھا کہ اس کا نفس غایت حد تک اپنے رب کا محتاج ہے  جس کے لیے کوئی نجات ہے نہ کوئی فوز و فلاح،  سوائے اس سبب سے  کہ اللہ تعالیٰ ہی اس کا محبوب و معبود ہو جس کا وہ قصد کرے اور اس کی طرف متوجہ ہو۔ ﴿ وَؔكَذَّبَ بِالۡحُسۡنٰى﴾ ’’اور اس نے نیک بات کی تکذیب کی۔‘‘      یعنی ان عقائد حسنہ کو جھٹلایا جن کی تصدیق اللہ تعالیٰ نے اپنے بندوں پر واجب کی تھی۔ ﴿ فَسَنُيَسِّرُهٗ لِلۡعُسۡرٰى ﴾ ’’تو ہم اس کے لیے (گناہ کے) مشکل کام آسان کردیتے ہیں۔‘‘      یعنی حالت عسرت اور خصائل مذمومہ کے لیے،  اس سبب سے  کہ برائی جہاں کہیں بھی ہو گی،  اس کے لیے آسان کر دی جائے گی اور نافرمانی کے افعال اس کے لیے مقدر کر دیے جائیں گے ۔ ہم اللہ تعالیٰ سے عافیت کا سوال کرتے ہیں۔                \n[11]﴿ وَمَا يُغۡنِيۡ عَنۡهُ مَالُهٗۤ ﴾ جس مال نے اسے سرکش  بنایا تھا  جس کی بنا پر وہ (اللہ تعالیٰ سے) بے نیاز بنا رہا اور اس میں بخل کرتا رہا، اس کے کچھ کام نہ آیا، یعنی جب وہ ہلاک ہو گا اور اسے موت آئے گی تو نیک عمل کے سوا کوئی چیز انسان کے ساتھ نہیں جائے گی،  رہا اس کا وہ مال جس میں اس نے زکاۃ وغیرہ ادا نہیں کی،  تو یہ مال اس کے لیے وبال بن جائے گا کیونکہ اس نے اس مال میں سے اپنی آخرت کے لیے کچھ آگے نہیں بھیجا۔                \n[12]﴿ اِنَّ عَلَيۡنَا لَلۡهُدٰؔى﴾ ’’بے شک ہمارے ذمے تو راہ دکھا دینا ہے۔‘‘      یعنی وہ ہدایت  جس کا راستہ سیدھا ہے جو اللہ تعالیٰ تک پہنچاتا اور اس کی رضا کے قریب کرتا ہے،  رہی گمراہی تو اس کے تمام راستے اللہ تک پہنچنے کے لیے مسدود ہیں۔  گمراہی کے راستے  ان پر چلنے والے کو صرف سخت عذاب ہی میں پہنچاتے ہیں۔                \n[13]﴿ وَاِنَّ لَنَا لَلۡاٰخِرَةَ وَالۡاُوۡلٰى ﴾  یعنی  آخرت اور دنیا ہماری ملکیت اور ہمارے تصرف میں ہے  اور اس بارے میں اس کا کوئی شریک نہیں۔ پس رغبت کرنے والوں کو چاہیے کہ وہ اس کی طلب کی طرف راغب ہوں اور مخلوق سے ان کی تمام امیدیں منقطع ہوں۔                \n[16-14]﴿ فَاَنۡؔذَرۡتُكُمۡ۠ نَارًا تَلَظّٰى﴾ میں نے تمھیں بھڑکتی ہوئی اور جلتی ہوئی آگ سے ڈرایا ہے ﴿لَا يَصۡلٰىهَاۤ اِلَّا الۡاَشۡقَىۙ۰۰الَّذِيۡ كَذَّبَ ﴾  اس میں وہی داخل ہوگا جو بڑا بدبخت ہے اور  جس نے رسول کی خبر کو جھٹلایا ﴿ وَتَوَلّٰى﴾ اور حکم سے منہ موڑا۔                \n[21-17]﴿ وَسَيُجَنَّبُهَا الۡاَتۡقَىۙ۰۰الَّذِيۡ يُؤۡتِيۡ مَالَهٗ يَتَزَؔكّٰى ﴾ ’’اور اس سے ایسا شخص دور رکھا جائے گا جو بڑا پرہیزگار ہوگا جو پاکی حاصل کرنے کے لیے اپنا مال دیتا ہے۔‘‘ یعنی اس کا مقصد اللہ تعالیٰ کی رضا کے لیے اپنے نفس کا تزکیہ اور گناہوں اور عیوب سے اس کی تطہیر ہو تو ہم اسے بچالیں گے۔  آیت کریمہ دلالت کرتی ہے کہ جب انفاق مستحب،  ترک واجب،  مثلاً:  قرض اور نفقہ واجبہ کی عدم ادائیگی وغیرہ کو متضمن ہو  تو یہ غیر مشروع ہے بلکہ بہت سے اہل علم کے نزدیک یہ عطیہ واپس لوٹایا جائے گا کیونکہ وہ ایک مستحب فعل کے ذریعے سے اپنے نفس کا تزکیہ کر رہا ہے اور اس پر واجب فوت ہو  رہا ہے۔ ﴿ وَمَا لِاَحَدٍ عِنۡدَهٗ مِنۡ نِّعۡمَةٍ تُجۡزٰۤى﴾  یعنی  اس متقی پر مخلوق میں سے کسی کا کوئی احسان نہیں کہ جس کا بدلہ دیا جا رہا ہو،  اس نے اس نعمت کا بدلہ اتار دیا ہے۔ بسا اوقات لوگوں پر  اس کا فضل و احسان باقی رہ جاتا ہے،  پس وہ بندے پر اللہ کے لیے مخلصانہ ہمدردی وخیرخواہی کرتا ہے کیونکہ وہ اکیلے اللہ تعالیٰ کے احسان ہی کے زیر بار ہے۔ رہا وہ شخص جس پر لوگوں کا احسان باقی ہے  اور اس نے اس کا بدلہ نہیں دیا تو اس کا لازمی نتیجہ یہ ہوگا کہ وہ لوگوں کے لیے چھوڑ دیا جائے گا جس کی وجہ سے وہ ان کی خاطر کوئی ایسا فعل سر انجام دے گا جو اس کے اخلاص میں نقص ڈالے گا۔آیت کریمہ کا مصداق اگرچہ حضرت ابوبکر صدیق tہیں بلکہ کہا جاتا ہے کہ حضرت ابوبکر tکے سبب ہی سے نازل ہوئی ۔ ان پر مخلوق میں سے کسی کا بھی احسان نہیں تھا کہ جس کا اسے بدلہ دیا جارہا ہوحتیٰ کہ رسول اللہﷺ کا بھی آپ پر کوئی (دنیاوی) احسان نہ تھا ، البتہ بحیثیت رسول احسان تھا،  جس کا بدلہ اتارنا کسی کے لیے ممکن نہیں اور وہ یہ ہے کہ دین اسلام کی طرف دعوت دینے کا احسان،  ہدایت اور دین حق کی تعلیم،  کیونکہ ہر شخص اللہ تعالیٰ اور اس کے رسول کے زیر احسان ہے۔ یہ ایسا احسان ہے  جس کا بدلہ دیا جا سکتا ہے نہ مقابلہ کیا جا سکتا ہے،  تاہم جو بھی ان اوصاف فاضلہ سے متصف ہو گا،  اس کا مصداق ٹھہرے گا۔پس تمام مخلوق میں سے کسی کا کوئی احسان اس کے ذمہ باقی نہ رہا جس کا بدلہ دیا جائے، لہٰذا اس کے تمام اعمال خالص اللہ تعالیٰ کے لیے ہیں۔ اس لیے فرمایا:﴿ اِلَّا ابۡتِغَآءَ وَجۡهِ رَبِّهِ الۡاَعۡلٰى ۚ۰۰وَلَسَوۡفَ يَرۡضٰى ﴾ ’’وہ صرف  اپنے رب اعلیٰ کی خوشنودی حاصل کرنے کے لیے دیتا ہے اور وہ عنقریب خوش ہوجائے گا۔‘‘ یہ متقی مختلف انواع کے اکرام و تکریم اور ثواب پر راضی ہو گا  جو اللہ تعالیٰ اسے عطا کرے گا۔                "
  92,2,"92:1"
  92,3,"92:1"
  92,4,"92:1"
  92,5,"92:1"
  92,6,"92:1"
  92,7,"92:1"
  92,8,"92:1"
  92,9,"92:1"
  92,10,"92:1"
  92,11,"92:1"
  92,12,"92:1"
  92,13,"92:1"
  92,14,"92:1"