tafsir[17]{c,v,t}:
  103,1,"قسم ہے زمانے کی(1) بلاشبہ انسان خسارے میں ہے(2) سوائے ان لوگوں کے جو ایمان لائے اور عمل کیے انھوں نے نیک اور ایک دوسرے کو وصیت کی حق کی اور ایک دوسرے کو وصیت کی صبر (کرنے ) کی(3)\n(شروع ) اللہ کے نام سے جو نہایت مہربان رحم کرنے والا ہے۔                \n[3-1]    اللہ تبارک و تعالیٰ نے زمانے کی قسم کھائی ہے،  جو گردش شب و روز کا نام ہے جو بندوں کے اعمال اور ان کے افعال کا محل ہے کہ بے شک انسان خسارے میں ہے۔ خاسر نفع اٹھانے والے کی ضد ہے۔ خسارے کے متعدد اور متفاوت مراتب ہیں۔ کبھی خسارہ مطلق ہوتا ہے،  جیسے اس شخص کا حال  جس نے دنیا و آخرت میں خسارہ اٹھایا،  جنت سے محروم ہوا اور جہنم کا مستحق ہوا۔ کبھی خسارہ اٹھانے والا کسی ایک پہلو سے خسارے میں رہتا ہے،  کسی دوسرے پہلو سے خسارے میں نہیں رہتا،  بنابریں اللہ تعالیٰ نے خسارے کو ہر انسان کے لیے عام قرار دیا ہے سوائے اس شخص کے جو ان چار صفات سے متصف ہے:(۱)ان امور پر ایمان لانا  جن پر ایمان لانے کا اللہ تعالیٰ نے حکم دیا ہے  اور ایمان علم کے بغیر نہیں ہوتا، اس لیے علم ایمان ہی کی فرع ہے ،  علم کے بغیر اس ایمان کی تکمیل نہیں ہوتی۔(۲)عمل صالح: یہ تمام ظاہری اور باطنی بھلائی کے افعال کو شامل ہے،  جو اللہ تعالیٰ اور بندوں کے حقوق واجبہ و مستحبہ سے متعلق ہیں۔(۳)ایک دوسرے کو حق کی وصیت کرنا،  حق جو ایمان اور عمل صالح کا نام ہے،  یعنی اہل ایمان ایک دوسرے کو  ان امور کی وصیت کرتے ہیں،  ان پر ایک دوسرے کو آمادہ کرتے اور ایک دوسرے کو ترغیب دیتے ہیں۔(۴) اللہ تعالیٰ کی اطاعت کرنے کی،  اس کی نافرمانی سے باز رہنے کی اور اللہ تعالیٰ کی تکلیف دہ تقدیر پر صبر کرنے کی ایک دوسرے کو تلقین کرنا۔پہلے دو امور کے ذریعے سے بندۂ مومن اپنے آپ کی تکمیل کرتا ہے  اور آخری دو امور کے ذریعے سے وہ دوسروں کی تکمیل کرتا ہے۔ ان چاروں امور کی تکمیل سے بندہ خسارے سے محفوظ رہتا ہے اور بہت بڑا نفع حاصل کرنے میں کامیاب ہوتا ہے۔                "
  103,2,"103:1"
  103,3,"103:1"
  104,1,"ہلاکت ہے واسطے ہر عیب جو، غیبت کرنے والے کے(1) وہ جس نے جمع کیا مال اور گن (گن) کر رکھا اس کو(2) وہ سمجھتا ہے کہ بلاشبہ اس کا مال ہمیشہ (زندہ) رکھے گا اس کو(3) ہرگز نہیں! البتہ ضرور پھینکا جائے گا وہ حُطَمَہ میں(4) اور کس چیز نے خبر دی آپ کو کہ کیا ہے حُطَمَہ؟(5) وہ آگ ہے اللہ تعالیٰ کی بھڑکائی ہوئی(6) وہ جو پہنچتی ہے دلوں تک(7) بلاشبہ وہ (آگ) ان پر (ہر طرف سے) بند کر دی جائے گی(8) لمبے لمبے ستونوں میں(9)\n(شروع ) اللہ کے نام سے جو نہایت مہربان رحم کرنے والا ہے۔                \n[1]﴿وَيۡلٌ﴾  یعنی  وعید،  وبال اور سخت عذاب ﴿ لِّكُلِّ هُمَزَةٍ لُّمَزَةٍ﴾ ’’ہر اس شخص کے لیے جو طعن آمیز اشارے کرنے والا اور عیب جو ہے۔‘‘  یعنی جو اپنے فعل سے لوگوں کی عیب جوئی کرتا ہے اور اپنے قول سے چغل خوری کرتا ہے۔ ھَمَّاز  اس شخص کو کہتے ہیں جو لوگوں میں عیب نکالتا ہے،  اپنے فعل اور اشاروں سے طعنہ زنی کرتا ہے۔ لَمَّاز  اس شخص کو کہتے ہیں جو اپنے قول سے لوگوں پر عیب نکالتا ہے۔                \n[2]    اس طعن آمیز اشارے کرنے والے اور چغل خور کی صفت یہ ہے کہ مال جمع کرنے،  اس کو گننے اور اس پر خوش ہونے کے سوا اس کا کوئی مقصد نہیں،  بھلائی کے راستوں میں اور صلہ رحمی کے لیے اس مال کو خرچ کرنے میں اسے کوئی رغبت نہیں۔                \n[3]﴿يَحۡسَبُ﴾ اپنی جہالت کی وجہ سے سمجھتا ہے ﴿اَنَّ مَالَهٗۤ اَخۡلَدَهٗ﴾ کہ اس کا مال  اسے دنیا میں ہمیشہ زندہ رکھے گا،  اسی لیے اس کی تمام کدو کاوش اپنا مال بڑھانے میں صرف ہوتی ہے،  جس کے بارے میں وہ سمجھتا ہے کہ یہ اس کی عمر کو بڑھاتا ہے۔ مگر وہ یہ نہیں جانتا کہ بخل اعمال کو ختم اور شہروں کو برباد کر دیتا ہے اور نیکی عمر میں اضافہ کرتی ہے۔                \n[7-4]﴿كَلَّا لَيُنۢۡبَذَنَّ﴾  یعنی  اسے ضرور پھینکا جائے گا ﴿فِي الۡحُطَمَةِٞۖ۰۰ وَمَاۤ اَدۡرٰىكَ مَا الۡحُطَمَةُ﴾ ’’حُطَمَہ میں اور آپ سمجھے کہ حطمہ کیا ہے؟ ’’یہ اس کی تعظیم اور اس کی ہولناکی کا بیان ہے،  پھر اپنے اس ارشاد سے اس کی تفسیر فرمائی:﴿نَارُ اللّٰهِ الۡمُوۡقَدَةُ﴾ ’’وہ اللہ کی بھڑکائی ہوئی آگ ہے۔‘‘ جس کا ایندھن لوگ اور پتھر ہوں گے ﴿الَّتِيۡ﴾ جو اپنی شدت کے باعث ﴿تَطَّلِعُ عَلَى الۡاَفۡـِٕدَةِ﴾ جسموں کو چھیدتی ہوئی دلوں تک جا پہنچے گی۔                \n[8]    اتنی سخت حرارت کے باوجود  وہ اس آگ میں محبوس ہوں گے،  اس سے باہر نکلنے سے مایوس ہوں گے۔ اس لیے فرمایا:﴿اِنَّهَا عَلَيۡهِمۡ مُّؤۡصَدَةٌ﴾  یعنی  وہ آگ ان پر (ہر طرف سے) بند کر دی جائے گی ﴿فِيۡ عَمَدٍ مُّمَدَّدَةٍ﴾ دروازوں کے پیچھے بڑے بڑے ستونوں میں،  تاکہ وہ اس سے باہر نہ نکل سکیں۔ ﴿كُلَّمَاۤ اَرَادُوۡۤا اَنۡ يَّخۡرُجُوۡا مِنۡهَاۤ اُعِيۡدُوۡا فِيۡهَا﴾(السجدہ:32؍20) ’’جب بھی وہ اس آگ سے باہر نکلنا چاہیں گے،  اسی میں واپس لوٹا دیے جائیں گے۔‘‘ ہم اس سے اللہ تعالیٰ کی پناہ مانگتے ہیں اور اللہ تعالیٰ سے عفو اور عافیت کا سوال کرتے ہیں۔                "
  104,2,"104:1"
  104,3,"104:1"
  104,4,"104:1"
  104,5,"104:1"
  104,6,"104:1"
  104,7,"104:1"
  104,8,"104:1"
  104,9,"104:1"
  105,1,"کیا نہیں دیکھا آپ نے کیسے کیا آپ کے رب نے ہاتھی والوں کے ساتھ؟(1)کیا نہیں کر دیا تھا اس نے ان کی چال کو بے کار؟(2) اور اس نے بھیجے ان پر پرندے جھنڈ کے جھنڈ(3) وہ پھینکتے تھے ان پر کنکریاں کھنگر کی(4) سو (اللہ) نے کر دیا انھیں (ایسے) جیسے بھوسا کھایا ہوا(5)\n(شروع ) اللہ کے نام سے جو نہایت مہربان رحم کرنے والا ہے۔                \n[5-1]    کیا آپ نے اللہ تعالیٰ کی قدرت،  اس کی عظمت شان، اپنے بندوں پر اس کی رحمت،  اس کی توحید کے دلائل اور اس کے رسول محمدﷺ کی صداقت کو نہیں دیکھا  کہ اللہ تعالیٰ نے ہاتھی والوں کے ساتھ کیا کیا؟ جنھوں نے اس کے حرمت والے گھر کے خلاف سازش کی اور اس کو ڈھانے کا ارادہ کیا۔ پس اس کے لیے انھوں نے خوب تیاری  کی اور بیت اللہ کو منہدم کرنے کے لیے انھوں نے اپنے ساتھ ہاتھی بھی لے لیے  تھے۔ وہ حبشہ اور یمن سے ایک ایسی فوج لے کر آئے  جس کا مقابلہ کرنا عربوں کے بس میں نہ تھا۔ جب وہ مکہ کے قریب پہنچے تو عربوں میں مزاحمت کرنے والا کوئی نہ تھا،  اہل مکہ ان کے خوف سے مکہ سے نکل گئے تھے۔  اللہ تعالیٰ نے ان پر پرندوں کے غول بھیجے،  یعنی متفرق غول  جو کھنگر کی گرم کنکریاں اٹھائے ہوئے تھے۔  پس پرندوں نے یہ کنکریاں ان پر پھینکیں اور انھوں نے دور اور نزدیک سب کو نشانہ بنایا  اور وہ سب موت کے گھاٹ اتر گئے اور وہ یوں ہو گئے جیسے کھایا ہوا بھس۔اللہ تعالیٰ ان کے شر کے لیے کافی ہو گیا اور اس نے ان کی چال کو انھی پر لوٹا دیا۔ ان کا یہ واقعہ بہت مشہور اور معروف ہے۔ یہ واقعہ اس سال پیش آیا جس سال رسول اللہﷺ متولد ہوئے۔ پس یہ واقعہ آپ کی دعوت کی بنیاد اور آپ کی رسالت کی دلیل بن گیا۔ پس اللہ تعالیٰ ہی کی حمد و ثنا اور اسی کا شکر ہے۔                "
  105,2,"105:1"
  105,3,"105:1"
  105,4,"105:1"
  105,5,"105:1"