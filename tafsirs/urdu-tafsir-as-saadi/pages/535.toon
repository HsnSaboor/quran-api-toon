tafsir[33]{c,v,t}:
  56,17,"56:1"
  56,18,"56:1"
  56,19,"56:1"
  56,20,"56:1"
  56,21,"56:1"
  56,22,"56:1"
  56,23,"56:1"
  56,24,"56:1"
  56,25,"56:1"
  56,26,"56:1"
  56,28,"56:27"
  56,29,"56:27"
  56,30,"56:27"
  56,31,"56:27"
  56,32,"56:27"
  56,33,"56:27"
  56,34,"56:27"
  56,35,"56:27"
  56,36,"56:27"
  56,37,"56:27"
  56,38,"56:27"
  56,39,"56:27"
  56,40,"56:27"
  56,41,"اور بائیں (ہاتھ) والے،  کیا (حقیر) ہیں بائیں (ہاتھ) والے؟ (41)(ہوں گے) سخت گرم ہوا اور گرم کھولتے پانی میں (42) اور سائے میں سیاہ ترین دھوئیں کے (43) نہ (وہ) ٹھنڈا ہو گا اور نہ فرحت بخش (44) بلاشبہ وہ تھے پہلے اس سے خوش حال (45) اور تھے وہ اصرار کرتے اوپر بڑے گناہ (شرک) کے (46) اور تھے وہ کہتے،  کیا جب ہم مر جائیں گے اور ہو جائیں ہم مٹی اور ہڈیاں تو کیا بے شک ہم دوبارہ اٹھائے جائیں گے؟ (47) کیا (ہم) اور ہمارے پہلے باپ دادا بھی؟ (48)\n[44-41]    اصحاب شمال سے مراد،  اہل جہنم اور ان کے منحوس اعمال ہیں۔ پس اللہ تعالیٰ نے ان کے لیے عذاب کا ذکر فرمایا ہے جس کے وہ مستحق ہوں گے، چنانچہ آگاہ فرمایا کہ وہ  ﴿ فِيۡ سَمُوۡمٍ ﴾’’  باد سموم میں ہوں گے۔‘‘ یعنی جہنم کی آگ کی حرارت سے گرم کی ہوئی ہوا  جو ان کی سانسوں کو پکڑ لے گی اور سخت اضطراب میں مبتلا کر دے گی  ﴿ وَّحَمِيۡمٍ﴾   یعنی سخت کھولتے ہوئے پانی میں ہوں گے  جو ان کی انتڑیوں کو کاٹ کر رکھ دے گا۔ ﴿ وَّظِلٍّ مِّنۡ يَّحۡمُوۡمٍ﴾   ’’اور  سیاہ ترین دھویں کے سارے میں ہوں گے۔‘‘ یعنی آگ کے شعلوں میں ہوں گے  جن کے ساتھ دھواں ملا ہوا ہو گا۔ ﴿ لَّا بَارِدٍ وَّلَا كَرِيۡمٍ﴾  یعنی اس میں ٹھنڈک ہو گی نہ وہ خوشگوار ہو گا مقصد یہ ہے کہ وہاں ہم و غم اور حزن و شر ہو گا،  جس میں کوئی بھلائی نہ ہو گی کیونکہ ضد کی نفی سے اس کی ضد کا اثبات ہوتا ہے۔                \n[48-45]    پھر اللہ تعالیٰ نے ان کے اعمال کا ذکر فرمایا جنھوں نے ان کو اس انجام تک پہنچایا، چنانچہ فرمایا:﴿اِنَّهُمۡ كَانُوۡا قَبۡلَ ذٰلِكَ مُتۡرَفِيۡنَ﴾  یعنی وہ ایسے لوگ تھے کہ ان کی دنیا نے ان کو غافل کر دیا،  انھوں نے دنیا کے لیے کام کیا،  دنیا کی آسائشوں میں مگن رہے،  دنیا سے فائدہ اٹھاتے رہے،  دنیا کی مہلت نے ان کو اپنے عمل کو درست کرنے سے غافل رکھا۔ پس یہی وہ خوش حالی ہے  جس کی بنا پر اللہ تعالیٰ نے ان کی مذمت کی ہے۔ ﴿وَكَانُوۡا يُصِرُّوۡنَ عَلَى الۡحِنۡثِ الۡعَظِيۡمِ﴾   یعنی وہ بڑے بڑے گناہوں کا ارتکاب کرتے تھے اور ان سے توبہ کرتے تھے نہ انھیں ان گناہوں پر ندامت ہی ہوتی تھی۔ بلکہ وہ ایسے کاموں پر مصر رہتے تھے جن سے ان کا آقا ناراض تھا۔ پس انھوں نے نے اپنے آقا کے سامنے بڑے بڑے گناہ پیش کیے جن کی بخشش نہ تھی۔وہ موت کے بعد دوبارہ زندہ کیے جانے کا انکار کرتے تھے اور اس کے وقوع کو بہت بعید سمجھتے ہوئے کہتے تھے  ﴿ اَىِٕذَا مِتۡنَا وَؔكُنَّا تُرَابًا وَّعِظَامًا ءَاِنَّا لَمَبۡعُوۡثُوۡنَ۠۰۰ اَوَ اٰبَآؤُنَا الۡاَوَّلُوۡنَ﴾   ’’کیا جب ہم مرجائیں گے اور مٹی اور ہڈیاں ہوجائیں گے تو کیا ہم پھر دوبارہ کھڑے کیے جائیں گے؟ اور کیا ہمارے اگلے باپ دادا بھی؟‘‘                                                                            اللہ تعالیٰ نے ان کی  بات کا جواب اور ان کے قول کی تردید کرتے ہوئے  فرمایا:                "
  56,42,"56:41"
  56,43,"56:41"
  56,44,"56:41"
  56,45,"56:41"
  56,46,"56:41"
  56,47,"56:41"
  56,48,"56:41"
  56,49,"کہہ دیجیے! بلاشبہ پہلے بھی اور پچھلے بھی(49) یقیناً جمع کیے جائیں گے مقرر وقت پر ایک معلوم دن کے (50) پھر یقیناً تم اے گمراہو! جھٹلانے والو! (51) البتہ  کھانے والے ہو گے تھوہڑ کے درخت سے (52) پس (تم) بھرنے والے ہو گے اس سے پیٹ (53) پھر پینے والے ہو گے اس پر گرم کھولتا پانی (54) پھر پینے والے (مانند) پینے پیاسے اونٹوں کے (55) یہ ہو گی مہمانی ان کی روز قیامت (56) ہم ہی نے پیدا کیا تمھیں،   پھر کیوں نہیں تصدیق کرتے تم (بعثت کی)؟ (57)\n[49، 50]     یعنی گزری ہوئی اور آئندہ آنے والی تمام مخلوق کو اللہ تعالیٰ دوبارہ زندہ کرے گا اور انھیں ایک مقرر دن میں اکٹھا کرے گا  جو اللہ تعالیٰ نے تمام مخلوقات کے ختم ہو جانے پر،  ان کو ان کے اعمال کی جزا و سزا دینے کے ارادے سے  جو انھوں نے دنیا میں کیے تھے ان کو اکٹھا کرنے کے لیے مقرر کر رکھا ہے۔                \n[53-51]﴿ ثُمَّ اِنَّـكُمۡ اَيُّهَا الضَّآلُّوۡنَ ﴾   پھر بے شک تم  ہدایت کے راستے سے بھٹک کر ہلاکت کے راستے پر چلنے والو! ﴿ الۡمُكَذِّبُوۡنَ۠﴾  رسول اکرم ﷺ اور اس حق کو جو  آپ لے کر آئے ہیں اور وعد و وعید کو جھٹلانے والو! ﴿ لَاٰكِلُوۡنَ مِنۡ شَجَرٍ مِّنۡ زَقُّوۡمٍ﴾ ’’تم تھوہر کے درخت سے ضرور کھاؤ گے۔‘‘        یہ قبیح ترین اور خسیس ترین درخت ہے جس کی بدبو انتہائی گندی اور اس کا منظر انتہائی برا ہے۔﴿ فَمَالِــُٔـوۡنَ مِنۡهَا الۡبُطُوۡنَ﴾  ’’اس سے تم اپنے پیٹوں کو بھرو گے۔‘‘ وہ چیز جو انھیں اس درخت کو کھانے پر مجبور کرے گی، حالانکہ یہ بہت ہی گندا  درخت ہو گا، بے انتہا بھوک ہوگی  جو ان کے کلیجوں کو  جلائے جا رہی ہو گی،  قریب ہوگا کہ اس بھوک سے ان کا دل ٹکڑے ٹکڑے ہو جائے۔ یہ وہ کھانا ہے جس سے وہ اپنی بھوک کو مٹائیں گے  جو ان کو موٹا کرے گا نہ ان کی بھوک مٹا سکے گا۔                \n[54، 56]    اور رہا ان کا مشروب تو وہ بدترین مشروب ہے،  وہ اس (تھوہر کے) کھانے کے بعد کھولتا ہوا پانی پئیں گے جو ان کے پیٹوں میں جوش مارے گا ، وہ اسے پیاسے کی طرح پئیں گے جس کی پیاس انتہائی شدید ہو۔ ﴿ الۡهِيۡمِ﴾  سے مراد ایک بیماری ہے جو اونٹوں کو لاحق ہوتی ہے،  اس بیماری کی وجہ سے  پانی پینے سے اونٹ کی پیاس نہیں بجھتی۔   ﴿ هٰؔذَا﴾   یعنی یہ کھانا اور پینا  ﴿ نُزُلُهُمۡ﴾  ان کی ضیافت ہو گی  ﴿ يَوۡمَ الدِّيۡنِ﴾’’  قیامت کے دن۔‘‘ اور یہ وہ ضیافت ہے جسے انھوں نے اپنے لیے آگے بھیجا تھا اور جسے انھوں نے اللہ تعالیٰ کی اس ضیافت پر ترجیح دی جو اس نے اپنے اولیاء کے لیے تیار کر رکھی تھی۔ فرمایا :﴿ اِنَّ الَّذِيۡنَ اٰمَنُوۡا وَعَمِلُوا الصّٰؔلِحٰؔتِ كَانَتۡ لَهُمۡ جَنّٰتُ الۡفِرۡدَوۡسِ نُزُلًاۙ۰۰ خٰؔلِدِيۡنَ فِيۡهَا لَا يَبۡغُوۡنَ عَنۡهَا حِوَلًا﴾(الکہف: 18؍107، 108) ’’بے شک جو ایمان لائے اور انھوں نے نیک کام کیے،  مہمانی کے طور پر ان کے لیے جنت الفردوس ہے،  اس میں وہ ہمیشہ رہیں گے،  وہاں سے وہ نقل مکانی کرنا نہیں چاہیں گے۔‘‘                \n[57]  پھر اللہ تعالیٰ نے حیات بعد الموت پر عقلی دلیل دیتے ہوئے فرمایا:  ﴿ نَحۡنُ خَلَقۡنٰكُمۡ فَلَوۡلَا تُصَدِّقُوۡنَ﴾  ’’ہم ہی نے تمھیں پیدا کیا، پھر  تم (دوبارہ جی اُٹھنے کی) تصدیق کیوں نہیں کرتے۔‘‘ یعنی ہم نے کسی عاجزی اور تھکاوٹ کے بغیر تمھیں وجود بخشا،  اس کے بعد کہ تم کوئی قابل ذکر چیز نہ تھے،  کیا اس کام پر قدرت رکھنے والا،  مردوں کو زندہ کرنے پر قادر نہیں؟ کیوں نہیں!  وہ ہر چیز پر قادر ہے۔ بنابریں  ان کے  حیات بعد الموت کی تصدیق نہ کرنے پر،  ان کو زجر و توبیخ کی ہے،  حالانکہ وہ ایسے ایسے امور کا مشاہدہ کرتے ہیں جو اس سے زیادہ بڑے اور زیادہ بلیغ ہیں۔                "
  56,50,"56:49"