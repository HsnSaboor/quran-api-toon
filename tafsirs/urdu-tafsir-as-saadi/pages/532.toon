tafsir[24]{c,v,t}:
  55,17,"(وہی) رب ہے دونوں مشرقوں کا اور رب ہے دونوں مغربوں کا (17) پس (کون) کون سی نعمتوں کو اپنے رب کی،  تم دونوں جھٹلاؤ  گے؟ (18)\n[17، 18]     یعنی اللہ تعالیٰ ہر اس چیز کا رب ہے جس پر سورج،  چاند اور روشن ستارے طلوع اور غروب ہوتے ہیں اور وہ سب کچھ جس کے اندر چاند  سورج ہیں تو وہ  اللہ تعالیٰ کی ربوبیت اور اس کے دست تدبیر کے تحت ہیں ۔ اللہ تعالیٰ نے یہاں مشرق اور مغرب کو سورج کے گرمیوں اور سردیوں کے مقاماتِ طلوع  و غروب ہونے کے اعتبار سے تثنیہ ذکر کیا ہے۔ واللہ أعلم.                "
  55,18,"55:17"
  55,19,"رحمٰن نے جاری کیے دو سمندر جو باہم ملتے ہیں(19) ان دونوں کے درمیان ایک پردہ ہے،  نہیں تجاوز کرتے وہ دونوں (20) پس (کون) کون سی نعمتوں کو اپنے رب کی،  تم دونوں جھٹلاؤ گے؟ (21) نکلتے ہیں ان دونوں (سمندروں )سے موتی اور مونگے (22) پس (کون) کون سی نعمتوں کو اپنے رب کی،  تم دونوں جھٹلاؤ  گے؟ (23)\n[23-19]    یہاں بحرین  سے مراد ہے: میٹھے پانی کا سمندر اور نمکین پانی کا سمندر  جو آپس میں مل جاتے ہیں۔ (دریا کا) میٹھا پانی نمکین سمندر میں گرتا ہے ، پھر دونوں قسم کے پانی ایک دوسرے کے ساتھ مل جاتے ہیں  مگر اللہ تعالیٰ نے ان دونوں کے درمیان زمین کو ایک رکاوٹ بنا رکھا ہے،  ایک پانی دوسرے پانی پر سرکشی نہیں کرتا اور یوں دونوں پانیوں کی منفعت حاصل ہوتی ہے۔لوگ میٹھے پانی کو خود پیتے ہیں اور اس سے اپنے باغات اور کھیتی باڑی کو سیراب کرتے ہیں،  کھاری پانی فضا کو پاک صاف کرتا ہے،  اس میں وہیل،  مچھلیاں،  موتی اور گھونگے پیدا ہوتے ہیں اور یہ کشتیوں اور دیگر بحری سواریوں کے لیے مستقر اور مسخر ہوتا ہے۔                "
  55,20,"55:19"
  55,21,"55:19"
  55,22,"55:19"
  55,23,"55:19"
  55,24,"اور اسی کی ہیں (کشتیاں) چلنے والی،  جو بلند کی ہوئی ہیں سمندر میں پہاڑوں کی مانند (24) پس (کون) کون سی نعمتوں کو اپنے رب کی،  تم دونوں جھٹلاؤ  گے؟ (25)\n[24، 25]     یعنی اللہ تعالیٰ نے اپنے بندوں کے لیے سمندروں میں چلنے والی کشتیوں کو مسخر کیا  جو اللہ تعالیٰ کے حکم سے سمندر کے سینے کو چیرتی چلی جاتی ہیں  جن کو آدمیوں نے بنایا ہے  جو اپنی عظمت کی وجہ سے بڑے بڑے پہاڑوں کی مانند دکھائی دیتی ہیں۔ لوگ ان کشتیوں پر سواری کرتے ہیں اور ان پر اپنا سامان،  مال تجارت اور دیگر اشیاء لادتے ہیں  جن کی وہ ضرورت اور حاجت محسوس کرتے ہیں۔ آسمانوں اور زمین کی حفاظت کرنے والی ہستی ان کشتیوں کی حفاظت کرتی ہے۔ یہ اللہ تعالیٰ کی جلیل القدر نعمتوں میں سے ایک نعمت ہے۔ بنابریں فرمایا:﴿ فَبِاَيِّ اٰلَآءِ رَبِّكُمَا تُكَذِّبٰنِ﴾(اے جن و انس!) پھر  تم اپنے رب کی کون کون سی نعمتوں کو جھٹلاؤ  گے؟                "
  55,25,"55:24"
  55,26,"سب (کے سب) جو(اس زمین) پر ہیں فنا ہوجانے والے ہیں (26) اور باقی رہے گا چہرہ آپ کے رب صاحب جلال و اکرام کا (27) پس (کون) کون سی نعمتوں کو اپنے رب کی،  تم دونوں جھٹلاؤ  گے؟ (28)\n[28-26]     یعنی زمین کی ہر چیز،  انسان،  جنات،  جانور اور تمام مخلوقات فنا اور ہلاک ہو جائیں گے اور وہ زندہ ہستی باقی رہ جائے گی جو کبھی نہیں مرے گی  ﴿ ذُو الۡجَلٰلِ وَالۡاِكۡرَامِ﴾  جو عظمت اور کبریائی کی مالک ہے  جو مجد اور بزرگی کی مالک ہے جس کی بنا پر اس کی تعظیم اور عزت کی جاتی ہے اور اس کے جلال کے سامنے سر تسلیم خم کیا جاتا ہے  اَلْإِکْرَام سے مراد بے پایاں فضل و جود ہے جس کے ذریعے سے اللہ تعالیٰ اپنے اولیاء و خواص کو مختلف انواع کے اکرام کے ذریعے سے تکریم بخشتا ہے  جس کی بنا پر اس کے اولیاء و خواص اس کی تکریم کرتے،  اس کے جلال کا اقرار کرتے ہیں،  اس کی تعظیم کرتے ہیں،  اس سے محبت کرتے ہیں، اس کی طرف رجوع کرتے ہیں اور اس کی عبادت کرتے ہیں۔ ﴿ فَبِاَيِّ اٰلَآءِ رَبِّكُمَا تُكَذِّبٰنِ ﴾  ’’پھر (اے جن و انس!) تم اپنے رب کی  کون کون سی نعمتوں کو جھٹلاؤ  گے؟                "
  55,27,"55:26"
  55,28,"55:26"
  55,29,"اسی سے مانگتا ہے جو کوئی آسمانوں اور زمین میں ہے۔ ہر روز(وقت) وہ ایک (نئی) شان میں ہے(29) پس (کون) کون سی نعمتوں کو اپنے رب کی،  تم دونوں جھٹلاؤ  گے؟ (30)\n[29، 30]     یعنی اللہ تعالیٰ بذاتہ  تمام مخلوقات سے بے نیاز ہے۔ وہ بے پایاں جود و کرم کا مالک ہے۔ تمام مخلوق اس کی محتاج ہے،  وہ اس سے اپنی تمام حوائج کے متعلق اپنے حال وقال کے ذریعے سے سوال کرتے ہیں۔ وہ لمحہ بھر  بلکہ اس سے بھی کم وقت کے لیے اس سے بے نیاز نہیں رہ سکتے اور اللہ تعالیٰ  ﴿ كُلَّ يَوۡمٍ هُوَ فِيۡ شَاۡنٍ﴾ ’’ہر روز (ہر وقت) ایک  (نئی) شان  میں ہوتا ہے۔‘‘         یعنی وہ محتاج کو غنی کرتا ہے،  ٹوٹے ہوئے کو جوڑتا ہے،  کسی قوم کو عطا کرتا ہے،  کسی  کو محروم کرتا ہے،  وہ موت دیتا اور زندگی عطا کرتا ہے،  وہی کسی کو جھکاتا اور کسی کو بلند کرتا  ہے۔ کوئی کام اسے کسی دوسرے کام سے غافل نہیں کرتا،  مسائل اسے کسی غلطی میں مبتلا نہیں کر سکتے،  مانگنے والوں کا اصرار کے ساتھ مانگنا اور سوال کرنے والوں کا لمبا چوڑا سوال اسے زچ نہیں کر سکتا۔پاک ہے وہ ذات جو فضل و کرم کی مالک اور بے حد و حساب عطا کرنے والی ہے  جس کی نوازشیں زمین اور آسمان والوں،  سب کے لیے عام ہیں۔ اس کا لطف و کرم ہر آن اور ہر لحظہ تمام مخلوق پر سایہ فگن ہے۔ نہایت بلند ہے وہ ہستی جس کو گناہ گاروں کا گناہ  اور اس سے اور اس کے کرم سے ناواقف فقراء کا استغنا عطا کرنے سے روک نہیں سکتا۔ یہ تمام معاملات  جن کے بارے میں اللہ تعالیٰ نے خبر دی ہے کہ وہ ہر روز کام میں ہوتا ہے،  وہ تقادیر اور تدابیر ہیں جن کو اس نے ازل میں مقدر کر دیا تھا،  اللہ تبارک و تعالیٰ ان کوان  اوقات میں جن کا تقاضا اس کی حکمت کرتی ہے،  نافذ کرتا رہتا ہے،  یہ اس کے احکام دینی ہیں جو اوامر و نواہی پر مشتمل ہیں اور یہ اس کے احکام کونی و قدری ہیں جن کو وہ اپنے بندوں پر اس وقت تک جاری کرتا رہے گا جب تک کہ ان کا قیام اس دنیا میں ہے۔جب یہ مخلوقات تمام ہو جائے گی اور اللہ تعالیٰ سب کو فنا کر دے گا اور وہ چاہے گا کہ ان پر اپنے احکام جزائی نافذ کرے،  انھیں اپنے عدل و فضل اور بے پایاں احسانات کا مشاہدہ کرائے  جن کے ذریعے سے وہ اسے پہچانتے ہیں،  اس کی توحید بیان کرتے ہیں،  وہ مکلفین کو امتحان و ابتلا کے گھر سے ہمیشہ کی زندگی والے گھر  میں منتقل کرے گا،  تب وہ ان احکام کو نافذ کرنے کے لیے فارغ ہو گا جن کی تنفیذ کا وقت آ پہنچا ہے۔ اللہ تعالیٰ کا درج ذیل ارشاد اسی بات پر دلالت کرتا ہے:\n"
  55,30,"55:29"
  55,31,"عنقریب ہم فارغ ہوں گے تمھارے لیے اے جن و انس! (31) پس (کون) کون سی نعمتوں کو اپنے رب کی،  تم دونوں جھٹلاؤ  گے؟ (32)\n[31، 32]     یعنی ہم تمھارے حساب کتاب اور تم نے جو اعمال دنیا میں کیے ہیں،  ان کی جزا و سزا دینے کے لیے فارغ ہوں گے۔                "
  55,32,"55:31"
  55,33,"اے گروہ جن و انس! اگر طاقت رکھتے ہو تم یہ کہ نکل جاؤ  تم کناروں سے آسمانوں اور زمین کے تو نکل جاؤ  ،نہیں نکل سکتے تم مگر غلبے ہی سے (33) پس (کون) کون سی نعمتوں کو اپنے رب کی،  تم دونوں جھٹلاؤ  گے؟ (34)\n[33، 34]    جب اللہ تعالیٰ لوگوں کو قیامت کے روز جمع کرے گا تو انھیں ان کی کمزوری و بے بسی اور  اپنی کامل طاقت،  اپنی مشیت اور قدرت کی تنفیذ  سے آگاہ کرے گا،  ان کی بے بسی کو ظاہر کرتے ہوئے  فرمائے گا:﴿ يٰمَعۡشَرَ الۡجِنِّ وَالۡاِنۡسِ اِنِ اسۡتَطَعۡتُمۡ اَنۡ تَنۡفُذُوۡا مِنۡ اَقۡطَارِ السَّمٰوٰتِ وَالۡاَرۡضِ ﴾   یعنی اے جنوں اور انسان کی جماعت! اگر تمھیں کوئی راستہ اور کوئی سوراخ ملتا ہے جہاں سے تم اللہ تعالیٰ کی بادشاہی اور اس کی سلطنت سے نکل بھاگو  ﴿ فَانۡفُذُوۡا١ؕ لَا تَنۡفُذُوۡنَ اِلَّا بِسُلۡطٰنٍ﴾   تو تم نکل بھاگو لیکن تم قوت،  طاقت اور کامل قدرت کے بغیر اللہ تعالیٰ کی سلطنت سے باہر نہیں نکل سکتے۔ یہ قوت انھیں کہاں سے حاصل ہو،حالانکہ وہ خود اپنے آپ کو کوئی نفع یا نقصان پہنچانے کا اختیار رکھتے ہیں نہ زندگی اور موت کا،  اور نہ مرنے کے بعد دوبارہ زندہ کرنے پر قادر ہیں۔اس مقام پر اللہ تعالیٰ کی اجازت کے بغیر کوئی شخص کلام نہیں کر سکے گا اور مدھم سی آوازوں کے سوا تم کچھ نہیں سن سکو گے،  اس مقام پر بادشاہ اور غلام،  سردار اور رعایا،  غنی اور محتاج سب برابر ہوں گے۔                                                                            پھر اللہ تعالیٰ نے ان چیزوں کا ذکر فرمایا جو اس دن ان کے لیے تیار کی گئی ہوں گی ، چنانچہ فرمایا:\n"
  55,34,"55:33"
  55,35,"چھوڑا جائے گا تم پر دونوں شعلہ ٔ آتش اور دھواں پس نہیں بچ سکو گے تم دونوں (عذاب سے)(35) پس (کون) کون سی نعمتوں کو اپنے رب کی،  تم دونوں جھٹلاؤ  گے؟ (36)\n[35، 36]    یعنی تم پر  آگ کے صاف شعلے چھوڑے جائیں گے۔ ﴿وَ نُحَاسٌ﴾ ’’اور دھواں۔‘‘  اور یہ ایسے شعلے ہوں گے کہ ان میں دھواں ملا ہوا ہوگا۔معنیٰ یہ ہے کہ یہ دونوں قبیح چیزیں تم پر چھوڑی جائیں گی جو تمھیں گھیر لیں گی، پس تم خود مدد کر سکو گے نہ اللہ تعالیٰ کے سوا کوئی اور تمھاری مدد کر سکے گا۔ چونکہ اپنے بندوں کے لیے اللہ تعالیٰ کی تخویف،  اس کی طرف سے ان کے لیے ایک نعمت اور ایک کوڑا ہے جو انھیں بلند ترین مقاصد اور بہترین مواہب کے حصول کے لیے رواں دواں رکھتا ہے۔ اس لیے اپنے احسان کا ذکر کرتے ہوئے فرمایا:﴿ فَبِاَيِّ اٰلَآءِ رَبِّكُمَا تُكَذِّبٰنِ﴾ ’’ پھر (اے جن و انس!) تم اپنے رب کی کون کون سی نعمتوں کو جھٹلاؤ  گے؟‘‘                "
  55,36,"55:35"
  55,37,"پس جب پھٹ جائے گا آسمان تو ہو جائے گا وہ سرخ جیسے سرخ چمڑا (37)  پس (کون) کون سی نعمتوں کو اپنے رب کی،  تم دونوں جھٹلاؤ  گے؟ (38)پس اس دن نہ پوچھا جائے گا اپنے گناہ کی بابت کوئی انسان اور نہ کوئی جن(39) پس (کون) کون سی نعمتوں کو اپنے رب کی،  تم دونوں جھٹلاؤ  گے؟ (40) پہچان لیے جائیں گے مجرم اپنے چہرے کی علامت ہی سے پس پکڑے جائیں گے وہ پیشانی کے بالوں اور قدموں سے (41) تو (کون) کون سی نعمتوں کو اپنے رب کی،  تم دونوں جھٹلاؤ  گے؟ (42)\n[37، 38]﴿ فَاِذَا انۡشَقَّتِ السَّمَآءُ ﴾    یعنی جب قیامت کے روز،  ہولناکیوں،  شدت غم اور خوف کی وجہ سے آسمان پھٹ جائے گا،  سورج اور چاند بے نور ہو جائیں گے اور ستارے بکھر جائیں گے۔  ﴿ فَكَانَتۡ﴾   ’’تو وہ ہوجائے گا۔‘‘ شدت خوف اور گھبراہٹ کی وجہ سے  ﴿ وَرۡدَةً كَالدِّهَانِ﴾  ’’سرخ چمڑے کی طرح سرخ مائل ۔‘‘        یعنی تانبے اور پگھلے ہوئے  سیسے وغیرہ کی طرح ہو جائے گا  ۔                \n[39، 40]     یعنی جو کچھ ان کے ساتھ واقع ہوا،  اس کے بارے میں معلوم کرنے کے لیے ان سے سوال نہیں کیا جائے گا کیونکہ اللہ تعالیٰ غائب اور شاہد،  ماضی اور مستقبل،  ہر چیز کا علم رکھتا ہے ۔ وہ چاہتا ہے کہ بندوں کے احوال کے بارے میں اپنے علم کے مطابق ان کو جزا دے۔ اللہ تعالیٰ نے قیامت کے روز اہل خیر اور اہل شر کی کچھ علامات مقرر کر رکھی ہیں جن کے ذریعے سے وہ پہچانے جائیں گے۔ جیسا کہ اللہ تعالیٰ نے فرمایا  :﴿ يَّوۡمَ تَبۡيَضُّ وُجُوۡهٌ وَّتَسۡوَدُّ وُجُوۡهٌ﴾(آل عمران: 3؍106) ’’اس روز  کچھ چہرے سفید ہوں گے اور کچھ چہرے سیاہ۔‘‘      اس کے  بعد اللہ تعالیٰ فرماتا ہے:                \n[41، 42]     یعنی مجرموں کو ان کی پیشانیوں کے بالوں اور ان کے پاؤ ں سے پکڑ کر جہنم کے اندر پھینک دیا جائے گا اور جہنم کی طرف انھیں گھسیٹ کر لے جایا جائے گا۔ اللہ تبارک و تعالیٰ ان سے محض زجر و توبیخ اور جو کچھ ان کے ساتھ واقع ہوا،  اس کے تحقق کے لیے سوال کرے گا۔ حالانکہ ان کے ساتھ جو کچھ ہوا اس کے بارے میں وہ ان سے بہتر جانتا ہےمگر اللہ تعالیٰ چاہتا ہے کہ مخلوق پر اس کی حجت بالغہ اور حکمت جلیلہ ظاہر ہو جائے۔                "
  55,38,"55:37"
  55,39,"55:37"
  55,40,"55:37"