tafsir[23]{c,v,t}:
  56,77,"56:75"
  56,78,"56:75"
  56,79,"56:75"
  56,80,"56:75"
  56,81,"56:75"
  56,82,"56:75"
  56,83,"56:75"
  56,84,"56:75"
  56,85,"56:75"
  56,86,"56:75"
  56,87,"56:75"
  56,88,"پس لیکن اگر ہے وہ (مُردہ) مقربین میں سے ہو (88) تو ہے (اس کے لیے) راحت اور خوشبو اور نعمتوں والا باغ(89) اور لیکن اگر ہے وہ اصحاب الیمین میں سے (90) تو (کہا جائے گا:) سلامتی ہے تیرے لیے، (تو) اصحاب الیمین میں سے ہے (91) اور لیکن اگر ہے وہ، تکذیب کرنے والے گمراہوں میں سے (92) تو مہمانی ہو گی (اس کی) گرم کھولتے پانی سے (93) اور داخل کرنا ہے جہنم میں (94) بلاشبہ یہ (خبر) یہی یقینی حق ہے (95) پس تسبیح کیجیے اپنے رب کے نام کی جو عظیم ہے (96)\n[88، 89]    اللہ تبارک و تعالیٰ نے اس سورۂ مبارکہ کے اوائل میں،  قیامت کے دن تین گروہوں،  یعنی مقربین،  اصحاب یمین اور مکذبین کے احوال کا ذکر فرمایا،  پھر اس کے آخر میں ان کے ان احوال کا ذکر فرمایا جب موت کا وقت آ پہنچے گا، چنانچہ فرمایا:﴿ فَاَمَّاۤ اِنۡ كَانَ مِنَ الۡمُقَرَّبِيۡنَ۠﴾  اگر مرنے والا اللہ تعالیٰ کے مقرب بندوں میں سے ہو گا۔ اور یہ وہ لوگ ہوں گے جو واجبات و مستحبات کی ادائیگی اور محرمات و مکروہات اور بے فائدہ مباحات سے اجتناب کے ذریعے سے اللہ تعالیٰ کے تقرب کے حصول میں کوشاں رہے ہوں گے۔  ﴿ فَرَوۡحٌ﴾  تب ان کے لیے راحت و اطمینان ، فرحت و سرور اور قلب و روح کی نعمتیں ہوں گی  ﴿وَّرَيۡحَانٌ﴾  یہ ایسی لذت بدنی کے لیے ایک جامع لفظ ہے جو مختلف انواع کےماکولات و مشروبات پر مشتمل ہو۔کہا جاتا ہے ’’ریحان‘‘ سے مراد معروف خوشبو ہے، تب یہ کسی چیز کی نوع کے ذریعے سے اس کی جنس عام کی تعبیر کے باب میں سے ہے۔ ﴿ وَّجَنَّتُ نَعِيۡمٍ ﴾  ’’اور نعمتوں والی جنت ہے۔‘‘ جو دونوں امور کی جامع ہو گی،  اس میں ایسی ایسی نعمتیں ہوں گی جو کسی آنکھ نے دیکھی ہیں،  نہ کسی کان نے سنی ہیں اور نہ کسی بشر کے تصور میں ان کا گزر ہوا ہے۔  مقربین کی موت کے قرب کے وقت،  ان کو ان نعمتوں کی بشارت دی جاتی ہے  جس کی بنا پر فرحت اور سرور سے ان کی ارواح اڑنے لگتی ہیں جیسا کہ اللہ تعالیٰ کا  فرمان ہے:﴿اِنَّ الَّذِيۡنَ قَالُوۡا رَبُّنَا اللّٰهُ ثُمَّ اسۡتَقَامُوۡا تَتَنَزَّلُ عَلَيۡهِمُ الۡمَلٰٓىِٕكَةُ اَلَّا تَخَافُوۡا وَ لَا تَحۡزَنُوۡا وَاَبۡشِرُوۡا بِالۡجَنَّةِ الَّتِيۡ كُنۡتُمۡ تُوۡعَدُوۡنَ۰۰ نَحۡنُ اَوۡلِيٰٓؤُكُمۡ فِي الۡحَيٰوةِ الدُّنۡيَا وَفِي الۡاٰخِرَةِ١ۚ وَلَكُمۡ فِيۡهَا مَا تَشۡتَهِيۡۤ اَنۡفُسُكُمۡ وَلَكُمۡ فِيۡهَا مَا تَدَّعُوۡنَؕ۰۰نُزُلًا مِّنۡ غَفُوۡرٍ رَّحِيۡمٍ۰۰﴾( حٰمۗ السجدۃ:41/30-32)  ’’بے شک وہ لوگ جنھوں نے کہا کہ اللہ ہمارا  رب ہے،  پھر اس پر قائم رہے،  ان پر فرشتے نازل ہوں گے اور کہیں گے کہ تم ڈرو  نہ غم کھاؤ ،  اور جنت کی خوشخبری سے خوش ہو جاؤ   جس کا تمھارے ساتھ وعدہ کیا گیا تھا،  دنیا کی زندگی میں بھی ہم تمھارے دوست تھے اور آخرت (کی زندگی) میں بھی (ہم تمھارے دوست ہوں گے)  اس جنت میں تمھارے لیے ہر وہ چیز ہو گی  جس کی تمھارے  دل خواہش کریں گے اور اس میں تمھیں ہر وہ چیز ملے گی جو تم طلب کرو گے۔ یہ سب کچھ رب غفور و رحیم کی طرف سے مہمانی کے طور پر ہو گا۔‘‘       اللہ تبارک و تعالیٰ کے ارشاد : ﴿ لَهُمُ الۡبُشۡرٰؔى فِي الۡحَؔيٰؔوةِ الدُّنۡيَا وَفِي الۡاٰخِرَةِ ﴾ ’’(یونس:10/64)  ’’ان کے لیے دنیا کی زندگی میں اور آخرت میں خوشخبری ہے۔‘‘ کی تفسیر یہ بیان کی گئی ہے کہ یہ مذکورہ بشارت،  دنیا کی زندگی کی بشارت ہے۔                \n[90، 91]﴿ وَاَمَّاۤ اِنۡ كَانَ مِنۡ اَصۡحٰؔبِ الۡيَمِيۡنِ﴾  ’’اور اگر وہ داہنے ہاتھ والوں میں سے ہے۔‘‘ یہ وہ لوگ ہیں جنھوں نے واجبات کو ادا کیا اور محرمات کو ترک کیا،  اگرچہ ان سے بعض ایسے حقوق کے بارے میں کوتاہی سرزد ہوئی جن سے ان کے ایمان اور توحید میں خلل واقع نہیں ہوا﴿فَـــ﴾   تو ان میں سے ہر کسی سے کہا جائے گا:  ﴿سَلٰمٌ لَّكَ مِنۡ اَصۡحٰؔبِ الۡيَمِيۡنِ﴾  تمھارے اصحاب یمین بھائیوں کی طرف سے تمھیں سلامتی حاصل ہے۔  یعنی جب وہ  ان کے پاس پہنچے گا اور ان سے ملاقات کرے گا تو وہ اسے سلام اور خوش آمدید کہیں گے۔ یا اس سے کہا جائے گا کہ دنیا کی آفات،  مصائب اور عذاب سے تم سلامت ہو  کیونکہ تم اصحاب یمین میں سے ہو  جو ہلاک کرنے والے گناہوں سے بچتے رہے ہیں۔                \n[94-92]﴿ وَاَمَّاۤ اِنۡ كَانَ مِنَ الۡمُكَذِّبِيۡنَ۠ الضَّآلِّيۡنَ﴾   ’’اور لیکن اگر وہ تکذیب کرنے والے گمراہوں میں سے ہوا۔‘‘ یعنی وہ لوگ جنھوں نے حق کو جھٹلایا اور ہدایت کے راستے سے بھٹک گئے  ﴿ فَنُزُلٌ مِّنۡ حَمِيۡمٍۙ۰۰ وَّتَصۡلِيَةُ جَحِيۡمٍ ۰۰﴾  تو جس روز وہ اپنے رب کی خدمت میں حاضر ہوں گے،  اس روز ان کی ضیافت یہ ہو گی کہ ان کو جہنم کی آگ میں جھونک دیا جائے گا  جو ان کو گھیرے گی اور ان کے دلوں تک پہنچ جائے گی اور جب وہ پیاس کی شدت سے پانی مانگیں گے  ﴿ يُغَاثُوۡا بِمَآءٍ كَالۡمُهۡلِ يَشۡوِي الۡوُجُوۡهَ١ؕ بِئۡسَ الشَّرَابُ١ؕ وَسَآءَتۡ مُرۡتَفَقًا﴾(الکہف:18؍29) ’’تو انھیں ایسا کھولتا ہوا پانی دیا جائے گا،  جو پگھلے ہوئے تانپے کے مانند گرم ہو گا  جو ان کے چہروں کو بھون ڈالے گا،  ان کا مشروب کتنا برا،  اور ان کی آرام گاہ کتنی بری ہو گی۔‘‘                \n[95]﴿ اِنَّ هٰؔذَا﴾  یہ سب کچھ جس کا اللہ تعالیٰ نے ذکر فرمایا ہے،  مثلاً:  بندوں کے اچھے برے اعمال کی جزا و سزا،  اور اس کی تفاصیل ﴿ لَهُوَ حَقُّ الۡيَقِيۡنِ﴾ ’’بلاشبہ یہی (مذکور) حق الیقین ہے۔‘‘  یعنی اس میں کوئی شک و شبہ نہیں۔ بلکہ یہ ثابت شدہ حق ہے جس کا وقوع لازمی ہے۔  اللہ تعالیٰ نے اپنے بندوں کے سامنے،  اس پر قطعی دلائل پیش کیے ہیں اور اس کی حیثیت خرد مندوں کے نزدیک ایسے ہے گویا کہ وہ اس کا ذائقہ چکھ رہے ہوں اور اس کی حقیقت کا مشاہدہ کر رہے ہوں۔  پس انھوں نے اس امر پر اللہ تعالیٰ کی حمد و ثنا  بیان کی کہ اس نے ان کو اس عظیم نعمت اور اتنی بڑی عنایت سے مختص کیا۔                \n[96]    بنابریں اللہ تعالیٰ نے فرمایا:  ﴿ فَسَبِّحۡ بِاسۡمِ رَبِّكَ الۡعَظِيۡمِ﴾  ’’لہٰذا تو اپنے عظیم الشان پروردگار کی تسبیح کر۔‘‘ پس پاک ہے ہمارا رب عظیم،  منزہ اور بہت بلند و برتران باتوں سے  جو منکرین حق (اس کے بارے میں)کرتے ہیں۔                "
  56,89,"56:88"
  56,90,"56:88"
  56,91,"56:88"
  56,92,"56:88"
  56,93,"56:88"
  56,94,"56:88"
  56,95,"56:88"
  56,96,"56:88"
  57,1,"تسبیح کرتی ہے اللہ کی جو چیز بھی ہے آسمانوں اور زمین میں اور وہ زبردست ہے، حکمت والا(1) اسی کے لیے ہے بادشاہی آسمانوں اور زمین کی وہی زندہ کرتا ہے اور مارتا ہے، اور وہ ہر چیز پر خوب قادر ہے(2) وہی اول اور آخر اور ظاہر اور باطن ہے اور وہی ہر چیز کو خوب جاننے والا ہے(3) وہی ہے جس نے پیدا کیا آسمانوں اور زمین کو چھ دنوں میں، پھر مستوی ہو گیا عرش پر وہ جانتا ہے جو چیز داخل ہوتی ہے زمین میں اور جو نکلتی ہے اس سے اور جو چیز اترتی ہے آسمان سے اور جو اوپر چڑھتی ہے اس میں اور وہ تمھارے ساتھ ہے جہاں کہیں ہو تم اور اللہ اس کو، جو تم عمل کرتے ہو، دیکھنے والا ہے(4) اس کے لیے ہے بادشاہی آسمانوں اور زمین کی، اور اللہ ہی کی طرف لوٹائے جاتے ہیں تمام امور(5) وہ داخل کرتا ہے رات کو دن میں اور داخل کرتا ہے دن کو رات میں اور وہ خوب جانتا ہے راز سینوں کے(6)\n(شروع ) اللہ کے نام سے جو نہایت مہربان رحم کرنے والا ہے۔                \n[1]    اللہ تبارک و تعالیٰ اپنی عظمت و جلال اور اپنی لا محدود قوت کے بارے میں آگاہ فرماتا ہے کہ آسمانوں اور زمین کی تمام موجودات،  حیوانات ناطقہ اور جمادات وغیرہ،  اپنے رب کی حمد و ستائش کے ساتھ،  اس کی تسبیح بیان کر رہے ہیں اور ان اوصاف سے اسے منزہ قرار دے رہے ہیں  جو اس کے جلال کے لائق نہیں، نیز یہ کہ تمام موجودات اپنے رب کی مطیع اور اس کے غلبہ کے سامنے سرنگوں ہے۔ ان موجودات میں اس کی حکمت کے آثار ظاہر ہوئے ہیں۔ بنابریں فرمایا:﴿ وَهُوَ الۡعَزِيۡزُ الۡحَكِيۡمُ﴾  ’’اور وہ زبردست باحکمت ہے۔‘‘ اس آیت کریمہ میں اس حقیقت کو بیان کیا گیا ہے کہ عالم علوی اور عالم سفلی کی تمام مخلوقات اپنے تمام احوال میں ہر لحاظ سے اپنے رب کی محتاج ہے،  اس کے لا محدود غلبہ و قہر نے تمام اشیاء کو مغلوب و مقہور کر رکھا ہے اور اس کی حکمت عامہ اس کے خلق و امر میں جاری و ساری ہے۔                \n[2]    پھر اللہ تبارک و تعالیٰ نے لا محدود اقتدار کے بارے میں آگاہ کرتے ہوئے فرمایا  :﴿ لَهٗ مُلۡكُ السَّمٰوٰتِ وَالۡاَرۡضِ١ۚ يُحۡيٖ وَيُـمِيۡتُ﴾ ’’آسمانوں اور زمین کی بادشاہت اسی کی ہے، وہی زندگی دیتا ہے اور موت بھی۔‘‘ یعنی اللہ تبارک و تعالیٰ تمام مخلوقات کا خالق،  رازق اور اپنی قدرت کے ساتھ ان کی تدبیر کرنے والا ہے۔  ﴿ وَهُوَ عَلٰى كُلِّ شَيۡءٍ قَدِيۡرٌ﴾  ’’اور وہ ہر چیز پر کامل قدرت رکھنے والا ہے۔‘‘                \n[3]﴿ هُوَ الۡاَوَّلُ﴾  جس سے پہلے کوئی چیز نہ تھی  ﴿ وَالۡاٰخِرُ﴾  جس کے بعد کوئی چیز نہ ہو گی۔  ﴿ وَالظَّاهِرُ﴾  جس کے اوپر کوئی چیز نہیں ﴿ وَالۡبَاطِنُ﴾  جس سے پرے  کوئی چیز نہیں ﴿ وَهُوَ بِكُلِّ شَيۡءٍ عَلِيۡمٌ﴾  اس کے علم نے تمام ظواہرو بواطن،  تمام بھیدوں ،   مخفی چیزوں اور تمام متقدم اور متأخر امور کا احاطہ کر رکھا ہے۔                \n[4]﴿ هُوَ الَّذِيۡ خَلَقَ السَّمٰوٰتِ وَالۡاَرۡضَ فِيۡ سِتَّةِ اَيَّامٍ﴾ ’’وہی ہے جس نے آسمانوں اور زمین کو چھ دن میں پیدا کیا۔‘‘        پہلا دن اتوار تھا اور آخری دن جمعہ تھا۔  ﴿ ثُمَّ اسۡتَوٰى عَلَى الۡعَرۡشِ﴾ ’’پھر عرش پر مستوی ہوا۔‘‘        تمام مخلوقات کے اوپر،  وہ استوا جو اس کے جلال کے لائق  ہے  ﴿ يَعۡلَمُ مَا يَلِجُ فِي الۡاَرۡضِ﴾  اناج کا دانہ،  کوئی حیوان اور بارش وغیرہ جو کچھ بھی زمین میں داخل ہوتاہے ،  وہ اسے جانتا ہے۔ ﴿ وَمَا يَخۡرُجُ مِنۡهَا﴾  نباتات،  درخت اور حیوانات وغیرہ جو  اس سے  نکلتے ہیں،  وہ انھیں جانتا ہے  ﴿ وَمَا يَنۡزِلُ مِنَ السَّمَآءِ﴾  آسمان سے جو فرشتے،  تقدیریں اور رزق نازل ہوتے ہیں  ﴿ وَمَا يَعۡرُجُ فِيۡهَا﴾ فرشتے،  ارواح،  دعائیں اور اعمال وغیرہ آسمان کی طرف چڑھتے ہیں،  سب اللہ تعالیٰ کے احاطۂ علم میں ہے  ﴿ وَهُوَ مَعَكُمۡ اَيۡنَ مَا كُنۡتُمۡ﴾   ’’اور وہ تمھارے ساتھ ہے جہاں بھی تم ہو۔‘‘      یہ آیت کریمہ اللہ تعالیٰ کے اس ارشاد کی مانند ہے:  ﴿مَا يَكُوۡنُ مِنۡ نَّجۡوٰى ثَلٰثَةٍ اِلَّا هُوَ رَابِعُهُمۡ وَلَا خَمۡسَةٍ اِلَّا هُوَ سَادِسُهُمۡ وَلَاۤ اَدۡنٰى مِنۡ ذٰلِكَ وَلَاۤ اَكۡثَرَ اِلَّا هُوَ مَعَهُمۡ اَيۡنَ مَا كَانُوۡا﴾(المجادلہ:58؍7)’’تین آدمی کوئی سرگوشی کرتے ہیں تو چوتھا وہ ہوتا ہے،  پانچ آدمی سرگوشی کرتے ہیں تو چھٹا وہ ہوتا ہے،  نہ اس سے کم نہ اس سے زیادہ،  مگر وہ ان کے ساتھ ہوتا ہے،  جہاں کہیں بھی وہ ہوں۔‘‘      اور یہ معیت،  علم اور اطلاع کی معیت ہے،  اسی لیے اللہ تعالیٰ نے اعمال کی جزا و سزا کا وعدہ کیا ہے،  فرمایا :﴿ وَاللّٰهُ بِمَا تَعۡمَلُوۡنَ بَصِيۡرٌ﴾   یعنی اللہ تعالیٰ ان تمام اعمال کو دیکھتا ہے جو تم سے صادر ہوتے ہیں اور یہ اچھے برے اعمال جو اس کی طرف لوٹتے ہیں،  وہ تمھیں ان کی جزا دے گا اور ان کو تمھارے لیے محفوظ رکھے گا۔                \n[5]﴿ لَهٗ مُلۡكُ السَّمٰوٰتِ وَالۡاَرۡضِ﴾  ملکیت،  تخلیق اور عبدیت کے اعتبار سے آسمانوں اور زمین کی ہر چیز اسی کی ہے،  وہ اپنے اوامر کونی و قدری اور اوامر شرعی جو حکمت ربانی کے مطابق جاری و ساری ہیں،  کے ذریعے سے ان میں جو چاہتا ہے تصرف کرتا ہے۔  ﴿ وَاِلَى اللّٰهِ تُرۡجَعُ الۡاُمُوۡرُ﴾  تمام اعمال اور عمل کرنے والے اللہ تعالیٰ ہی کی طرف لوٹائے جائیں گے۔ بندے اس کے سامنے پیش کیے جائیں گے،  پس وہ پاک اور ناپاک کو علیحدہ علیحدہ کر دے گا،  وہ نیکو کار کو اس کی نیکی کا اور بدکار کو اس کی بدی کا بدلہ دے گا۔                \n[6]﴿ يُوۡلِجُ الَّيۡلَ فِي النَّهَارِ وَيُوۡلِجُ النَّهَارَ فِي الَّيۡلِ﴾  رات دن پر چھا جاتی ہے  اور اپنی تاریکی کے ساتھ اس کو ڈھانپ لیتی ہے اور انسان آرام کرتے ہیں، پھر دن رات پر چھا  جاتا ہے،  تب زمین پر چھائی ہوئی تمام تاریکی زائل ہو جاتی ہے،  تمام کون و مکان روشن ہو جاتے ہیں۔ تب بندے بھی متحرک ہو جاتے ہیں اور اپنے مصالح اور معاش کے انتظامات میں لگ جاتے ہیں۔ اللہ تبارک و تعالیٰ رات کو دن میں اور دن کو رات میں داخل کرتا رہتا ہے،  ان دونوں کے درمیان،  اضافے اور کمی،  طول اور قصر کو ادل بدل کرتا رہتا ہے،  حتیٰ کہ اس سے موسم جنم لیتے ہیں اور زمانوں کا حساب درست رہتا ہے اور بہت سے مصالح حاصل ہوتے ہیں۔ بہت بابرکت ہے اللہ  جو تمام کائنات کا رب ہے  جو بہت بلند،  فضل و کرم  کا مالک اور جواد ہے  جس نے اپنے بندوں کو ظاہری اور باطنی نعمتوں سے سرفراز فرمایا:﴿ وَهُوَ عَلِيۡمٌۢ بِذَاتِ الصُّدُوۡرِ﴾   یعنی جو کچھ تمام کائنات (والوں) کے سینوں میں ہے،   اللہ تعالیٰ اسے جانتا ہے  جس کے بارے میں اسے علم ہے کہ وہ ہدایت کا اہل ہے،  اسے ہدایت سے نواز دیتا ہے اور جس کے بارے میں اسے علم ہے کہ وہ ہدایت کا اہل نہیں،  اسے اپنے حال پر چھوڑ دیتا ہے۔                "
  57,2,"57:1"
  57,3,"57:1"