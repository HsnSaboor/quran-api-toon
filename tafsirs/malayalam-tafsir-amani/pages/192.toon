tafsir[5]{c,v,t}:
  9,32,"(ഹേ, കപട വിശ്വാസികളേ) നിങ്ങള്‍ ഒഴികഴിവ്‌ പറയേണ്ട.... നിങ്ങളുടെ വിശ്വാസത്തിനു ശേഷം, നിങ്ങള്‍ അവിശ്വസിച്ചു കഴിഞ്ഞിരിക്കുന്നു. നിങ്ങളില്‍ നിന്നുള്ള ഒരു വിഭാഗത്തിന്‌ നാം മാപ്പു നല്‍കുന്നുവെങ്കില്‍ (തന്നെ), ഒരു വിഭാഗത്തെ നാം ശിക്ഷിക്കുന്നതാണ്‌. അവര്‍ കുറ്റവാളികളായിരുന്നതുകൊണ്ട്‌. യാതൊരു കൂട്ടരത്രെ (അവര്‍): ദാനധര്‍മങ്ങളുടെ കാര്യത്തില്‍, സത്യവിശ്വാസികളില്‍നിന്നും സ്വമേധയാ (പുണ്യം) ചെയ്യുന്നവരെയും, തങ്ങളുടെ അദ്ധ്വാനം [അദ്ധ്വാനിച്ചു കിട്ടിയത്‌] അല്ലാതെ ലഭിക്കാത്തവരെയും അവര്‍ കുറവാക്കുന്നു; അങ്ങനെ, അവര്‍ അവരെക്കുറിച്ച്‌ പരിഹസിക്കുന്നു. അവരെക്കുറിച്ച്‌ അല്ലാഹു പരിഹസിച്ചിരിക്കുകയാണ്‌; അവര്‍ക്ക്‌ വേദനയേറിയ ശിക്ഷയുമുണ്ട്‌.   മേല്‍വിവരിച്ച പ്രകാരമുള്ള മാര്‍ഗങ്ങളിലൂടെ അല്ലാഹുവിന്‍റെ മതത്തെ നിഷ്‌പ്രഭമാക്കുവാനാണ്‌ വേദക്കാരടക്കമുള്ള അവിശ്വാസികളുടെ ഉദ്ദേശ്യം. സൂര്യപ്രകാശം വായകൊണ്ട്‌ ഊതിക്കെടുത്തുവാന്‍ സാധ്യമല്ലല്ലോ. അതുപോലെ, ഇസ്‌ലാമാകുന്ന പ്രകാശത്തെ വായകൊണ്ട്‌ ഊതിക്കെടുത്തി ഇവിടെ അന്ധകാരമയമാക്കുവാന്‍ അവര്‍ക്ക്‌ സാധ്യമല്ല. അതിന്‌ ഒരിക്കലും അല്ലാഹു അനുവദിക്കുകയില്ല. ആ പ്രകാശത്തെ പരിപൂര്‍ണമാക്കി പ്രകാശിപ്പിക്കുവാനാണ്‌ അവന്‍ ഉദ്ദേശിക്കുന്നത്‌. ആ ആവശ്യാര്‍ത്ഥം, വേണ്ടത്ര ലക്ഷ്യദൃഷ്‌ടാന്തങ്ങള്‍ സഹിതം ആ മതം അതിന്‍റെ സാക്ഷാല്‍ രൂപത്തില്‍ പ്രബോധനം ചെയ്യുവാനും, മറ്റെല്ലാ കൃത്രിമ മതങ്ങളെയും വെല്ലുമാറ്‌ അതിനെ ലോകത്ത്‌ പ്രത്യക്ഷപ്പെടുത്തുവാനും വേണ്ടിയാണ്‌ അന്ത്യപ്രവാചകനായ ഈ റസൂലിനെ അവന്‍ അയച്ചിരിക്കുന്നതും. വേദക്കാര്‍ക്കോ, മുശ്‌രിക്കുകള്‍ക്കോ, മറ്റേതെങ്കിലും സത്യനിഷേധികള്‍ക്കോ അതില്‍ വെറുപ്പും പ്രതിഷേധവും ഉണ്ടായിരുന്നാലും ശരി, അല്ലാഹു അത്‌ നടപ്പില്‍ വരുത്തുകയും ചെയ്യും. എന്നൊക്കെയാണ്‌ ഈ വചനത്തില്‍ അല്ലാഹു ഉറപ്പിച്ചു പ്രസ്‌താവിക്കുന്നത്‌. അല്ലാഹു അക്കാര്യം നടപ്പില്‍ വരുത്തിയിട്ടുണ്ടുതാനും. الحَمْد لله  എല്ലാ മതത്തെക്കാളും അതിനെ- ഇസ്‌ലാമിനെ – വെളിപ്പെടുത്തുവാന്‍ (لِيُظْهِرَهُ عَلَى الدِّينِ كُلِّهِ) എന്ന്‌ പറഞ്ഞതിന്‍റെ താല്‍പര്യം, മറ്റു മതങ്ങളൊന്നും ലോകത്ത്‌ നിന്ന്‌ അപ്രത്യക്ഷമാകുമെന്നോ, മുഴുവനും ഇസ്‌ലാമിന്‌ അടിയറവെച്ചു കീഴടങ്ങുമെന്നോ അല്ല. ന്യായം, പ്രമാണം, ദൃഷ്‌ടാന്തം, വിജ്ഞാനം, സ്വാധീനം, അധികാരം, പ്രതാപം, നേര്‍മാര്‍ഗം, പ്രചാരം ആദിയായവയിലെല്ലാം തന്നെ, ഒരുമതമെന്ന നിലക്ക്‌ ഇസ്‌ലാമിന്‌ സിദ്ധിച്ച വിജയം മറ്റൊരു മതത്തിനും കൈവരിക്കുവാന്‍ കഴിഞ്ഞിട്ടില്ല. മറ്റേതെങ്കിലും സംസ്‌കാരത്തിനോ നാഗരീകതക്കോ ശക്തിക്കോ ലോകത്ത്‌ കൂടുതല്‍ സ്വാധീനം കൈവന്നിട്ടുണ്ടെങ്കില്‍, അത്‌ ഇസ്‌ലാം മതത്തിന്‍റെ പോരായ്‌കയല്ല. ഇസ്‌ലാമിന്‍റെ അനുയായികളാകുന്ന മുസ്‌ലിം സമുദായത്തില്‍ കാലക്രമത്തില്‍ കടന്നുകൂടിയ പലതരം പോരായ്‌മകളാണിതിന്‌ കാരണം. പ്രമാണപരവും ബുദ്ധിപരവുമായ ലക്ഷ്യദൃഷ്‌ടാന്തങ്ങളിലും, സനാതനവും, പ്രായോഗികവുമായ തത്വസംഹിതകളിലും, കാലദേശാനുസൃതങ്ങളായ നിയമവ്യവസ്ഥകളിലും ഇസ്‌ലാമിനോടു കിടപിടിക്കുന്ന വേറൊരു മതം ലോകത്തില്ല. യാഥാര്‍ത്ഥ്യത്തിനു നേരെ കണ്ണടക്കുകയോ, ഭൗതികവും പൈശാചികവുമായ ദുഷ്‌പ്രേരണകള്‍ നിമിത്തം മാനുഷിക മൂല്യങ്ങളെയും സനാതന തത്വങ്ങളെയും ദുര്‍വ്യാഖ്യാനം ചെയ്യുകയോ ചെയ്യാത്ത ആര്‍ക്കും ഈ വാസ്‌തവം നിഷേധിക്കുക സാധ്യമല്ല. ഇസ്‌ലാമിനോട്‌ ശത്രുത പുലര്‍ത്തിവരുന്ന ചില മഹാരഥന്‍മാര്‍പോലും സമ്മതിക്കാറുള്ളതാണിത്‌.  ഈ വചനങ്ങള്‍ അവതരിച്ചുകൊണ്ടിരിക്കുന്ന പ്രവാചക കാലഘട്ടത്തെ അപേക്ഷിച്ചു നോക്കുമ്പോള്‍, എല്ലാ മതത്തെക്കാളും ഈ മതത്തെ വെളിപ്പെടുത്തുമെന്ന്‌ പറഞ്ഞത്‌ അതിന്‍റെ എല്ലാ അര്‍ത്ഥത്തിലും നിവൃത്തിയായിട്ടുണ്ടെന്ന്‌ കാണാവുന്നതാണ്‌. പ്രവാചകത്വം നിലവിലുണ്ടായിരുന്ന കാലമായ ഇരുപത്തിമൂന്നു കൊല്ലത്തില്‍, മക്കയില്‍വെച്ചു ക്ഷമയുടെയും സഹനത്തിന്‍റെയും പതിമൂന്നു കൊല്ലം കഴിച്ച്‌ ബാക്കി കഷ്‌ടിച്ചു പത്തുകൊല്ലക്കാലമാണ്‌ ഇസ്‌ലാമിന്‍റെ യഥാര്‍ത്ഥ പ്രചാരണ കാലം. ഇസ്‌ലാമിനെതിരെ കനത്ത ഉരുക്കു കോട്ടയായി നിലകൊണ്ടിരുന്ന അറേബ്യാ ഉപദ്വീപ്‌ മുഴുവനും ഇക്കാലത്തിനകം ഇസ്‌ലാമിന്‍റെതായി മാറി. അക്കാലത്ത്‌ അറിയപ്പെട്ടിരുന്ന ഏറ്റവും വമ്പിച്ച ലോക ശക്തികളായ റോമും, പേര്‍ഷ്യയും ഇസ്‌ലാമിന്‍റെ പ്രതാപത്തിനു മുമ്പില്‍ ചിറകു താഴ്‌ത്തേണ്ടിയും വന്നു. രണ്ട്‌ മൂന്നു ദശവത്സരങ്ങള്‍ കൂടി കടന്നുപോയപ്പോഴേക്കും അവിടങ്ങളില്‍ ഇസ്‌ലാമിന്‍റെ പതാക പാറിക്കളിക്കുവാനും തുടങ്ങി. ഇസ്‌ലാമിനെതിരില്‍ വിരല്‍ ചൂണ്ടുവാന്‍ തക്ക ഒരു ശക്തി ലോകത്തില്ലാതായി. അതെ, അക്ഷരാര്‍ത്ഥത്തില്‍ തന്നെ അല്ലാഹു അവന്‍റെ റസൂല്‍ മുഖാന്തരം അവന്‍റെ മതമാകുന്ന ആ പ്രകാശം ലോകത്തുവെളിപ്പെടുത്തി. തുടര്‍ന്നുള്ള നൂറ്റാണ്ടുകളില്‍ ഇസ്‌ലാമിന്‌ ലോകത്ത്‌ പ്രചാരവും ശക്തിയും വര്‍ദ്ധിച്ചു. ചരിത്രത്തിന്‍റെ പ്രഥമപാഠങ്ങള്‍ ഗ്രഹിച്ചവര്‍ക്കെല്ലാം അറിയുന്നതാണിത്‌. താഴെ കാണുന്നത്‌ പോലെയുള്ള ക്വുര്‍ആന്‍ വചനങ്ങളും നബി (صَلَّى اللَّهُ عَلَيْهِ وَسَلَّمَ) വചനങ്ങളും മുമ്പില്‍ വെച്ചുകൊണ്ട്‌ ഈ വചനങ്ങളുടെ ഉള്ളടക്കത്തെപ്പറ്റി ഒന്നുകൂടി ചിന്തിച്ചുനോക്കുക:-  അല്ലാഹു പറയുന്നു: ‘നിങ്ങള്‍ -സത്യവിശ്വാസികള്‍- അല്ലാഹുവിനെയും അവന്‍റെ റസൂലിനെയും അനുസരിക്കുവിന്‍. നിങ്ങള്‍ അന്യോന്യം (ഭിന്നിച്ചു) പിണങ്ങുകയും ചെയ്യരുത്‌. എന്നാല്‍ നിങ്ങള്‍ക്ക്‌ ഭീരുത്വം പിണയുകയും, നിങ്ങളുടെ കാറ്റ്‌ (വീര്യം) പോയിപ്പോകുകയും ചെയ്യും. നിങ്ങള്‍ ക്ഷമിക്കുകയും ചെയ്യണം. നിശ്ചയമായും, അല്ലാഹു ക്ഷമിക്കുന്നവരുടെ കൂടെയാകുന്നു.’ (8:46). ‘നിങ്ങള്‍ ദുര്‍ബ്ബലരാകുകയും, വ്യസനിക്കുകയും ചെയ്യരുത്‌. നിങ്ങള്‍ സത്യവിശ്വാസികളാണെങ്കില്‍ നിങ്ങളത്രെ ഉന്നതന്‍മാര്‍’. (3:139) ‘നിശ്ചയമായും ഞാനും എന്‍റെ റസൂലുകളും വിജയിക്കുക തന്നെ ചെയ്യുമെന്ന്‌ അല്ലാഹു രേഖപ്പെടുത്തിവെച്ചിരിക്കുന്നു.’ (58:21)  നബി (صَلَّى اللَّهُ عَلَيْهِ وَسَلَّمَ) തിരുമേനി യും, അദിയ്യുബ്‌നുഹാതിമും (رحمه الله) തമ്മില്‍ നടന്ന ഒരു സംഭാഷണത്തില്‍ അഹ്‌മദ്‌ (رحمه الله) ഇങ്ങിനെ ഉദ്ധരിച്ചിരിക്കുന്നു: ….തിരുമേനി പറഞ്ഞു: (അദിയ്യേ) താന്‍ പറയുമായിരിക്കും: ഇസ്‌ലാമിനെ പിന്‍പറ്റിയിരിക്കുന്നത്‌ ജനങ്ങളിലുള്ള ദുര്‍ബ്ബലരും കഴിവില്ലാത്തവരുമാണ്‌, അറബികള്‍ അവരെ എയ്‌തു (ആക്രമിച്ചു) കൊണ്ടിരിക്കുന്നുമുണ്ട്‌ എന്ന്‌. തനിക്ക്‌ ഹീറാഃ (حِيرَة) രാജ്യം (*) അറിയുമോ?’ ഞാന്‍ (അദിയ്യ്‌) പറഞ്ഞു: ‘ഞാന്‍ കണ്ടിട്ടില്ല-കേട്ടിട്ടുണ്ട്‌.’ തിരുമേനി പറഞ്ഞു: ‘എന്നാല്‍, എന്‍റെ ദേഹം യാതൊരുവന്‍റെ കയ്യിലാണോ അവന്‍ തന്നെ സത്യം! ഈ മതത്തെ അല്ലാഹു പൂര്‍ത്തിയാക്കുക തന്നെ ചെയ്യും. അങ്ങനെ യാത്രക്കാരിയായ ഒരു സ്‌ത്രീ ഹീറാഃയില്‍ നിന്ന്‌ഒരാളുടെയും രക്ഷ കൂടാതെ വന്നു കഅ്‌ബഃയെ ത്വവാഫ്‌ ചെയ്യുന്നതാണ്‌. (പേര്‍ഷ്യാ ചക്രവര്‍ത്തിയായ) ഹുര്‍മുസിന്‍റെ മകന്‍ കിസ്‌റായുടെ നിക്ഷേപങ്ങള്‍ ജയിച്ചടക്കപ്പെടുകതന്നെ ചെയ്യും.” ഞാന്‍ ചോദിച്ചു: ഹുര്‍മുസിന്‍റെ മകന്‍ കിസ്‌റായുടെയോ: തിരുമേനി പറഞ്ഞു: ‘അതെ, ഹുര്‍മുസിന്‍റെ മകന്‍ കിസ്‌റായുടെ തന്നെ. വാങ്ങുവാന്‍ ഒരാളും ഇല്ലാതിരിക്കത്തക്കവിധം ധനം വിതരണം ചെയ്യപ്പെടുകയും ചെയ്യും.’ (പിന്നീട്‌) അദിയ്യ്‌ (റ) പറയുകയാണ്‌: ‘ഇതാ! ഒരു യാത്രക്കാരി ആരുടെയും രക്ഷ കൂടാതെ വന്നു കഅ്‌ബഃ ത്വവാഫു ചെയ്യുന്നു. (ഇത്‌ ഞാന്‍ അനുഭവത്തില്‍ കണ്ടു) കിസ്‌റായുടെ നിക്ഷേപങ്ങള്‍ ജയിച്ചടക്കിയവരുടെ കൂട്ടത്തില്‍ ഞാനും ഉണ്ടായിരുന്നു. എന്‍റെ ദേഹം യാതൊരുവന്‍റെ കയ്യിലാണോ അവന്‍ തന്നെ സത്യം! മൂന്നാമത്‌ പറഞ്ഞ കാര്യവും നിശ്ചയമായും ഉണ്ടാകുക തന്നെ ചെയ്യും. കാരണം, റസൂല്‍ അത്‌ പറഞ്ഞിരിക്കുന്നു.’ (അധികം താമസിയാതെതന്നെ, പേര്‍സ്യന്‍ വിജയങ്ങളും ഉത്തരാഫ്രിക്കന്‍ വിജയങ്ങളും നടന്ന കാലത്ത്‌ ഈ മൂന്നാമത്തെ കാര്യവും ധര്‍മം വാങ്ങുവാന്‍ ആവശ്യക്കാരില്ലാതെ വരുമാറ്‌ ധനവിതരണത്തിന്‍റെ ആധിക്യവും- സംഭവിച്ചതായി ഇസ്‌ലാമിക ചരിത്രഗ്രന്ഥങ്ങള്‍ പരിശോധിച്ചാല്‍ കാണാവുന്നതാണ്‌)  ഥൗബാന്‍ (رضي الله عنه) ഉദ്ധരിക്കുന്നു: നബി (صَلَّى اللَّهُ عَلَيْهِ وَسَلَّمَ) പറഞ്ഞു: ‘ഭക്ഷണം കഴിക്കുന്നവന്‍ അവരുടെ ഭക്ഷണപ്പാത്രത്തിലേക്ക്‌ ചെന്നു വീഴുന്നതു (തിരക്കി കൈ നീട്ടുന്നതു) പോലെ, നിങ്ങളുടെ മേല്‍ സമുദായങ്ങള്‍ വന്നു വീഴുവാന്‍ കാലം അടുത്തുവരുന്നു. അപ്പോള്‍ ഒരാള്‍ ചോദിച്ചു: ‘ഞങ്ങള്‍ അന്ന്‌ കുറവായിരിക്കുന്നതുകൊണ്ടാണോ?’ തിരുമേനി പറഞ്ഞു: (അല്ല) പക്ഷേ, അന്ന്‌ നിങ്ങള്‍ അധികമുണ്ടായിരിക്കും. എങ്കിലും മലവെള്ളത്തിലെ ചവറുപോലെയുള്ളവരായിരിക്കും നിങ്ങള്‍. നിങ്ങളുടെ ശത്രുവിന്‍റെ മനസ്സുകളില്‍ നിന്ന്‌ നിങ്ങളെ സംബന്ധിച്ചുള്ള ഗൗരവം അല്ലാഹു നീക്കിക്കളയും. നിങ്ങളുടെ ഹൃദയങ്ങളില്‍ അവന്‍ ദൗര്‍ബ്ബല്യം ഇട്ടേക്കുകയും ചെയ്യും. ഒരാള്‍ ചോദിച്ചു: ‘റസൂലേ! എന്തായിരിക്കും ദൗര്‍ബ്ബല്യം? തിരുമേനി പറഞ്ഞു: ‘ഇഹലോകത്തോടുള്ള സ്‌നേഹവും, മരണത്തെക്കുറിച്ചുള്ള വെറുപ്പും.’ (അബൂദാവൂദും, ബൈഹക്വീ- ദലാഇലിലും) സൂറത്തുല്‍ അഹ്‌സാബ്‌ 40-ാം വചനത്തിന്‍റെ വ്യാഖ്യാനത്തില്‍ ഉദ്ധരിച്ച ഏതാനും ആയത്തുകളും ഹദീഥുകളും ഇവിടെ സ്‌മരണീയമാകുന്നു.   (*) ഇറാക്വിലെ ഒരു രാജ്യമാണ്‌ ഹീറഃ (حِيرَة) ഇറാക്വില്‍ മുസ്‌ലിംകള്‍ ആദ്യം ജയിച്ചടക്കിയ രാജ്യമാണിത്‌."
  9,33,"1267"
  9,34,"(നബിയേ) എനി അവരില്‍പ്പെട്ട വല്ല വിഭാഗത്തിന്‍റെ അടുക്കലേക്കും നിന്നെ അല്ലാഹു മട(ക്കി അയ)ക്കുന്നപക്ഷം. എന്നിട്ട്‌ (വല്ല പടയെടുപ്പിലും) പുറപ്പെടുവാന്‍ അവര്‍ നിന്നോട്‌ സമ്മതം തേടുകയും ചെയ്‌തു(വെങ്കില്‍), എന്നാല്‍ നീ പറയുക: 'നിങ്ങള്‍ ഒരിക്കലും എന്‍റെ കൂടെ പുറപ്പെട്ടുപോരുകയില്ലതന്നെ; എന്‍റെ കൂടെ നിങ്ങള്‍ ഒരു ശത്രുവോടും യുദ്ധം ചെയ്യുകയുമില്ല തന്നെ. നിങ്ങള്‍ ആദ്യത്തെ പ്രാവശ്യം (പോരാതെ) ഇരിക്കുന്നതിന്‌ തൃപ്‌തിപ്പെടുകയാണ്‌ ചെയ്‌തത്‌. ആകയാല്‍, പിന്തിനില്‍ക്കുന്നവരോടൊപ്പം നിങ്ങള്‍ ഇരുന്നു കൊള്ളുവിന്‍. (നബിയേ) അവരില്‍ നിന്ന്‌ മരണപ്പെട്ടതായ ഒരാളുടെ പേരിലും നീ നമസ്‌കരിക്കുകയും ചെയ്യരുത്‌; അവന്‍റെ ക്വബ്‌റിങ്കല്‍ നില്‍ക്കുകയും ചെയ്യരുത്‌. (കാരണം) നിശ്ചയമായും അവര്‍ അല്ലാഹുവിലും അവന്‍റെ റസൂലിലും അവിശ്വസിച്ചിരിക്കുന്നു; അവര്‍ തോന്നിയവാസികളായും കൊണ്ട്‌ മരണപ്പെടുകയും ചെയ്‌തിരിക്കുന്നു.   യഹൂദ പണ്‌ഡിതവര്‍ഗത്തിലും, ക്രിസ്‌തീയ പുരോഹിതവര്‍ഗത്തിലുംപെട്ട വളരെ ആളുകള്‍ അന്യായമായ വഴിക്ക്‌ ജനങ്ങളുടെ ധനം വാങ്ങിത്തിന്നുകയും, അല്ലാഹുവിന്‍റെ മാര്‍ഗത്തില്‍ നിന്ന്‌ അവര്‍ ജനങ്ങളെ തട്ടിത്തിരിക്കുകയും ചെയ്‌തുവരുന്നുവെന്നും, അല്ലാഹുവിന്‍റെ മാര്‍ഗത്തില്‍ ചിലവഴിക്കാതെ ധനം കെട്ടിപ്പൂട്ടിവെക്കുന്നവര്‍ക്ക്‌ അതേ ധനംകൊണ്ടുതന്നെ നരകത്തില്‍വെച്ച്‌ കടുത്ത ശിക്ഷ അനുഭവിക്കേണ്ടിവരുമെന്നും അല്ലാഹു അറിയിക്കുന്നു. വേദക്കാരിലുള്ള ആ സ്വഭാവം മുസ്‌ലിംകളില്‍ ഉണ്ടായിക്കൂടാ എന്നും, ഉണ്ടാകുന്ന പക്ഷം, അവരും അതേ ശിക്ഷക്ക്‌ വിധേയരായിരിക്കുമെന്നും മുസ്‌ലിംകള്‍ക്കുള്ള ഒരു താക്കീതാണിത്‌. അതുകൊണ്ടാണ്‌ يَا أَيُّهَا الَّذِينَ آمَنُوا (ഹേ, വിശ്വസിച്ചവരേ) എന്ന്‌ വിളിച്ചുകൊണ്ട്‌ ഈ കാര്യം പ്രസ്‌താവിച്ചിരിക്കുന്നത്‌. ജനങ്ങളുടെ ഇഷ്‌ടത്തിനൊത്ത്‌ ‘ഫത്‌വാ’ (മതവിധി) നല്‍കിയും, ഹിതത്തിനനുസരിച്ചു മതവിധികളില്‍ നീക്കുപോക്ക്‌ സ്വീകരിച്ചുംകൊണ്ട്‌ ജനങ്ങളില്‍ നിന്ന്‌ കോഴയും കൈക്കൂലിയും വാങ്ങുക, സൂത്രമാര്‍ഗങ്ങള്‍ ഉപയോഗിച്ചു പലിശവാങ്ങുക, ക്വബ്‌ര്‍ സ്ഥാനങ്ങളുടെയും പുണ്യവാളന്‍മാരുടെയും പേരില്‍ നേര്‍ച്ചയും വഴിപാടും സ്വീകരിക്കുക മുതലായ കാര്യങ്ങളെല്ലാം അന്യായമായി ധനംസമ്പാദിക്കലാകുന്നു. സാമാന്യമായിപ്പറഞ്ഞാല്‍, മതപണ്‌ഡിതന്‍ തന്‍റെ പാണ്‌ഡിത്യത്തിന്‍റെയും മതപുരോഹിതന്‍ തന്‍റെ പൗരോഹിത്യത്തിന്‍റെയും ചുവട്‌ പിടിച്ചുകൊണ്ട്‌ ജനങ്ങളുടെ ധനം ചൂഷണം ചെയ്യുന്ന എല്ലാ ഏര്‍പ്പാടുകളും ഇപ്പറഞ്ഞതില്‍ ഉള്‍പ്പെടുന്നു. ജനങ്ങളെ നേര്‍മാര്‍ഗത്തില്‍ നിന്ന്‌ അകറ്റി നിറുത്തല്‍ ഇതിന്‍റെ സ്വാഭാവികമായ ഫലവുമത്രെ.  അല്ലാഹുവിന്‍റെ മാര്‍ഗത്തില്‍ ചിലവഴിക്കാതെ സ്വര്‍ണവും വെള്ളിയും കെട്ടിപ്പൂട്ടി വെക്കുന്നവരുടെ ശരീരഭാഗങ്ങളെ അതേ സ്വര്‍ണവും വെള്ളിയും നരകത്തില്‍വെച്ച്‌ ചുട്ടുപഴുപ്പിച്ചു അതുകൊണ്ട്‌ പൊള്ളിച്ചു കരിക്കുമെന്നും, ഇത്‌ നിങ്ങള്‍ നിക്ഷേപിച്ച്‌ വെച്ചിരുന്ന ആ സ്വര്‍ണവും വെള്ളിയുമാണ്‌- അതിന്‍റെ രുചി നല്ലവണ്ണം ആസ്വദിച്ചുകൊള്ളുക-എന്ന്‌ അവരോട്‌ പറയപ്പെടുമെന്നുള്ള അല്ലാഹുവിന്‍റെ ഈ താക്കീത്‌ ഒരു പൊതുവായ താക്കീതാകുന്നു. പണ്‌ഡിതപുരോഹിതന്‍മാരെന്നോ, ന്യായമായ വഴിക്ക്‌ സമ്പാദിച്ചതെന്നോ, അന്യായമായ വഴിക്ക്‌ സമ്പാദിച്ചതെന്നോ ഇതില്‍ വ്യത്യാസപ്പെടുത്തിയിട്ടില്ല. പക്ഷേ, കെട്ടിപ്പൂട്ടിവെക്കുന്നവര്‍ പണ്‌ഡിതന്‍മാരും പുരോഹിതന്‍മാരും കൂടി ആയിരിക്കുകയോ, കെട്ടിപ്പൂട്ടിവെക്കുന്ന ധനം അന്യായമായ മാര്‍ഗത്തിലൂടെ സമ്പാദിച്ചതായിരിക്കുകയോ ചെയ്യുമ്പോള്‍ അതിന്‍റെ ശിക്ഷ കൂടുതല്‍ കഠിനമായിരിക്കുമെന്ന്‌ പറയേണ്ടതില്ല. സ്വത്തുക്കളില്‍വെച്ച്‌ കൂടുതല്‍ പ്രാധാന്യം കല്‍പിക്കപ്പെടുന്നതും, കൂടുതല്‍ നിക്ഷേപിച്ചു വെക്കപ്പെടാറുള്ളതും വെള്ളിയും സ്വര്‍ണവുമാണല്ലോ. അതുകൊണ്ടാണ്‌ അത്‌ രണ്ടും പ്രത്യേകം എടുത്തുപറയപ്പെട്ടിരിക്കുന്നത്‌. അല്ലാഹുവിന്‍റെ മാര്‍ഗത്തില്‍ ചിലവഴിക്കാതെ സംഭരിച്ചുവെക്കുന്ന എല്ലാ ധനവും ശിക്ഷക്ക്‌ കാരണമാണെന്നുള്ളതില്‍ സംശയമില്ല. അവരോട്‌ സന്തോഷവാര്‍ത്തയായി ഒന്നും തന്നെ അറിയിക്കാനില്ല -വല്ലതും ഉണ്ടെങ്കില്‍, അതു ശിക്ഷയെക്കുറിച്ചു മാത്രമാണ്‌- എന്നാണ്‌ ‘അവര്‍ക്ക്‌ വേദനയേറിയ ശിക്ഷയെക്കുറിച്ച്‌ സന്തോഷമറിയിക്കുക’ എന്ന്‌ പറഞ്ഞതിന്‍റെ താല്‍പര്യം. ഇതു കേവലം അവരുടെ നേരെയുള്ള ഒരു പരിഹാസം കൂടിയാകുന്നു.  നബി (صَلَّى اللَّهُ عَلَيْهِ وَسَلَّمَ) പറഞ്ഞതായി അബൂഹുറയ്‌റഃ (رضي الله عنه) ഉദ്ധരിക്കുന്നു: ‘സ്വര്‍ണത്തിന്‍റെ ആളും വെള്ളിയുടെ ആളുമായ വല്ല മനുഷ്യനും അതിന്‍റെ കടമ കൊടുത്തു വീട്ടിയിട്ടില്ലെങ്കില്‍ ക്വിയാമത്തു നാളില്‍ അതവന്ന്‌ അഗ്നികൊണ്ടുള്ള തകിടുകളാക്കി പരത്തപ്പെടുകയും, എന്നിട്ട്‌ അവകൊണ്ട്‌ അവന്‍റെ പാര്‍ശ്വവും, നെറ്റിയും ചൂടുകുത്തി കരിക്കപ്പെടുകയും ചെയ്യാതിരിക്കുകയില്ല. (ബു.മു) അല്ലാഹുവിന്‍റെ മാര്‍ഗത്തില്‍ ചിലവഴിക്കുന്നതില്‍ പിശുക്ക്‌ പിടിക്കാതെയും, ധനപരമായ കടമകള്‍ ബാക്കിവെക്കാതെയും സ്വത്ത്‌ സമ്പാദിക്കുന്നതില്‍ തെറ്റില്ലെന്ന്‌ ഈ വചനങ്ങളില്‍നിന്നും ഈ ഹദീഥില്‍നിന്നും വ്യക്തമാകുന്നു. അത്‌ കൊണ്ടാണല്ലോ മരണപ്പെടുമ്പോള്‍ ധനം കുറച്ചായിരുന്നാലും അധികമായിരുന്നാലും അനന്തരാവകാശികള്‍ക്ക്‌ കൊടുക്കുവാന്‍ അല്ലാഹു കല്‍പിച്ചിരിക്കുന്നതും. (4:7) ചില ആളുകള്‍ ധരിച്ചുവശായതുപോലെ, സത്യവിശ്വാസികള്‍ക്ക്‌ ധനം സമ്പാദിച്ചു വെക്കുവാനുള്ള ഒരു പഴുതും ഇസ്‌ലാമിലില്ലെങ്കില്‍ അനന്തരാവകാശ നിയമങ്ങള്‍ക്കും പിന്നെസ്ഥാനമില്ലല്ലോ. അല്ലാഹുവിന്‍റെ മാര്‍ഗത്തില്‍ ചിലവഴിക്കുക എന്നു പറഞ്ഞതില്‍, ഒന്നാമതായി നിയമപ്രകാരമുള്ള സകാത്തും അതിനു ശേഷം സന്ദര്‍ഭവും പരിതഃസ്ഥിതികളും അനുസരിച്ചു ആവശ്യമായി വരുന്ന എല്ലാ ദാനധര്‍മങ്ങളും ഉള്‍പ്പെടുന്നു. സക്കാത്ത്‌ കൊടുത്തുതീര്‍ത്താല്‍ ധനം ശുദ്ധിയാകുമെന്നു കാണിക്കുന്ന ചില നബി (صَلَّى اللَّهُ عَلَيْهِ وَسَلَّمَ) വചനങ്ങളെയും മറ്റും ആധാരമാക്കി സക്കാത്തല്ലാത്ത കടമകളൊന്നും ധനത്തില്‍ വേറെയില്ലെന്ന്‌ പറയുന്നത്‌ പിശുക്കന്‍മാരുടെ ഒരു ഊന്നുവടി മാത്രമാണ്‌. സക്കാത്തിനു പുറമെ, ഓരോരുത്തന്‍റെയും കഴിവനുസരിച്ചും, ചുറ്റുപാടനുസരിച്ചും വേറെയും പല കടമകള്‍ ധനത്തില്‍ നിന്ന്‌ നിര്‍വ്വഹിക്കേണ്ടതുണ്ടെന്ന്‌ ധാരാളക്കണക്കില്‍ ക്വുര്‍ആന്‍ വചനങ്ങളില്‍ നിന്നും നബി (صَلَّى اللَّهُ عَلَيْهِ وَسَلَّمَ) വചനങ്ങളില്‍ നിന്നും നിരുപാധികം അറിയപ്പെട്ടതാകുന്നു.  തിരച്ചില്‍"
  9,35,"1269"
  9,36,"അവരുടെ സ്വത്തുക്കളും, അവരുടെ മക്കളും നിന്നെ ആശ്ചര്യപ്പെടുത്തരുത്‌. നിശ്ചയമായും, അല്ലാഹു ഉദ്ദേശിക്കുന്നത്‌ അവ മൂലം ഇഹത്തില്‍ അവരെ ശിക്ഷിക്കുവാനും അവര്‍ അവിശ്വാസികളായും കൊണ്ട്‌ അവരുടെ ജീവന്‍ പോകുവാനും തന്നെയാണ്‌. അവര്‍ക്ക്‌ അടിഭാഗത്തിലൂടെ അരുവികള്‍ ഒഴുകിക്കൊണ്ടിരിക്കുന്ന സ്വര്‍ഗങ്ങളെ അല്ലാഹു ഒരുക്കിവെച്ചിരിക്കുന്നു; അതില്‍ (അവര്‍) നിത്യവാസികളായിക്കൊണ്ട്‌, അതത്രെ, വമ്പിച്ച ഭാഗ്യം.   സൂറത്തിന്‍റെ തുടക്കം മുതല്‍ മുശ്‌രിക്കുകളെക്കുറിച്ചു സംസാരിച്ചുവരുന്ന മദ്ധ്യേ ഇടക്കുവെച്ചു വേദക്കാരെ സംബന്ധിച്ചു ചിലതെല്ലാം പ്രസ്‌താവിച്ചു. വീണ്ടും സംസാരം മുശ്‌രിക്കുകളിലേക്കുതന്നെ തിരിഞ്ഞിരിക്കുകയാണ്‌. മുശ്‌രിക്കുകള്‍ മതത്തില്‍ കടത്തിക്കൂട്ടിയ ഒരു തോന്നിയവാസത്തെക്കുറിച്ചാണ്‌ ഈ വചനങ്ങളിലെ പരാമര്‍ശം. ഇബ്‌റാഹീം നബി (عليه السلام) യുടെ കാലം മുതല്‍ക്കേ കൊല്ലത്തില്‍ ദുല്‍ക്വഅ്‌ദഃ, ദുല്‍ഹിജ്ജഃ, മുഹര്‍റം, റജബ്‌ എന്നീ നാലു മാസങ്ങള്‍ യുദ്ധം പാടില്ലാത്ത പവിത്രമാസങ്ങളായി ആചരിക്കപ്പെട്ടുവന്നിരുന്നു. ഇബ്‌റാഹീം നബി (عليه السلام)യുടെ പാരമ്പര്യം അവകാശപ്പെടുന്നവരാണല്ലോ മുശ്‌രിക്കുകള്‍. കാലക്രമത്തില്‍ ആ സമ്പ്രദായത്തില്‍ അവര്‍ ഒരു മാറ്റം സ്വീകരിച്ചു. പൊതുവെ യുദ്ധപ്രിയന്‍മാരായ അവര്‍ക്ക്‌ ചിലപ്പോള്‍ ഈ നിയമം പാലിക്കുന്നത്‌ അവരുടെ യുദ്ധതാല്‍പര്യങ്ങള്‍ക്ക്‌ യോജിക്കാതെ വരും. അപ്പോള്‍ ഇതില്‍ നിന്ന്‌ രക്ഷപ്പെടുവാന്‍ വേണ്ടി ഒരു മാസത്തിന്‍റെ പവിത്രത മറ്റൊരു മാസത്തിലേക്ക്‌ നീട്ടിവെച്ചുകൊണ്ട്‌ ആ മാസത്തില്‍ അവര്‍ യുദ്ധം നടത്തുകയും, മറ്റേ മാസം പവിത്രമാസമായി ആചരിക്കുകയും ചെയ്യും. അങ്ങനെ നിശ്ചിത മാസങ്ങളില്‍ മാറ്റം വരുത്തിക്കൊണ്ടാണെങ്കിലും കൊല്ലത്തില്‍ നാലു മാസം പവിത്രമാസങ്ങളായി ഒപ്പിക്കുകയും ചെയ്യും. ഇങ്ങിനെ, ഒരു മാസത്തിന്‍റെ പവിത്രത മറ്റൊരു മാസത്തിലേക്ക്‌ മാറ്റിവെക്കുന്നതിനാണ്‌ النَّسِيء (നസീഉ്‌) എന്നു പറയപ്പെടുന്നത്‌. ഇതിനെപ്പറ്റിയാണ്‌ രണ്ടാമത്തെ വചനത്തില്‍ പ്രസ്‌താവിക്കുന്നത്‌.  മറ്റൊരുതരം ‘നസീഉം’ അറബികളില്‍ പതിവുണ്ടായിരുന്നതായി ഇമാം റാസി (رحمه الله) മുതലായ ചിലര്‍ പ്രസ്‌താവിച്ചിരിക്കുന്നു. പണ്ടു മുതല്‍ക്കേ ചാന്ദ്രിക മാസങ്ങളുടെ അടിസ്ഥാനത്തിലാണ്‌ അറബികള്‍ കാലനിര്‍ണയം ചെയ്‌തുവന്നിരുന്നത്‌. സൗരവര്‍ഷവും ചന്ദ്രവര്‍ഷവും തമ്മില്‍കൊല്ലത്തില്‍ ഏതാണ്ട്‌ പതിനൊന്നു ദിവസത്തെ വ്യത്യാസം ഉണ്ടായിരിക്കുമല്ലോ. ഉഷ്‌ണം, ശൈത്യം, കാലവര്‍ഷം, വേനല്‍ മുതലായ പ്രകൃതിമാറ്റങ്ങള്‍ സംഭവിക്കുന്നത്‌ സൗരമാസങ്ങളുടെ കണക്കിലുമായിരിക്കും. ഇതുനിമിത്തം ഹജ്ജുകാലം ചിലപ്പോള്‍ അത്യുഷ്‌ണവേളയിലും, ചിലപ്പോള്‍ മറിച്ചും വന്നേക്കും. ഉഷ്‌ണകാലത്ത്‌ ഹജ്ജ്‌ വരുന്നതുകൊണ്ട്‌ പൊതുവെയുണ്ടാകുന്ന ബുദ്ധിമുട്ടുകള്‍ക്ക്‌ പുറമെ, അവരുടെ ഒരു പ്രധാന ധനാഗമന മാര്‍ഗമായ ഹജ്ജ്‌ കാലത്തെ കച്ചവടോത്സവങ്ങള്‍ക്കും അത്‌ തടസ്സമായിത്തീരും. അതുകൊണ്ട്‌ ചാന്ദ്രിക മാസങ്ങളെ കണക്കാക്കുന്നതില്‍ ചില നീക്കുപോക്കുകള്‍ സ്വീകരിച്ചുകൊണ്ട്‌ ഹജ്ജുകാലം അവര്‍ മാറ്റി നിശ്ചയിക്കും. ഇതാണ്‌ ഈ ‘നസീഇ’ ന്‍റെ ചുരുക്കം.  യുദ്ധം നിഷിദ്ധമായ നാലു മാസങ്ങള്‍ ഏതൊക്കെയാണെന്ന്‌ ജാഹിലിയ്യത്തിലും ഇസ്‌ലാമിലും പരക്കെ അറിയപ്പെട്ടതാണ്‌. നബി (صَلَّى اللَّهُ عَلَيْهِ وَسَلَّمَ) യുടെ പ്രസിദ്ധമായ ഹജ്ജത്തുല്‍ വിദാഇലെ പ്രസംഗത്തില്‍ തിരുമേനി അക്കാര്യം ഇങ്ങനെ വ്യക്തമാക്കുകയും ചെയ്‌തു: ‘നിശ്ചയമായും കാലം, അല്ലാഹു ആകാശഭൂമികളെ സൃഷ്‌ടിച്ച ദിവസത്തെ മാതിരി തിരിഞ്ഞു വന്നിരിക്കുന്നു. ഒരുകൊല്ലം പന്ത്രണ്ട്‌ മാസം. അതില്‍ നാലെണ്ണം ‘ഹറാമാ’ യവ (അലംഘനീയമായ പവിത്രമാസങ്ങള്‍). മൂന്നെണ്ണം തുടര്‍ച്ചയായുള്ളവയാണ്‌. അതായത്‌, ദുല്‍ക്വഅ്‌ദഃ, ദുല്‍ഹിജ്ജഃ, മുഹര്‍റം എന്നിവ. (നാലാമത്തേത്‌) ജുമാദായുടെയും, ശഅ്‌ബാന്‍റെയും, ഇടയിലുള്ള മുള്വര്‍ ഗോത്രത്തിന്‍റെ റജബും.’ (അ. ബു. മു) റജബു മാസത്തെപ്പറ്റി നബി (صَلَّى اللَّهُ عَلَيْهِ وَسَلَّمَ) ‘മുള്വറിന്‍റെ റജബ്‌’ (رجب مضر) എന്നു പറയുവാന്‍ കാരണം, വേറെ ചില ഗോത്രക്കാര്‍ ആ മാസത്തിന്‍റെ ആചരണത്തില്‍ വ്യത്യാസം വരുത്തിയിരുന്നതാണെന്ന്‌ ഇബ്‌നു കഥീര്‍ (رحمه الله) ചൂണ്ടിക്കാട്ടിയിരിക്കുന്നു. ഹജ്ജ്‌ സമ്മേളനത്തില്‍ ദൂരപ്രദേശങ്ങളില്‍ നിന്നു നിര്‍ഭയം വന്നുചേരുവാനുള്ള സൗകര്യത്തിനുവേണ്ടി ഹജ്ജ്‌ മാസത്തിനു മുമ്പ്‌ ദുല്‍ക്വഅ്‌ദഃ മാസവും, അതേമാതിരി ഹജ്ജിന്‍റെ ശേഷം സമാധാനപൂര്‍വ്വം തിരിച്ചുപോകുവാനുള്ള സൗകര്യത്തിനുവേണ്ടി അതിന്‍റെ ശേഷം മുഹര്‍റ മാസവും-അങ്ങിനെ മൂന്നു മാസം-അല്ലാഹു തുടര്‍ച്ചയായി യുദ്ധം ഹറാമാക്കിയിരിക്കുന്നു. ഇടക്കുവെച്ചു ഉംറഃ കര്‍മം ചെയ്‌തു പോകുന്നവരുടെ സൗകര്യം കണക്കിലെടുത്തു റജബു മാസവും ഹറാമാക്കിയിരിക്കുകയാണ്‌.  ചില കാലങ്ങള്‍ക്കും ചില സ്ഥലങ്ങള്‍ക്കും അല്ലാഹു ചില പ്രത്യേക സ്ഥാനങ്ങള്‍ കല്‍പിച്ചുവെച്ചിരിക്കുന്നു. മറ്റുള്ളവയലില്ലാത്ത ചില അനുഷ്‌ഠാനങ്ങളും ആചരണങ്ങളും അവയില്‍ അവന്‍ നിയമിക്കുകയും ചെയ്‌തിട്ടുണ്ട്‌. അങ്ങിനെ നിശ്ചയിച്ചതിലുള്ള യുക്തി രഹസ്യങ്ങള്‍ അല്‍പം ചിലതൊക്കെ നമുക്ക്‌ അറിയുവാന്‍ കഴിഞ്ഞേക്കുമെങ്കിലും മുഴുവനായോ, വിശദമായോ അതിലടങ്ങിയ തത്വരഹസ്യങ്ങള്‍ മനസ്സിലാക്കുവാന്‍ നമുക്ക്‌ കഴിയുകയില്ല. എന്തുകൊണ്ട്‌ ദിനംപ്രതി അഞ്ചു നമസ്‌കാരം നിയമിച്ചു? ആഴ്‌ചയിലെ ദിവസങ്ങളില്‍ വെള്ളിയാഴ്‌ച ദിവസത്തിന്‌ എന്തുകൊണ്ട്‌ പ്രാധാന്യംകല്‍പിച്ചു? മാസങ്ങളില്‍ എന്ത്‌ കൊണ്ട്‌ റമദാന്‌ പ്രത്യേകത നല്‍കി? ഇതിനൊന്നും വസ്‌തു നിഷ്‌ഠവും പരിപൂര്‍ണവുമായ ഉത്തരം പറയുവാന്‍ നമുക്ക്‌ സാദ്ധ്യമല്ല. ഇതുപോലെ, സ്ഥലങ്ങളുടെ കൂട്ടത്തില്‍ പള്ളികള്‍ക്കും, രാജ്യങ്ങളുടെ കൂട്ടത്തില്‍ മക്ക, മദീന, ബൈത്തുല്‍ മുക്വദ്ദസ്‌ എന്നിവക്കും അല്ലാഹു ചില ശ്രേഷ്‌ഠതകള്‍ നല്‍കിയിരിക്കുന്നു. ഓരോന്നിനും ചില കാരണങ്ങളൊക്കെ നമുക്ക്‌ മനസ്സിലായിട്ടുണ്ടെങ്കിലും, നമുക്ക്‌ അജ്ഞാതമായ വേറെയും യുക്തിരഹസ്യങ്ങള്‍ അതിലെല്ലാം അടങ്ങിയിട്ടുണ്ടെന്നുള്ളതില്‍ സംശയമില്ല. ആ സ്ഥിതിക്ക്‌ ഓരോന്നിനും കല്‍പിച്ച പവിത്രതയും, സ്ഥാനവും അതേ രൂപത്തില്‍ അംഗീകരിക്കുകയല്ലാതെ അതില്‍ മാറ്റമോ വ്യത്യാസമോ വരുത്തുവാന്‍ മനുഷ്യര്‍ക്ക്‌ അവകാശമോ, അനുവാദമോ ഇല്ല. ചോദ്യം ചെയ്യാതെ അതനുസരിക്കുകയാണ്‌ നമ്മുടെ കടമ. അതാണ്‌ നേര്‍ക്കുനേരെയുള്ള മതനടപടിയും. (ذَٰلِكَ الدِّينُ الْقَيِّمُ) നേരെമറിച്ചു അവയിലൊക്കെ അല്ലാഹു കല്‍പിച്ചതിനെതിരായ മാറ്റത്തിരുത്തങ്ങള്‍ വരുത്തുന്നത്‌ അവിശ്വാസവുമായിരിക്കും إِنَّمَا النَّسِيءُ زِيَادَةٌ فِي الْكُفْرِ (നസീഉ്‌ അവിശ്വാസത്തിന്‍ വര്‍ധനവ്‌ തന്നെയാണ്‌) എന്ന്‌ രണ്ടാമത്തെ വചനത്തില്‍ പറഞ്ഞതില്‍ നിന്ന്‌ ഈ വാസ്‌തവം മനസ്സിലാക്കാം. മുശ്‌രിക്കുകള്‍ മുമ്പേ അവിശ്വാസികളാണ്‌. ആ അവിശ്വാസത്തിലൂടെ മറ്റൊരു അവിശ്വാസവും കൂടിയാണ്‌ നസീഉ്‌ മൂലം ഉണ്ടായിത്തീരുന്നത്‌ എന്നത്രെ ഈ വാക്യം ചൂണ്ടിക്കാട്ടുന്നത്‌.  ആദ്യത്തെ വചനത്തില്‍ പറഞ്ഞതിന്‍റെ താല്‍പര്യം ഇങ്ങിനെ മനസ്സിലാക്കാം: ആകാശഭൂമികളെ സൃഷ്‌ടിച്ച ദിവസം മുതല്‍ക്കേ അല്ലാഹു നിശ്ചയിച്ചുവെച്ച നിയമവ്യവസ്ഥയാണ്‌ മാസങ്ങള്‍ പന്ത്രണ്ടാണെന്നുള്ള തത്വം. (إِنَّ عِدَّةَ الشُّهُورِ عِندَ اللَّهِ) അതായത്‌, ഈ അഖിലാണ്‌ഡത്തെ സൃഷ്‌ടിച്ചപ്പോള്‍തന്നെ, അതിലടങ്ങിയ സൂര്യചന്ദ്രനക്ഷത്രാദികള്‍ക്കും അവയുടെ ഗതിവിഗതികള്‍ക്കുമൊക്കെ അല്ലാഹു ഓരോ നിശ്ചിത വ്യവസ്ഥ ഏര്‍പ്പെടുത്തിയിട്ടുണ്ട്‌. ആ വ്യവസ്ഥകളിലൊന്നാണ്‌ കൊല്ലത്തില്‍ പന്ത്രണ്ടു മാസങ്ങളാണെന്നുള്ളതും. ആ പന്ത്രണ്ടില്‍ നാലെണ്ണം അവന്‍ ‘ഹറാമാ’ യ പവിത്രമാസങ്ങളാക്കി വെക്കുകയും ചെയ്‌തിരിക്കുന്നു. (مِنْهَا أَرْبَعَةٌ حُرُمٌ) അതില്‍ മാറ്റമോ ഭേദഗതിയോ വരുത്താതെ അവന്‍ നിശ്ചയിച്ച അതേപടി ആ മാസങ്ങളെ സ്വീകരിക്കുന്നതാണ്‌ ശരിയും സ്ഥിരവുമായ മതനടപടി (ذَٰلِكَ الدِّينُ الْقَيِّمُ). അവയില്‍ വല്ല ഭേദഗതിയും സ്വീകരിക്കുന്നതും, അവയുടെ അലംഘനീയതക്കും പവിത്രതക്കും ഹാനികരമായ വല്ലതും പ്രവര്‍ത്തിക്കുന്നതും നിങ്ങള്‍ നിങ്ങളോടു തന്നെ അക്രമം പ്രവര്‍ത്തിക്കലാകുന്നു. അഥവാ അതിന്‍റെ ഫലം നിങ്ങള്‍തന്നെ അനുഭവിക്കേണ്ടിവരും. അതുകൊണ്ട്‌ നിങ്ങള്‍ നിങ്ങള്‍ക്കെതിരെത്തന്നെ അക്രമം പ്രവര്‍ത്തിക്കരുത്‌. (فَلَا تَظْلِمُوا فِيهِنَّ أَنفُسَكُمْ) എന്നൊക്കെ ഉണര്‍ത്തിയശേഷം, ഒരു യാഥാര്‍ത്ഥ്യം സത്യവിശ്വാസികള്‍ വിസ്‌മരിച്ചുകളയരുതെന്ന്‌ അല്ലാഹു പ്രത്യേകം ഓര്‍മിപ്പിക്കുന്നു. അതായത്‌, മുശ്‌രിക്കുകള്‍ കൂട്ടത്തോടെ നിങ്ങളോട്‌ യുദ്ധത്തിന്‌ ഒരുങ്ങി ഇറങ്ങിയിരിക്കുകയാണ്‌. അതുകൊണ്ട്‌ അപ്പോഴെ നിങ്ങളും ഒത്തൊരുമിച്ച്‌ ഒറ്റക്കെട്ടായി അവരോടങ്ങോട്ടും യുദ്ധത്തിന്‌ തയ്യാറായിക്കൊണ്ടിരിക്കണം. (وَقَاتِلُوا الْمُشْرِكِينَ كَافَّةً) എന്നത്രെ അത്‌. അതോടുകൂടി, സൂക്ഷ്‌മത പാലിക്കണമെന്നും, സൂക്ഷ്‌മത പാലിക്കുന്നവരുടെ ഭാഗത്താണ്‌ അല്ലാഹു എന്ന്‌ നിങ്ങള്‍ക്ക്‌ ഓര്‍മയുണ്ടായിരിക്കണം. (وَاعْلَمُوا أَنَّ اللَّهَ مَعَ الْمُتَّقِينَ) എന്നും ഓര്‍മിപ്പിക്കുന്നു."
