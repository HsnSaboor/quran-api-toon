tafsir[8]{c,v,t}:
  7,171,"അങ്ങനെ, യഥാര്‍ത്ഥം സംഭവിച്ചു. [സത്യം പുലര്‍ന്നു]; അവര്‍ പ്രവര്‍ത്തിച്ചുകൊണ്ടിരുന്നതു വിഫലമാകുകയും ചെയ്തു.   യഹൂദികള്‍ തൗറാത്തിന്റെ അനുയായികളാണെന്നു വാദിക്കുകയും, അതോടുകൂടി അതിന്റെ അദ്ധ്യാപനങ്ങളെ ഐഹികമായ സ്വാര്‍ത്ഥലാഭങ്ങള്‍ക്കുവേണ്ടി ബലികഴിക്കുകയും ചെയ്യുന്നുവെന്നു കഴിഞ്ഞ വചനങ്ങളില്‍ പ്രസ്‌താവിച്ചു. ഈ തോന്നിയവാസം അവരില്‍ ഇപ്പോള്‍ മാത്രം ഉല്‍ഭവിച്ചതല്ല – തൗറാത്തു ലഭിച്ച ആദ്യകാലത്തുള്ള അവരുടെ പൂര്‍വ്വികന്‍മാരില്‍ നിന്നു തന്നെ ഈ തോന്നിയവാസം ആരംഭിച്ചിട്ടുണ്ട്‌ – എന്നും, തൗറാത്തിനെ വേണ്ടതു പോലെ അനുസരിക്കായ്‌ക നിമിത്തം അവരുടെ മീതെ പര്‍വ്വതം പുഴക്കി ഉയര്‍ത്തി ഭയപ്പെടുത്തിക്കൊണ്ടു അതിനെ മുറുകെ പിടിക്കുവാന്‍ കല്‍പിക്കുകയുണ്ടായിട്ടുണ്ടെന്നും അല്ലാഹു ചൂണ്ടിക്കാട്ടുന്നു.  ഇസ്രാറാഈല്യരുടെ മീതെ മല ഉയര്‍ത്തിപ്പിടിച്ചുകൊണ്ടു നിങ്ങള്‍ക്കകു നല്‍കിയിട്ടുള്ള ഈ വേദഗ്രന്ഥം ബലമായി എടുത്തുകൊള്ളണം എന്നു കല്‍പിച്ച സംഭവം ഈ വചനത്തിലുള്ളതിനു പുറമെ, അല്‍ബക്വറഃ 63ലും 93ലും അല്ലാഹു ഉദ്ധരിച്ചിട്ടുണ്ട്‌. ചുരുങ്ങിയ രൂപത്തില്‍ സൂറത്തു ന്നിസാഉ്‌ 154ലും ആവര്‍ത്തിച്ചിരിക്കുന്നു. അല്‍ബക്വറഃ യിലെ രണ്ടു വചനങ്ങളിലും وَإِذْ أَخَذْنَا مِيثَاقَكُمْ وَرَفَعْنَا فَوْقَكُمُ الطّوُرَ (നിങ്ങളോടു നാം ഉറപ്പു വാങ്ങുകയും, നിങ്ങള്‍ക്കു മീതെ നാം പര്‍വ്വതത്തെ ഉയര്‍ത്തുകയും ചെയ്‌ത സന്ദര്‍ഭം ഓര്‍ക്കുക) എന്നു പ്രസ്‌താവിച്ചു കൊണ്ടാണ്‌ …..خُذُواْ مَا آتَيْنَاكُم بِقُوَّةٍ (നിങ്ങള്‍ക്കു നാം നല്‍കിയതിനെ നിങ്ങള്‍ ബലമായി സ്വീകരിച്ചു കൊള്ളണം….) എന്നു കല്‍പിച്ച വിവരം അവിടെ പറഞ്ഞിരിക്കുന്നത്‌. ഉറപ്പു – അഥവാ കരാര്‍ – വാങ്ങിയ വിവരം ഇവിടെ പ്രസ്‌താവിച്ചിട്ടില്ല. എങ്കിലും മല ഉയര്‍ത്തിയതിന്റെ രൂപം ഇവിടെ കൂടുതല്‍ വിശദമാക്കിയിട്ടുണ്ട്‌.  ക്വുര്‍ആന്റെ ഒരു ഭാഗം മറ്റേ ഭാഗത്തെ വ്യാഖ്യാനിക്കുന്നു. (القرآن يفسر بعضه بعضا) എന്ന സര്‍വ്വാംഗീകൃത തത്വമനുസരിച്ച്‌ രണ്ടു സംഗതികള്‍ ഇതില്‍നിന്നു മനസ്സിലാക്കാം :  (1) അല്‍ബക്വറഃ 63ന്റെ വ്യാഖ്യാനത്തില്‍ കണ്ടതു പോലെ, തൗറാത്തു അവതരിപ്പിച്ചതിനു ശേഷം ഇസ്രാഈല്യര്‍ അതിനെ വേണ്ടതുപോലെ ശരിക്കും പിന്‍പറ്റണമെന്നു അവരോടു കല്‍പിച്ചുവെന്നുതന്നെയാണ്‌ ഇവിടെയും ഉദ്ദേശ്യം. അഥവാ, തൗറാത്തു അവതരിപ്പിച്ചപ്പോള്‍ തന്നെ മല ഉയര്‍ത്തിക്കാട്ടി അതില്‍ വിശ്വസിക്കണമെന്നും, അതിനെ സ്വീകരിക്കണമെന്നും നിര്‍ബ്ബന്ധിച്ചുവെന്നല്ല ഉദ്ദേശ്യം.  (2) മല ഉയര്‍ത്തി എന്നു അവിടെ പറഞ്ഞതിന്റെ ഉദ്ദേശ്യം – ഇവിടെ വിശദീകരിച്ചതുപോലെ – മല അവരുടെ തലക്കുമീതെ ഒരു കുട – അല്ലെങ്കില്‍ തണല്‍ – എന്നോണം ആയിത്തീരുമാറ്‌ കട പുഴക്കി പൊക്കിക്കാട്ടുകയും, അതു തങ്ങളുടെ മേല്‍ വീണുപോയേക്കുമെന്നു അവര്‍ ഭയപ്പെടുകയും ചെയ്‌തു എന്നാകുന്നു. ഈ അവസരത്തിലാണു തൗറാത്തു മുറുകെ പിടിക്കണമെന്നും അതിലുള്ളതൊക്കെ ശരിക്കും ഓര്‍മ്മവെക്കണമെന്നും അവരോടു കല്‍പിക്കുന്നത്‌. അഥവാ മല അതിന്റെ യഥാസ്ഥാനത്തു തന്നെ നിന്നുകൊണ്ട്‌ ഒന്നു കുലുങ്ങുകയും, ആ കുലുക്കം നിമിത്തമോ, അല്ലെങ്കില്‍ ഒരു കുടയെന്നോണം വളരെ പൊക്കത്തില്‍ കുത്തനെ ഉയര്‍ന്നു നില്‍ക്കുന്ന കാഴ്‌ച നിമിത്തമോ മല തങ്ങളുടെ മേല്‍ വീണേക്കുമെന്ന്‌ അതിന്റെ അടിവാരത്തില്‍ നില്‍ക്കുന്ന ഇസ്രാറാഈല്യര്‍ക്ക്‌ തോന്നിപ്പോകുകയുമല്ല ഉണ്ടായത്‌.  അസാധാരണ സംഭവങ്ങളെയെല്ലാം ദുര്‍വ്യാഖ്യാനം ചെയ്യുന്നതില്‍ പ്രത്യേകം താല്‍പര്യമെടുക്കാറുള്ള യുക്തിവാദക്കാരായ ചില ആളുകള്‍ ഈ സംഭവത്തിന്റെ അസാധരണത്വം ഇല്ലാതാക്കുവാന്‍ ഇവിടെ നടത്തിക്കാണുന്ന സൂത്രങ്ങള്‍ ഇവയാണ്‌:  (1) മല ഉയര്‍ത്തിയ ഈ സംഭവവും, അല്ലാഹുവിനെ പ്രത്യക്ഷത്തില്‍ കാണണമെന്നു ഇസ്രാഈല്യര്‍ ആവശ്യപ്പെടുമ്പോഴുണ്ടായ കമ്പന സംഭവവും ഒന്നു തന്നെയാണെന്നു അവര്‍ ജല്‍പിക്കുന്നു.  (2) മല അവരുടെ തലക്കു മീതെ ഉയര്‍ത്തി എന്നു പറഞ്ഞതിന്റെ താല്‍പര്യം മല അവരുടെ മീതെ വളരെ ഉയരത്തില്‍ കുത്തനെ ഉയര്‍ന്നു നിന്നിരുന്നുവെന്നാണെന്നും അവര്‍ സമര്‍ത്ഥിക്കുന്നു.  (3) അതുകൊണ്ടു മലയുടെ അടിവാരത്തില്‍ നിന്നിരുന്ന അവര്‍ക്കു മലയെ ഒരു കുടപോലെ തോന്നിയിരുന്നുവെന്നാണു അതു അവരില്‍ വീഴുമെന്ന്‌ അവര്‍ ധരിച്ചു (وَظَنّوُا أَنَّهُ وَاقِعٌ بِهِمْ) വെന്നു പറഞ്ഞതിനു അവര്‍ അര്‍ത്ഥമാക്കുന്നതു.  (4) മല ഉയര്‍ത്തിപ്പിടിച്ചുകൊണ്ടു തൗറാത്തില്‍ വിശ്വസിക്കണമെന്നു കല്‍പിക്കുന്നതു അവരെ നിര്‍ബന്ധിച്ചു വിശ്വസിപ്പിക്കലാണു. നിര്‍ബന്ധിച്ചു വിശ്വസിപ്പിക്കുന്ന സമ്പ്രദായം ഇസ്‌ലാമിലില്ല താനും. എന്നത്രെ മറ്റൊന്നു. വാസ്‌തവത്തില്‍, മല ഉയര്‍ത്തിപ്പിടിച്ചു കൊണ്ടു തൗറാത്തിലോ, മൂസാ നബി (عليه الصلاة والسلام) യിലോ വിശ്വസിക്കുവാനാണ്‌ അവരോടു കല്‍പിച്ചതെന്നു അല്ലാഹുവാകട്ടെ, റസൂലാകട്ടെ പറഞ്ഞിട്ടില്ല. ക്വുര്‍ആന്‍ വ്യാഖ്യാതാക്കളും പറയുന്നില്ല. എന്നിരിക്കെ, ഇവര്‍ സ്വയം ഒരു ആരോപണം കെട്ടിച്ചമച്ച്‌ അതിനെ എതിര്‍ക്കുക മാത്രമാണിതു. ഇതിനൊന്നും ഇവിടെ മറുപടി പറഞ്ഞു ദീര്‍ഘിപ്പിക്കുവാന്‍ മുതിരുന്നില്ല."
  7,172,"അപ്പോള്‍, അവിടംവെച്ച് അവര്‍ പരാജയപ്പെട്ടു; അവര്‍ നിസ്സാരന്‍മാരായി മാറുകയും ചെയ്തു. ജാലവിദ്യക്കാര്‍ സാഷ്ടാംഗം നമസ്കരിക്കുന്നവരായി വീഴ്ത്തപെടുക [നിലംപതികുക] യും ചെയ്തു. അവര്‍ പറഞ്ഞു: \"ഞങ്ങള്‍ (സര്‍വ്വ) ലോക രക്ഷിതാവില്‍ വിശ്വസിച്ചു;-   ആദമിന്റെ മക്കളുടെ – മനുഷ്യരുടെ – മുതുകുകളില്‍ നിന്നു അവരുടെ സന്തതികളെ പുറത്തു കൊണ്ടുവരുകയും ‘ഞാന്‍ നിങ്ങളുടെ റബ്ബല്ലേ’ എന്നു അല്ലാഹു അവരോടു ചോദിക്കയും, ‘അതെ’ എന്നു അവര്‍ അതിനു മറുപടി പറഞ്ഞ് സാക്ഷ്യം വഹിക്കുകയും ചെയ്‌തുവെന്നു ഈ വചനത്തില്‍ അല്ലാഹു അറിയിക്കുന്നു. ഈ പറഞ്ഞതിന്റെ താല്‍പര്യം വിവരിക്കുന്നതില്‍ മുന്‍ഗാമികളും പിന്‍ഗാമികളുമായ വ്യാഖ്യാതാക്കള്‍ക്കിടയില്‍ വ്യത്യസ്‌തമായ അഭിപ്രായഗതികള്‍ കാണാം. അവയില്‍ പ്രധാനമായതു താഴെ കാണുന്ന രണ്ടഭിപ്രായങ്ങളാകുന്നു:-  (1) അല്ലാഹുവിന്റെ ഏകത്വത്തെക്കുറിച്ചുള്ള ബോധം മനുഷ്യനില്‍ പ്രകൃത്യാതന്നെ അല്ലാഹു നിക്ഷേപിച്ചു വെച്ചിട്ടുണ്ട്‌. ആ ശുദ്ധ പ്രകൃതിയോടു കൂടിയാണ്‌ ഒരോരുത്തരും ജനിച്ചു പുറത്തു വരുന്നതും. നൈസര്‍ഗികമായ ഈ ബോധം നിമിത്തം തൗഹീദിനു വിരുദ്ധമായ നിലപാടുകളൊന്നും സ്വീകരിക്കാതിരിക്കുവാന്‍ ഓരോ മനുഷ്യനും ബാധ്യസ്ഥനാണ്‌. പരപ്രേരണ നിമിത്തമോ, ചുറ്റുപാടുകളുടെ സ്വാധീനം കൊണ്ടോ അവന്‍ ശിര്‍ക്കിലേക്കു വഴുതിപ്പോകുന്ന പക്ഷം, അവന്‍ അതിനു ഉത്തരവാദിയുമായിരിക്കും. ഈ നൈസര്‍ഗിക ബോധത്തെയാണു ഈ വചനത്തില്‍ സൂചിപ്പിക്കുന്നതു എന്നത്രെ പല മഹാന്‍മാരും സ്വീകരിച്ച അഭിപ്രായം. താഴെ കാണുന്നതുപോലുള്ള ഹദീഥുകളാണു ഈ അഭിപ്രായത്തിനു അവര്‍ തെളിവായെടുക്കുന്നത്‌. നബി (صَلَّى اللَّهُ عَلَيْهِ وَسَلَّمَ) പറഞ്ഞതായി അബൂഹുറയ്‌റ (رَضِيَ اللهُ تَعَالَى عَنْهُ) ഉദ്ധരിച്ച ഒരു ഹദീഥിന്റെ സാരം ഇതാകുന്നു: “എല്ലാ കുട്ടികളും ജനിക്കുന്നതു ശുദ്ധ പ്രകൃതിയോടെയാണ്‌. എന്നിട്ട്‌ അവന്റെ മാതാപിതാക്കള്‍ അവനെ യഹൂദിയും, ക്രിസ്‌ത്യാനിയും, മജൂസിയുമാക്കുകയാണ്‌ ചെയ്യുന്നതു.” (ബു.മു.) ഇയാദ്വുബ്‌നുഹിമാര്‍ (عياض بن حمار (رَضِيَ اللهُ تَعَالَى عَنْهُ)) ഉദ്ധരിച്ച ഒരു നബി വചനം ഇങ്ങിനെയാണു: ‘അല്ലാഹു പറയുന്നു: “എന്റെ അടിയാന്‍മാരെ ഞാന്‍ ഋജുമാനസരായി സൃഷ്‌ടിച്ചിരിക്കുന്നു. എന്നിട്ട്‌ പിശാചുക്കള്‍ വന്നു അവരുടെ മതത്തില്‍നിന്നു അവരെ പിഴപ്പിച്ചുകൊണ്ടു പോകുകയും, ഞാന്‍ അവര്‍ക്കു അനുവദനീയമാക്കിയതു അവര്‍ക്കു നിഷിദ്ധമാക്കുകയും ചെയ്യുന്നു (മു.) ഈ ആശയം വ്യക്തമാക്കുന്ന ഹദീഥുകള്‍ വേറെയും കാണാം. الله أعلم  (2) ആദം നബി(عليه الصلاة والسلام)യുടെ മുതുകില്‍നിന്നു അദ്ദേഹത്തില്‍നിന്നു ഉണ്ടാകുവാന്‍ പോകുന്ന സന്തതികളെ – അവരുടെ അണുധൂളികളെ അല്ലെങ്കില്‍ ആത്മാക്കളെ – അല്ലാഹു പുറത്തെടുക്കുകയും, അവര്‍ വലതു പക്ഷക്കാരായും (സൗഭാഗ്യവാന്മാരായും) ഇടതുപക്ഷക്കാരായും (ദുര്‍ഭാഗ്യവാന്മാരായും) വേര്‍തിരിയുകയും ചെയ്‌തുവെന്നു കാണിക്കുന്ന പല ഹദീഥുകളും വന്നിട്ടുണ്ടു. ചിലതില്‍, അല്ലാഹുവാണു തങ്ങളുടെ റബ്ബ്‌ എന്നു അവര്‍ സമ്മതിച്ചു സാക്ഷ്യപ്പെടുത്തിയതായും വന്നിരിക്കുന്നു. ഈ സംഭവത്തെപ്പറ്റിയാണു ഈ വചനത്തില്‍ പ്രസ്‌താവിച്ചിരിക്കുന്നതു എന്നത്രെ രണ്ടാമത്തെ അഭിപ്രായം. അല്ലാഹുവാണ്‌ ഞങ്ങളുടെ റബ്ബ്‌ എന്ന തൗഹീദു അവര്‍ സാക്ഷ്യപ്പെടുത്തിയ വിവരം – ഇബ്‌നു കഥീര്‍ (رحمه الله) ചൂണ്ടിക്കാട്ടിയതുപോലെ-നബി(صَلَّى اللَّهُ عَلَيْهِ وَسَلَّمَ) യുടെ പ്രസ്‌താവനയായി (`മര്‍ഫൂആ’യി) ക്കൊണ്ടല്ല നിവേദനം ചെയ്യപ്പെട്ടിരിക്കുന്നതു. ഇബ്‌നു അബ്ബാസ്‌ (رَضِيَ اللهُ تَعَالَى عَنْهُ)ന്റെയും, ഇബ്‌നു ഉമര്‍ (رَضِيَ اللهُ تَعَالَى عَنْهُ) ന്റെയും പ്രസ്‌താവനകളായി (`മൗക്വൂഫു’കളായി)ക്കൊണ്ടാണുള്ളതു. ഇതു സംബന്ധിച്ചു വന്ന ഹദീഥുകളില്‍ ചിലതു ദുര്‍ബ്ബലമാണെങ്കിലും സംഭവത്തെ അടിയോടെ നിഷേധിക്കുവാന്‍ വയ്യാത്ത വിധം ബലവത്താണു ചിലതു. പക്ഷേ, ഈ വചനത്തില്‍ ഉദ്ദേശിക്കപ്പെട്ടിരിക്കുന്നത്‌ ആ സംഭവം തന്നെയാണോ എന്നുള്ളതാണു തര്‍ക്ക വിഷയം. ചില രിവായത്തുകളില്‍ ഈ വചനത്തിന്റെ ഉദ്ദേശ്യമെന്ന നിലക്കുതന്നെ പ്രസ്‌തുത സംഭവം ഉദ്ധരിക്കപ്പെട്ടിരിക്കുന്നതു ശരിയാണ്‌. എന്നാലും, താഴെ ഇബ്‌നുകഥീര്‍ (رحمه الله)ന്റെ പ്രസ്‌താവനയില്‍ ചൂണ്ടിക്കാട്ടിയതു പോലുള്ള കാരണങ്ങളെ പരിഗണിക്കുമ്പോള്‍ ഒന്നാമത്തെ അഭിപ്രായമാണു കൂടുതല്‍ ശരിയായതെന്നു കാണാം. الله أعلم  മേല്‍കണ്ട രണ്ടു അഭിപ്രായങ്ങള്‍ക്കും ആസ്‌പദങ്ങളായ പല ഹദീഥുകളും രിവായത്തുകളും ഉദ്ധരിക്കുകയും, രണ്ടാമത്തെ വിഭാഗത്തില്‍ പെട്ട ഹദീഥുകളുടെ ചില അവ്യക്തതകളും, മേല്‍ സൂചിപ്പിച്ചതു പോലെയുള്ള ന്യൂനതകളും ചൂണ്ടിക്കാട്ടുകയും ചെയ്‌തശേഷം ഇബ്‌നുകഥീര്‍ (رحمه الله) അദ്ദേഹത്തിന്റെ തഫ്‌സീറില്‍ ഒരു പ്രസ്‌താവന ചെയ്‌തിരിക്കുന്നു. അതിന്റെ ചുരുക്കം ഇപ്രകാരമാകുന്നു: ഇതുകൊണ്ടാണ്‌ അബൂഹുറയ്‌റഃ (رَضِيَ اللهُ تَعَالَى عَنْهُ) യുടെയും ഇയാദ്വ്‌ (رَضِيَ اللهُ تَعَالَى عَنْهُ) ന്റെയും ഹദീഥുകളില്‍ വന്ന പ്രകാരം, മനുഷ്യരെ തൗഹീദിന്റെ പ്രകൃതിയോടെ സൃഷ്‌ടിച്ചിരിക്കുന്നുവെന്നാണ്‌ ഈ വചനത്തിലെ സാക്ഷ്യപ്പെടുത്തല്‍ കൊണ്ട്‌ ഉദ്ദേശ്യമെന്നു മുന്‍ഗാമികളിലും പിന്‍ഗാമികളിലുമുള്ള പല ആളുകളും പറയുന്നത്‌. ഹസന്‍ ബസ്വരീ (رحمه الله) ഈ ആയത്തിനു ഈ വ്യാഖ്യാനം തന്നെയാണു നല്‍കിയിരിക്കുന്നതു. ആദമിന്റെ മക്കളുടെ മുതുകുകളില്‍ നിന്നു നിന്റെ റബു പുറത്തെടുത്തു وَإِذْ أَخَذَ رَبُّكَ مِن بَنِي آدَمَ مِن ظُهُورِهِمْ എന്നാണു അല്ലാഹു പറഞ്ഞിരിക്കുന്നതു. ആദമില്‍ നിന്നു പുറത്തെടുത്തുവെന്നോ, ആദമിന്റെ മുതുകില്‍ നിന്നു പുറത്തെടുത്തുവെന്നോ (من آدم او من ظهر آدم) പറഞ്ഞിട്ടില്ല. അവരുടെ സന്തതികള്‍ (ذُرِّيَّتَهُمْ) എന്നു പറഞ്ഞതു തലമുറകളായും സമൂഹങ്ങളായും വരുന്ന എല്ലാവരെയും ഉദ്ദേശിച്ചാകുന്നു. അവരെ തങ്ങളുടെ സ്വന്തങ്ങളുടെ പേരില്‍ സാക്ഷ്യപ്പെടുത്തി; ഞാന്‍ നിങ്ങളുടെ റബ്ബല്ലയോ എന്നു ചോദിച്ചു: അവര്‍ ‘അതെ’ എന്നു ഉത്തരം പറഞ്ഞു وَأَشْهَدَهُمْ عَلَىٰ أَنفُسِهِمْ أَلَسْتُ بِرَبِّكُمْ ۖ قَالُوا بَلَىٰ എന്നൊക്കെ പറഞ്ഞതിന്റെ ഉദ്ദേശ്യം, വാക്കുകൊണ്ടോ സ്ഥതിഗതികള്‍ കൊണ്ടോ അങ്ങിനെ സാക്ഷ്യപ്പെടുത്തുന്നവരായിട്ടാണു അവരെ സൃഷ്‌ടിച്ചിരിക്കുന്നതു എന്നുമാകുന്നു. സാക്ഷ്യപ്പെടുത്തലും ചോദ്യവും ചിലപ്പോള്‍ വാക്കുകൊണ്ടല്ലാതെ സ്ഥിതിഗതികള്‍ വഴിയും ഉണ്ടാകാറുണ്ട്‌. ഉദാഹരണമായി: ‘തങ്ങളുടെ മേല്‍ അവിശ്വാസത്തിനു സാക്ഷ്യം വഹിക്കുന്നവരായിക്കൊണ്ടു മുശ്‌രിക്കുകള്‍ക്കു അല്ലാഹുവിന്റെ പള്ളികള്‍ പരിപാലിക്കുവാന്‍ പാടില്ല.’ (مَا كَانَ لِلْمُشْرِكِينَ أَن يَعْمُرُوا) എന്ന്‌ (9:17-ല്‍) പറഞ്ഞതിന്റെ അര്‍ത്ഥം അവര്‍ വാക്കുമൂലം തന്നെ സാക്ഷ്യപ്പെടുത്തുന്നവരാണെന്നല്ല. വാക്കുമൂലമോ സ്ഥിതി ഗതികള്‍ മൂലമോ സാക്ഷ്യപ്പെടുത്തുന്നവരാകുന്നുവെന്നത്രെ. അതുപോലെത്തന്നെ ‘നിങ്ങള്‍ ചോദിക്കുന്നതില്‍ നിന്നെല്ലാം നിങ്ങള്‍ക്കു അവന്‍ നല്‍കിയിരിക്കുന്നു’ (وَآتَاكُم مِّن كُلِّ مَا سَأَلْتُمُوهُ) എന്ന (14:34) വാക്യവും, (ഇവിടെയും വാക്കു മൂലം മാത്രം ചോദിക്കുന്നതു എന്നല്ല ഉദ്ദേശ്യം).  ഇബ്‌നു കഥീര്‍ (رحمه الله) തുടര്‍ന്നു പറയുന്നു: ‘ശിര്‍ക്കു പ്രവര്‍ത്തിക്കുന്നവര്‍ക്കു എതിരെയുള്ള ഒരു ന്യായമായിക്കൊണ്ടാണു ഈ സാക്ഷ്യപ്പെടുത്തല്‍ നിലകൊള്ളുന്നതെന്ന വസ്‌തുതയും ഈ വ്യാഖ്യാനമാണു ഇവിടെ ഉദ്ദേശ്യമെന്നുളളതിനു തെളിവാകുന്നു. മറ്റേ അഭിപ്രായക്കാര്‍ പറഞ്ഞതു പോലെയുള്ള ഒരു സംഭവം ഉണ്ടായിട്ടുണ്ടെന്നുവെക്കുന്ന പക്ഷം, അതു എല്ലാവര്‍ക്കും എതിരെയുള്ള ന്യായമായിരിക്കണമെങ്കില്‍, ഓരോരുത്തര്‍ക്കും ആ സംഭവം ഓര്‍മയുണ്ടായിരിക്കേണ്ടതുമാണു. എനി (അതു ഓര്‍മ്മയില്ലെങ്കില്‍ തന്നെയും) റസൂല്‍ (صَلَّى اللَّهُ عَلَيْهِ وَسَلَّمَ) ആ സംഭവം വിവരിച്ചു തരുന്നുണ്ടല്ലോ – അതു മതിയല്ലോ – എന്നു പറയപ്പെടുന്ന പക്ഷം, അതിനുള്ള മറുപടി ഇതാണു: ഇതു മാത്രമല്ല, റസൂലുകള്‍ കൊണ്ടു വരുന്ന എല്ലാ വാര്‍ത്തകളും വ്യാജമാക്കുന്നവരാണു മുശ്‌രിക്കുകള്‍. (പിന്നെ, ഇതെങ്ങിനെയാണു അവര്‍ക്കെതിരില്‍ ഒരു ന്യായമായിത്തീരുക?!) ഈ സാക്ഷ്യപ്പെടുത്തലാകട്ടെ, അവര്‍ക്കെതിരില്‍ ഒരു പ്രത്യേക ന്യായമായിട്ടാണു പറയപ്പെട്ടിരിക്കുന്നതും. ഇത്രയും പറഞ്ഞതില്‍ നിന്നു മനസ്സിലായി ആ സാക്ഷ്യപ്പെടുത്തല്‍ കൊണ്ടു ഉദ്ദേശിക്കപ്പെട്ടിരിക്കുന്നതു തൗഹീദിനെ സമ്മതിക്കുന്ന ശുദ്ധ പ്രകൃതിയാണെന്നു. അതുകൊണ്ടാണു അതിനെത്തുടര്‍ന്ന്‌ أَن تَقُولُوا يَوْمَ الْقِيَامَةِ إِنَّا كُنَّا عَنْ هَـٰذَا غَافِلِينَ… (ഞങ്ങള്‍ ഇതിനെപ്പറ്റി നിശ്ചയമായും അശ്രദ്ധരായിരുന്നുവെന്നു നിങ്ങള്‍ പറഞ്ഞേക്കുമെന്നതുകൊണ്ടാണ്‌ – അഥവാ പറയാതിരിക്കുവാന്‍ വേണ്ടിയാണു – ഇങ്ങിനെ ചെയ്‌തത്‌….) എന്നു പറഞ്ഞിരിക്കുന്നതും.’ (اه:ابن كثير).  അല്ലാഹുവിന്റെ ഏകത്വത്തെക്കുറിച്ചുള്ള നൈസര്‍ഗ്ഗിക ബോധത്തോടെ മനുഷ്യരെ സൃഷ്‌ടിച്ചിട്ടുള്ളതിനെയാണു ഈ വചനത്തില്‍ ഉദ്ദേശിച്ചിരിക്കുന്നതു എന്ന അഭിപ്രായം സ്വീകരിക്കുന്നവരെല്ലാം ആദം (عليه الصلاة والسلام) ന്റെ മുതുകില്‍ നിന്നു അദ്ദേഹത്തിന്റെ സന്തതികളെ അല്ലാഹു പുറത്തെടുക്കുകയും, അവര്‍ സൗഭാഗ്യവാന്മാരും ദുര്‍ഭാഗ്യവാന്മാരുമായി വേര്‍തിരിയുകയും ചെയ്‌തുവെന്നു ഹദീഥുകളില്‍ വന്നിട്ടുള്ളതിനെ നിഷേധിക്കുന്നവരാണെന്നു ധരിക്കരുതു. അതിന്റെ സാദ്ധ്യതയെപ്പറ്റി ഇമാം റാസീ (رحمه الله) മുതലായവര്‍ പ്രത്യേകം വിവരിച്ചിരിക്കുന്നതു കാണാം. സയ്യിദ്‌ ഖുത്വ്‌ബ്‌ ഇതു സംബന്ധിച്ചു പറഞ്ഞ ചില വാക്കുകള്‍ ശ്രദ്ധാര്‍ഹമാകുന്നു. അദ്ദേഹം പ്രസ്‌തുത സംഭവത്തെ ചൂണ്ടിക്കൊണ്ടു പറയുകയാണു: “എങ്ങിനെയാണു ഈ കരാര്‍ വാങ്ങിയതും, സാക്ഷ്യപ്പെടുത്തിയതും? ഞാന്‍ നിങ്ങളുടെ റബ്ബല്ലയോ എന്നു ചോദിച്ചതും, അതെ എന്നു അവര്‍ ഉത്തരം പറഞ്ഞതും എങ്ങിനെയാണു? ഇതിനുള്ള മറുപടി: അല്ലാഹുവിന്റെ സത്തയെപ്പോലെത്തന്നെ അവന്റെ പ്രവൃത്തിയും അദൃശ്യകാര്യമാണു. അവന്റെ സത്തയെപ്പറ്റി മനസ്സിലാക്കുവാന്‍ കഴിയാത്ത കാലത്തോളം അവന്റെ പ്രവൃത്തി എങ്ങിനെയാണെന്നും മനസ്സിലാക്കുവാന്‍ മനുഷ്യനു കഴിയുകയില്ല. “പിന്നെ അവന്‍ ആകാശത്തേക്കു തിരിഞ്ഞു- അതൊരു പുകയായിരുന്നു” (41:11), “പിന്നെ അവന്‍ ‘അര്‍ശി’ന്മേല്‍ ആരോഹണം ചെയ്‌തു (7:54)”. “ആകാശങ്ങള്‍ അവന്റെ വലങ്കയ്യില്‍ ചുരുട്ടി പിടിക്കപ്പെട്ടതാണ്‌” (39:67) എന്നിങ്ങനെ അല്ലാഹുവിന്റെ പ്രവൃത്തികളായി സ്‌പഷ്‌ടമായ ഭാഷയില്‍ (ക്വുര്‍ആനില്‍) അവന്‍ പറഞ്ഞതെല്ലാം തന്നെ-അതെങ്ങിനെയാണ്‌ എന്നു – കണ്ടുപിടിക്കുവാന്‍ ശ്രമം നടത്താതെ, അതു സമ്മതിക്കുവാനേ നമുക്കു നിവൃത്തിയുള്ളൂ. കാരണം لَيْسَ كَمِثْلِهِ شَيْءٌ (അവനെപ്പോലെ മറ്റൊരു വസ്‌തുവും ഇല്ല. (42:11)…….’ (فى ظلال القرآن)."
  7,173,"1126"
  7,174,"1126"
  7,175,"(അതെ) മൂസായുടെയും, ഹാറൂന്റെയും റബ്ബില്‍.\" \"നിങ്ങളുടെ കൈകളും കാലുകളും (ഒന്നൊന്നിന്റെ) എതിരില്‍ ഞാന്‍ മുറിച്ചു കളയുക തന്നെ ചെയ്യും. പിന്നെ, നിങ്ങളെ മുഴുവനും ഞാന്‍ ക്രൂശിക്കുകയും തന്നെ ചെയ്യും.\" അവര്‍ പറഞ്ഞു: \"ഞങ്ങള്‍ ഞങ്ങളുടെ റബ്ബിങ്കലേക്കു തിരിച്ചെത്തുന്നവരാണ്.   ദൃഷ്ടാന്തങ്ങള്‍ വഴി നേര്‍മ്മാര്‍ഗ്ഗവും സത്യവും മനസ്സിലാക്കുവാനുള്ള പാണ്ഡിത്യം ലഭിച്ചിട്ടു പിന്നെയും ഭൂമിയില്‍ നിത്യവാസിയാണെന്ന ഭാവേന ഐഹികമായ കാര്യലാഭങ്ങളെ മോഹിച്ചുകൊണ്ട്‌ അതെല്ലാം അവഗണിച്ചു തള്ളുകയും, പിശാചിന്റെ ദുരുപദേശങ്ങള്‍ക്കു വഴങ്ങി ദുര്‍മ്മാര്‍ഗ്ഗിയായി അധഃപതിക്കുകയും ചെയ്‌ത പണ്ഡിതന്റെ ഉപമയാണു ഈ വചനങ്ങളില്‍ വിവരിക്കുന്നത്‌. ഈ വ്യക്തി ഏതായിരുന്നുവെന്നു നിര്‍ണ്ണയിച്ചു പറയത്തക്ക തെളിവുകളൊന്നുമില്ല. ഇസ്രാഈല്യരില്‍ ഉണ്ടായിരുന്ന ബല്‍ആമുബ്‌നു ബാഊറാ (بَلْعَام بِنُ بَاعُورَا) യാണെന്നു പല വ്യാഖ്യാതാക്കളും പറഞ്ഞു കാണുന്നു. വേറെ ചിലര്‍ ഉമയ്യത്തുബ്‌നു അബിസ്സ്വല്‍ത്ത്‌ (أمَيَّة بن ابي الصلت) ആണെന്നും മറ്റും പറഞ്ഞു കാണാം. ആരായിരുന്നാലും – ഒരു പ്രത്യേക വ്യക്തിയെ ഉദ്ദേശിച്ചു പറഞ്ഞതെല്ലന്നിരുന്നാല്‍ പോലും – അല്ലാഹു വിവരിച്ച ദുര്‍ഗ്ഗുണങ്ങളോടു കൂടിയ എല്ലാ പണ്ഡിതനെയും ബാധിക്കുന്ന ഉപമയാണിതു എന്നുള്ളതില്‍ സംശയമില്ല.  ബല്‍ആമിനെപ്പറ്റി പറയപ്പെടുന്നതു ഇങ്ങനെയാണു: അവന്‍ നന്നായി പഠിച്ചറിഞ്ഞ പണ്ഡിതനും സച്ചരിതനുമായിരുന്നു, പ്രാര്‍ത്ഥനകള്‍ക്കു വേഗം ഉത്തരം കിട്ടാറുള്ളവനായിരുന്നു. പിന്നീടു ശത്രുക്കളില്‍ നിന്നു കൈക്കൂലി വാങ്ങി മൂസാ നബി (عليه الصلاة والسلام) ക്കെതിരില്‍ പ്രാര്‍ത്ഥന നടത്തുവാന്‍ ശ്രമിച്ചു. പക്ഷേ പ്രാര്‍ത്ഥിച്ചപ്പോള്‍ നാവില്‍ വന്നതു മറിച്ചായിരുന്നു. അങ്ങനെ, അവനു ഇഹവും പരവും നഷ്‌ടപ്പെട്ടു. പിന്നീടു സ്ഥിതിഗതികള്‍ കൂടുതല്‍ ദുഷിക്കുകയും ജനങ്ങളെ ദുര്‍മാര്‍ഗത്തിലേക്കു പ്രേരിപ്പിക്കുകയും ചെയ്‌തുകൊണ്ടിരുന്നു. ബൈബ്‌ളില്‍ ഇവനെപ്പറ്റി പല പ്രസ്‌താവനകളും കാണാം (*). ബെയോറിന്റെ മകനായ ബിലെയാം എന്നാണ്‌ അതില്‍ ഇയാളുടെ പേരു പറഞ്ഞിരിക്കുന്നത്‌. ഒരു പക്ഷേ, അതില്‍ നിന്നായിരിക്കാം ഈ അഭിപ്രായം ഉത്ഭവിച്ചിരിക്കുന്നത്‌. അല്ലാഹുവിനറിയാം. ഉമയ്യത്തുബ്‌നു അബീസ്വല്‍ത്ത്‌ നബി(صَلَّى اللَّهُ عَلَيْهِ وَسَلَّمَ)യുടെ കാലത്ത്‌ ജീവിച്ച ഒരു കവിയായിരുന്നു. ഇയാളും വളരെ പഠിച്ചറിഞ്ഞ ബുദ്ധിമാനായിരുന്നു. അടുത്ത കാലത്ത്‌ ഒരു പ്രവാചകന്‍ വരാനുണ്ടെന്ന്‌ ഉമയ്യത്തു പറഞ്ഞിരുന്നു. പക്ഷേ, അതു താനായിരിക്കുമെന്നായിരുന്നു തന്റെ പ്രതീക്ഷ. എന്നാല്‍, സംഭവിച്ചതു മറ്റൊന്നായപ്പോള്‍ ഉമയ്യത്ത്‌ പാടു മാറി. മുശ്‌രിക്കുകളുടെ പക്ഷത്തു ചേരുകയും, കവിതകള്‍ വഴി അവര്‍ക്കു പിന്‍ബലം നല്‍കുകയും ചെയ്‌തുകൊണ്ടിരുന്നു. അവന്റെ വിജ്ഞാനപരമായ ചില കവിതകളെപ്പറ്റി ‘അവന്റെ കവിത വിശ്വസിച്ചു; അവന്റെ ഹൃദയം വിശ്വസിച്ചിട്ടില്ല’ എന്നു നബി (صَلَّى اللَّهُ عَلَيْهِ وَسَلَّمَ) പറഞ്ഞതായി നിവേദനം വന്നിരിക്കുന്നു.  —–  (*) ബൈബ്‌ളിന്റെ പഴയനിയമത്തില്‍, സംഖ്യാ പുസ്‌തകം 22-24 എന്നീ അദ്ധ്യായങ്ങളിലും, പുതിയ നിയമത്തില്‍, 2. പത്രോസ്‌ : 2 ല്‍ 15, വെളിപാട്‌ 2 ല്‍ 14 യൂദാ 1 ല്‍ 11 എന്നിവിടങ്ങളിലും പ്രസ്‌താവിക്കപ്പെട്ടുകാണാം. ബൈബ്‌ളിലെ പ്രസ്‌താവനകളെ അടിസ്ഥാനമാക്കി വേദപുസ്‌തക നിഘണ്ടുവില്‍ ഇവനെപ്പറ്റി പറഞ്ഞതിന്റെ ചുരുക്കം ഇതാണ്‌: അവന്‍ (ബെലയോറിന്റെ മകന്‍ ബിലെയാം) ലക്ഷണം അറിയുന്നവനും സമര്‍ത്ഥനുമായിരുന്നു. ഇസ്രാഈല്യര്‍ സീനാ മരുഭൂമിയിലുടെ മോവാബി (موأب) ലെത്തിയപ്പോള്‍ അവിടത്തെ രാജാവ്‌ അവനെ വിളിപ്പിച്ച്‌ ഇസ്രാഈല്യരെ ശപിക്കുവാനാവശ്യപ്പെട്ടു. അതിനൊരുങ്ങിയ ശേഷം അവസാനം ശപിക്കുന്നതിന്‌ പകരം അനുഗ്രഹിക്കുകയാണ്‌ ചെയ്‌തത്‌. ഈ വഞ്ചന നിമിത്തം രാജാവ്‌ നിശ്ചയപ്രകാരമുള്ള വാഗ്‌ദാനം നിറവേറ്റിയില്ല. ഇവന്‍ ഇസ്രാഈല്യരെ ദുര്‍ന്നടപ്പിന്‌ പ്രേരിപ്പിച്ചു. വഞ്ചന, ദ്രവ്യമോഹം, അറിവുണ്ടായിട്ടും അതിനെതിരായി പ്രവര്‍ത്തിക്കല്‍, ബുദ്ധി മുതലായ അനുഗ്രഹങ്ങളെ ദുരുപയോഗപ്പെടുത്തല്‍ എന്നിങ്ങിനെ പല കാര്യങ്ങളിലും ഇവന്റെ ചരിത്രത്തില്‍ നിന്നും വേദ പണ്ഡിതന്‍മാരായ ആളുകള്‍ പാഠം പഠിക്കേണ്ടതാകുന്നു. (വേദ പു. നി. പുറം 297).  ——  സത്യവും നേര്‍വഴിയും ഇന്നതാണെന്നു ശരിക്കും അറിവുണ്ടായിരുന്നിട്ടും ഐഹിക കാര്യലാഭങ്ങള്‍ക്കും സ്വാര്‍ത്ഥങ്ങള്‍ക്കുംവേണ്ടി കൃതിമ ‘ഫത്‌വാ’കള്‍ കൊടുക്കുക സത്യത്തിനും സദാചാരത്തിനും വിരുദ്ധമായ സംരംഭങ്ങളില്‍ മനഃപൂര്‍വ്വം ഏര്‍പ്പെടുക, സ്വാര്‍ത്ഥങ്ങള്‍ക്കും കക്ഷി താല്‍പര്യത്തിനും വേണ്ടി മതവിധികള്‍ ദുര്‍വ്യാഖ്യാനം ചെയ്യുക മുതലായ കൃത്യങ്ങള്‍ നടത്തുന്ന പണ്ഡിതന്മാരെ എല്ലാകാലത്തും കാണാം. ഇക്കാലത്തു കൂടുതലും കാണും. ഇങ്ങിനെയുള്ള എല്ലാ പണ്ഡിതന്മാര്‍ക്കുമുള്ള ഉപമ തന്നെയാണു അല്ലാഹു ഇവിടെ എടുത്തു കാണിച്ച നായയുടെ ഉപമയും. നായയോടാണു അവരെ അല്ലാഹു ഉപമിച്ചിരിക്കുന്നതെന്ന വസ്‌തുത തന്നെ മതി, അവരുടെ ദുഷ്‌ചെയ്‌തികളുടെ നികൃഷ്‌ടത മനസ്സിലാക്കുവാന്‍. നായയെക്കുറിച്ചുള്ള വര്‍ണ്ണന കൂടി കണക്കിലെടുക്കുമ്പോള്‍ അല്ലാഹുവിനു അവരോടുള്ള അറപ്പും വെറുപ്പും എത്ര കടുത്തതാണെന്നും ഗ്രഹിക്കാവുന്നതാണ്‌. വായ പിളര്‍ന്നു നാവു പുറത്തേക്കു തൂക്കിയിട്ട്‌ കിതച്ചും കൊണ്ടായിരിക്കും നായ സാധാരണ നടക്കുക. ആരെങ്കിലും ഉപദ്രവിക്കുമ്പോഴും അല്ലാത്തപ്പോഴും അതങ്ങിനെത്തന്നെ. അതിന്റെ തീറ്റയിലും വികാര പ്രകടനങ്ങളിലും മാത്രമേ അതിനു ശ്രദ്ധയുണ്ടായിരിക്കുകയുള്ളു. അതുപോലെയാണു ഇവരുടെയും സ്ഥിതിയെന്നു അല്ലാഹു പറയുന്നു. അതായതു, ഇവരുടെ ദുഷ്‌ചെയ്‌തികളെപ്പറ്റി ആരെങ്കിലും ഗുണദോഷിക്കുകയോ, എതിര്‍ക്കുകയോ ചെയ്യുന്നതുകൊണ്ടൊന്നും അവരുടെ നിലയില്‍ മാറ്റം വരുന്നതല്ല. കാരണം, അവരുടെ ലക്ഷ്യം ഭൗതിക നേട്ടമാണ്.‌ അതിനുള്ള വളഞ്ഞ മാര്‍ഗ്ഗങ്ങള്‍ ആരായുന്നതില്‍ നിരതരായിരിക്കും അവര്‍. അതിനുവേണ്ടി എന്തു ചെയ്‌വാനും അവര്‍ മടിക്കുകയുമില്ല. തങ്ങളുടെ അറിവിനു എതിരായി പ്രവര്‍ത്തിക്കുക മാത്രമല്ല അവര്‍ ചെയ്യുന്ന കുറ്റം. തങ്ങള്‍ക്കു അല്ലാഹുവിങ്കല്‍ ലഭിക്കുമായിരുന്ന ഉന്നത പദവികളെ നഷ്‌ടപ്പെടുത്തി പകരം ഐഹികമായ നിസ്സാര നേട്ടങ്ങള്‍ക്കു പ്രാധാന്യം നല്‍കുകയും, അതിനുവേണ്ടി തന്നിഷ്‌ടങ്ങള്‍ പ്രവര്‍ത്തിക്കുകയുമാണവര്‍ ചെയ്യുന്നത്‌. ഇതു കൊണ്ടൊക്കെത്തന്നെയാണു അല്ലാഹു അവരോടു ഇത്രയും കടുത്ത വെറുപ്പു പ്രകടിപ്പിക്കുന്നതും. അല്ലാഹു നമ്മെ കാത്തു രക്ഷിക്കട്ടെ. ആമീന്‍. അല്ലാഹു പറയുന്നു:-"
  7,176,"1129"
  7,177,"1129"
  7,178,"ഫിര്‍ഔന്റെ കൂട്ടരെ (വറുതി പിടിച്ച) കൊല്ലങ്ങളും, ഫലവര്‍ഗ്ഗങ്ങളുടെ കുറവും കൊണ്ടു നാം പിടികൂടുകയുണ്ടായി; അവര്‍ ഓര്‍മ്മവെക്കുവാന്‍ വേണ്ടി.   സൂറഃ ക്വസ്വസ്വില്‍ നബി(صَلَّى اللَّهُ عَلَيْهِ وَسَلَّمَ)യെ അഭിമുഖീകരിച്ചുകൊണ്ടു അല്ലാഹു പറയുന്നു: إِنَّكَ لا تَهْدِي مَنْ أَحْبَبْتَ (നിശ്ചയമായും, നീ ഇഷ്‌ടപ്പെട്ടവരെ നീ നേര്‍മ്മാര്‍ഗ്ഗത്തിലാക്കുകയില്ല. എങ്കിലും അല്ലാഹു ഉദ്ദേശിക്കുന്നവരെ അവന്‍ നേര്‍മ്മാര്‍ഗ്ഗത്തിലാക്കുന്നു. നേര്‍മ്മാര്‍ഗ്ഗം പ്രാപിക്കുന്നവരെപ്പറ്റി അവന്‍ നല്ലവണ്ണം അറിയുന്നവനുമത്രെ. (ക്വസ്വസ്‌: 56). നേര്‍മ്മാര്‍ഗ്ഗം ഇന്നതാണെന്നു അറിഞ്ഞതുകൊണ്ടോ മറ്റൊരാള്‍ ഉപദേശിച്ചതുകൊണ്ടോ ആരും നേര്‍മ്മാര്‍ഗ്ഗത്തിലായിക്കൊള്ളണമെന്നില്ല. അതിനു അല്ലാഹുവിങ്കല്‍ നിന്നുള്ള സഹായവും തൗഫീക്വും അനിവാര്യമാകുന്നു. അതു ലഭിക്കാത്തവര്‍ വഴിപിഴച്ചവര്‍ തന്നെ. അതുകൊണ്ടാണല്ലോ കഴിഞ്ഞ വചനത്തില്‍ പ്രസ്‌താവിക്കപ്പെട്ടതുപോലെയുള്ള ആളുകള്‍ അവര്‍ക്കു വിവരമുണ്ടായിട്ടും-വഴിപിഴച്ചു പോകുന്നത്‌. അല്ലാഹു നാം എല്ലാവരെയും നേര്‍മ്മാര്‍ഗ്ഗം നല്‍കി അനുഗ്രഹിക്കുന്ന സൗഭാഗ്യവാന്‍മാരില്‍ ഉള്‍പ്പെടുത്തട്ടെ. ആമീന്‍. അടുത്ത വചനം നോക്കുക:-"
