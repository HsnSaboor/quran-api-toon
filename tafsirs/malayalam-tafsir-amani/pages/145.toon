tafsir[6]{c,v,t}:
  6,132,"(നബിയേ) ഒരു (എഴുത്തു) താളില്‍ ഒരു ഗ്രന്ഥം നാം നിന്റെ മേല്‍ അവതരിപ്പിച്ച് അവരുടെ കൈകളാല്‍ അവരതു തൊട്ടിരുന്നാലും, (ആ) അവിശ്വസിച്ചവര്‍ പറയുക തന്നെ ചെയ്യും: 'ഇതൊരു സ്പഷ്ടമായ ആഭിചാരമല്ലാതെ (മറ്റൊന്നും) അല്ല' എന്നു. അദ്ദേഹത്തെ നാം ഒരു മലക്കാക്കുന്നതായാലും അദ്ദേഹത്തെ നാം ഒരു പുരുഷനാക്കുമായിരുന്നു (അഥവാ ആക്കേണ്ടി വരുമായിരുന്നു). (അങ്ങനെ) അവര്‍ സംശയത്തിലകപ്പെട്ടുകൊണ്ടിരിക്കുന്ന കാര്യം (പിന്നെയും) നാം അവര്‍ക്കു സംശയത്തിലാക്കുകയും ചെയ്യുമായിരുന്നു. നിന്റെ മുമ്പ് പല റസൂലുകളെക്കുറിച്ചും പരിഹസിക്കപ്പെടുകയുണ്ടായിട്ടുണ്ട്; എന്നിട്ട്, അവരെ കളിയാക്കിയിരുന്നുവരില്‍, അവര്‍ പരിഹസിച്ചുകൊണ്ടിരുന്ന കാര്യം വന്നു ഭവിച്ചു.   ഓരോരുത്തരുടെയും കര്‍മ്മങ്ങള്‍ക്കനുസരിച്ചു – നല്ലതോ ചീത്തയോ ആയ – സ്ഥാനപദവികള്‍ ലഭിക്കുന്നതാണ്. ഓരോരുത്തരുടെയും കര്‍മ്മങ്ങളെക്കുറിച്ചു അല്ലാഹു അറിഞ്ഞും വീക്ഷിച്ചും കൊണ്ടിരിക്കുന്നുണ്ട്‌. അവനു ഒരു കാര്യത്തിലും ആരുടേയും ആശ്രയം വേണ്ടതില്ല. നിങ്ങള്‍ സല്‍ക്കര്‍മ്മങ്ങള്‍ ചെയ്യുന്നില്ലെന്നുവെച്ച് അവനു ഒരു ദോഷവും ബാധിക്കുവാനില്ല. അതേ സമയത്ത് അവന്‍ വളരെ കാരുണ്യ ശീലനുമാകുന്നു. അതുകൊണ്ടാണു നിങ്ങളുടെമേല്‍ പെട്ടന്നുള്ള നടപടിയൊന്നും അവന്‍ എടുക്കാതിരിക്കുന്നത്. വേണമെങ്കില്‍ നിങ്ങളെ ഈ ഭൂമുഖത്തു നിന്നു തുടച്ചു നീക്കി മറ്റൊരു കൂട്ടരേ തല്‍സ്ഥാനത്തു കൊണ്ടുവരുവാനും അവനു കഴിയും. മുന്‍കഴിഞ്ഞുപോയ ജനങ്ങളുടെ ശേഷം, അവരുടെ പിന്‍തലമുറകളായിട്ടാണല്ലോ നിങ്ങളെ അവന്‍ രംഗത്തു കൊണ്ടുവന്നത്. പക്ഷെ, അവന്റെ കാരുണ്യം നിമിത്തം അവനതു ചെയ്യാതിരിക്കുകയാണ്. പരലോകം, ന്യായവിചാരണ, രക്ഷാശിക്ഷകള്‍ ആദിയായി പ്രവാചകന്‍മാര്‍ മുഖേന നിങ്ങളോടു വാഗ്ദത്തം ചെയ്യപ്പെടുന്ന കാര്യങ്ങളെല്ലാം സംഭവിക്കുകതന്നെ ചെയ്യും. അതില്‍ സംശയിക്കേണ്ടതില്ല. അതൊക്കെ സംഭവിക്കുമ്പോള്‍ നിങ്ങള്‍ക്കു അല്ലാഹുവിനെ പരാജയപ്പെടുത്തി രക്ഷപ്പെടാമെന്ന ധാരണ നിങ്ങള്‍ക്കുണ്ടെങ്കില്‍ അതങ്ങു വിട്ടേക്കുക."
  6,133,"921"
  6,134,"921"
  6,135,"(നബിയേ) പറയുക: 'നിങ്ങള്‍ ഭൂമിയിലൂടെ സഞ്ചരിക്കുവിന്‍, പിന്നെ, വ്യാജമാക്കിയവരുടെ പര്യവസാനം എങ്ങിനെയായിരുന്നുവെന്നു നോക്കുവിന്‍'.   ഈ വചനത്തിന്റെ സാരം രണ്ടു പ്രകാരത്തില്‍ വ്യാഖ്യാനിക്കപ്പെടാവുന്നതാണ്.  (1). നിങ്ങള്‍ നിങ്ങളുടെ യഥാര്‍ത്ഥ സ്ഥിതിഗതികള്‍ മനസ്സിലാക്കി കഴിവതും നല്ലനിലയില്‍ വര്‍ത്തിച്ചു പോരണം, ഞാനും എന്റെ സ്ഥിതിക്കനുസരിച്ചു വര്‍ത്തിച്ചു വരുന്നു. അപ്പോള്‍, ഈ ജീവിതത്തില്‍ നിന്നു സമ്പാദിച്ചതിന്റെ ഗുണഫലം വഴിയെ അനുഭവത്തില്‍ വരും. അക്രമം പ്രവര്‍ത്തിക്കുന്നവര്‍ക്കു വിജയം ലഭിക്കുവാനില്ല. സല്‍ക്കര്‍മ്മങ്ങള്‍ക്കേ വിജയം ലഭിക്കൂ.  (2). നിങ്ങള്‍ നിങ്ങളുടെ നിലപാടും ഹിതവും അനുസരിച്ചു പ്രവര്‍ത്തിച്ചുകൊള്ളുക. ഞാനതു മുടക്കുന്നില്ല. എന്റെ ഹിതവും നിലപാടും അനുസരിച്ചു ഞാനും പ്രവര്‍ത്തിച്ചുകൊള്ളാം. അതിന്റെ ഫലം ഭാവിയില്‍ നിങ്ങള്‍ക്കറിയുമാറാകും. അക്രമികള്‍ക്കു രക്ഷയില്ലെന്നു നിങ്ങളോര്‍ക്കണം.  ആദ്യത്തെ വ്യാഖ്യാനം ഒരു സദുപദേശമെന്ന നിലക്കും, രണ്ടാമത്തേതു ഒരു താക്കീതു എന്നുള്ള നിലക്കുമുള്ളതായിരിക്കും. ഇതാണു വ്യാത്യാസം."
  6,136,"പറയുക: 'എന്റെ രക്ഷിതാവിനോടു ഞാന്‍ അനുസരണക്കേടു കാണിച്ചുവെങ്കില്‍, വമ്പിച്ച ഒരു ദിവസത്തിലെ ശിക്ഷയെ നിശ്ചയമായും ഞാന്‍ ഭയപ്പെടുന്നു.   അറബികള്‍ക്കിടയില്‍ ചിരകാലമായി നടപ്പിലുണ്ടായിരുന്ന ചില ദുരാചാരങ്ങളെയും, ശിര്‍ക്കുപരമായ പ്രവര്‍ത്തനങ്ങളെയും കുറിച്ചാണു ഈ വചനത്തിലും, തുടര്‍ന്നുള്ള ഏതാനും വചനങ്ങളിലും പ്രതിപാദിക്കപ്പെട്ടിരിക്കുന്നത്. കൃഷിയുല്‍പന്നങ്ങളുടെയും, ആടുമാടൊട്ടകങ്ങള്‍ മുതലായവയുടെയും സൃഷ്ടാവും, നിയന്താവും അല്ലാഹുവാണെന്ന് അവര്‍ക്കും അറിയാവുന്നതാണ്. എന്നാലും തങ്ങളുടെ വിഗ്രഹാദി ദൈവങ്ങളുടെ അനുഗ്രഹാശിസ്സുകൊണ്ടാണു അവയെല്ലാം തങ്ങള്‍ക്കു ലഭിക്കുന്നതെന്നും, അവയുടെ പ്രീതിയും ‘ബര്‍ക്കത്തും’ ഇല്ലാത്തപക്ഷം തങ്ങള്‍ക്കു കഷ്ടനഷ്ടങ്ങള്‍ സംഭവിക്കുമെന്നും ആയിരുന്നു അവരുടെ വിശ്വാസം. ചില മാഹാത്മക്കളെയും നേര്‍ച്ചക്കാരെയും സംബന്ധിച്ച് ഇതുപോലെയുള്ള ചില ധാരണകളും, വിശ്വാസങ്ങളും മുസ്ലിം പോതുജനങ്ങളിലും വേരൂന്നിയിട്ടുള്ളതു ഒരു ദുഃഖസത്യമത്രെ. ചില പുതിയ നായീകരണങ്ങള്‍ കണ്ടുപിടിച്ച് ആ പഴയ ജാഹിലിയ്യാ സമ്പ്രദായങ്ങളെ ഇസ്ലാമീകരിച്ചു മുതലെടുക്കുവാന്‍ ഒരു വിഭാഗം പണ്ഡിതന്‍മാരും രംഗത്തുണ്ടെന്നുള്ളതാണു കൂടുതല്‍ ശോചനീയം. ആ മുശ്രിക്കുകള്‍ അവരുടെ ദൈവങ്ങള്‍ക്കായി നീക്കിവെക്കുന്ന സ്വത്തുക്കള്‍ അവസാനം അവരിലുള്ള പുരോഹിത വര്‍ഗ്ഗത്തിലേക്കായിരിക്കും എത്തിച്ചേരുക. ഏറെക്കുറെ അതുപോലെയുള്ള കാര്യലാഭങ്ങള്‍ തന്നെയാണു ഇവരെയും അതിനു പ്രേരിപ്പിക്കുന്നത്.  കൃഷിസ്ഥലങ്ങളിലും, തോട്ടങ്ങളിലും ഒരു ഭാഗം അല്ലാഹുവിന്റെയും, മറ്റൊരു ഭാഗം അവരുടെ ദൈവങ്ങളുടെയും പേരില്‍ അവര്‍ തിരിച്ചുവെക്കും. അല്ലാഹുവിന്റെ ഓഹരിയില്‍നിന്നുള്ള ലഭ്യം സാധുക്കള്‍ക്ക് ധര്‍മ്മമായി നല്‍കും. ദൈവങ്ങളുടെ ഓഹരിയില്‍നിന്നുള്ള വരുമാനം അവയുടെ പേരിലുള്ള നേര്‍ച്ച, ബലി, പൂജ മുതലായ വഴിപാടുകള്‍ക്കും ചിലവഴിക്കും. ഇതു ഒടുക്കം ആ ദൈവങ്ങളുടെ ക്ഷേത്ര പൂജാരികള്‍ തുടങ്ങിയ പുരോഹിത വര്‍ഗ്ഗത്തിനാണു ലഭിക്കുകയെന്നു പറയേണ്ടതില്ലല്ലോ. ഇങ്ങിനെ, അല്ലാഹു ഉല്‍പാദിപ്പിച്ചുകൊടുത്ത ഉല്‍പന്നങ്ങളെ മുഴുവന്‍ അവന്റെ മാര്‍ഗ്ഗത്തില്‍ ചിലവഴിക്കുകയോ, അവന്റെ അനുഗ്രഹങ്ങളെന്ന നിലക്കു സ്വന്തം എടുത്തുപയോഗിക്കുകയോ ചെയ്യാതെ, അതില്‍ ഒരു ഓഹരി മാത്രം അവന് അവര്‍ നീക്കിവെക്കുന്നു. മാത്രമല്ല, അവന്റെ സമന്മാരും പങ്കാളികളുമായി അവര്‍ സങ്കല്‍പിച്ചുണ്ടാക്കിയ കൃത്രിമ ദൈവങ്ങള്‍ക്കും ഒരോഹരി അവര്‍ നിശ്ചയിച്ചുവെക്കുന്നു.  കാര്യം അവിടംകൊണ്ടും അവസാനിക്കുന്നില്ല. ദൈവങ്ങളുടെ ഓഹാരിയെപ്പറ്റി അവര്‍ പ്രത്യേകം ശ്രദ്ധിക്കുകയും നന്നായി ശുശ്രൂഷ നടത്തുകയും ചെയ്യും. അല്ലാഹുവിന്റേതിനെപ്പറ്റി അത്രയൊന്നും ശ്രദ്ധ പതിക്കുകയില്ല. കാറ്റ് മുതലായ വല്ല കാരണത്താലും അല്ലാഹുവിന്റെ ഓഹരിയില്‍നിന്നു ദൈവങ്ങളുടെ ഓഹരിയിലേക്കു വല്ലതും കൊഴിഞ്ഞു ചാടിപ്പോയാല്‍ അതു ദൈവങ്ങളുടേതായി കണക്കാക്കും. നേരെമറിച്ചു ദൈവങ്ങളുടെ ഓഹരിയില്‍നിന്നു അങ്ങോട്ടു വല്ലതും കലര്‍ന്നുപോയാല്‍ ഈ നിയമം ഒട്ടില്ലതാനും. ദൈവങ്ങളുടെ ഭാഗത്തില്‍ നിന്നുള്ള വെളളത്തെ ആശ്രയിച്ചാണ് അല്ലാഹുവിന്റെ ഓഹരിയിലെ വിള വളര്‍ന്നതെങ്കില്‍ ആ വിളവും ദൈവങ്ങള്‍ക്കുതന്നെ അവകാശപ്പെട്ടതും. മറിച്ചായാല്‍ ദൈവങ്ങളുടെ അവകാശത്തില്‍ കുറവു വരുത്തുകയുമില്ല. ക്ഷാമം പോലെയുള്ള നിര്‍ബ്ബന്ധിതാവസ്ഥകള്‍ നേരിട്ടാലും അല്ലാഹുവിന്റെ ഓഹരിയില്‍ നിന്നല്ലാതെ, ദൈവങ്ങളുടെ ഓഹരിയില്‍ നിന്നു – അവയുടെ കോപശാപങ്ങളെക്കുറിച്ചുള്ള ഭയം നിമിത്തം – അവര്‍ എടുത്തു പറ്റുമായിരുന്നില്ല. ചുരുക്കിപ്പറഞ്ഞാല്‍ എന്തെങ്കിലും കാരണത്തെച്ചൊല്ലി ദൈവങ്ങളുടെ ഓഹരിക്കു മുതല്‍കൂട്ടു നല്‍കുവാനും, അല്ലാഹുവിന്റെ ഓഹരിക്കു നഷ്ടം വരുവാനുമായിരിക്കും അവര്‍ ശ്രമിക്കുക. ഇതിനു അവര്‍ പറയുന്ന കാരണം, അല്ലാഹു ധന്യനും, ദൈവങ്ങള്‍ ദരിദ്രരുമാണെന്നായിരിക്കും. ഇതെല്ലാം സൂചിപ്പിച്ചു കൊണ്ടാണു അല്ലാഹുവിന്റെ ഓഹരിയെക്കുറിച്ചു പറഞ്ഞപ്പോള്‍ بِزَعْمِهِمْ (അവരുടെ ജല്‍പന പ്രകാരം) എന്നു അല്ലാഹു വിശേഷിപ്പിച്ചത്.  കന്നുകാലികളെ സംബന്ധിച്ചാണെങ്കില്‍, അല്ലാഹുവിന്റെ സൃഷ്ടികളായ അവയെ അവനു നേര്‍ച്ചയോ ബലിയോ ആക്കുന്നതിനു പകരം, അവയെ തങ്ങളുടെ ദൈവങ്ങള്‍ക്കു നേര്‍ച്ച വഴിപാടുകളാക്കുകയാണവര്‍ ചെയ്യുക. അറക്കുമ്പോള്‍ അവന്റെ നാമത്തില്‍ അറുക്കാതെ മറ്റു ദൈവങ്ങളുടെ നാമങ്ങളില്‍ അറുക്കുകയും ചെയ്യും. ‘ബഹീറത്തു, സാഇബത്ത്, ഹാമ്, വസ്വീലത്ത്, എന്നിവയെപ്പറ്റി സൂ: മാഇദ 106ല്‍ പ്രസ്താവിച്ചുവല്ലോ. ഇങ്ങിനെയുള്ള തോന്നിയവാസങ്ങളെയാണു ഈ വചനത്തില്‍ അല്ലാഹു ചൂണ്ടിക്കാട്ടുന്നത്. ഇതുവഴി, അല്ലാഹുവിനു പങ്കുകാരെ ഉണ്ടാക്കി ആരാധനകളര്‍പ്പിക്കുകയെന്നതിനു പുറമെ, അല്ലാഹുവിനാണെന്നും ദൈവങ്ങള്‍ക്കാണെന്നും ജല്‍പിച്ചു കൊണ്ടു നീക്കിവെച്ച ഓഹരികളില്‍പോലും പക്ഷഭേദവും അനീതിയും കാണിക്കുകയാണവര്‍ ചെയ്യുന്നത്. അതാണു അവസാനം سَاءَ مَا يَحْكُمُونَ (അവര്‍ വിധി കല്‍പിക്കുന്നതു വളരെ ചീത്ത) എന്നു പറഞ്ഞത്."
  6,137,"അവരെ മുഴുവനും നാം ഒരുമിച്ചുകൂട്ടുന്ന ദിവസം (ഓര്‍ക്കുക)! പിന്നീട്‌ (നമ്മോടു) പങ്കു ചേര്‍ത്തവരോടു നാം പറയും: 'നിങ്ങള്‍ ജല്‍പിച്ചുകൊണ്ടിരുന്നതായ നിങ്ങളുടെ (ആ) പങ്കുകാര്‍ എവിടെ?!'   അറബി മുശ്രിക്കുകള്‍ക്കിടയില്‍ നടപ്പുണ്ടായിരുന്ന അതിനികൃഷ്ടമായ മറ്റൊരു ദുരാചാരത്തെക്കുറിച്ചാണു പറയുന്നത്. ദാരിദ്ര്യം, അപമാനം, പ്രാരാബ്ധം, യുദ്ധകാലത്തുണ്ടാകുന്ന ശല്യം ആദിയായവയെ ഭയന്ന്‍ സ്വന്തം പെണ്‍കുഞ്ഞുങ്ങളെ വധിക്കുക; അല്ലെങ്കില്‍ ജീവനോടെ കുഴിച്ചുമൂടുക. ഇതാണത്‌. കൂടാതെ, ദൈവങ്ങളെ പ്രീതിപ്പെടുത്തുവാന്‍വേണ്ടി – ഇക്കാലത്തു ചില അപരിഷ്‌കൃത വര്‍ഗക്കാര്‍ ചെയ്യാറുള്ളതുപോലെ – ആണ്‍കുഞ്ഞുങ്ങളെ വിഗ്രഹങ്ങള്‍ക്കുവേണ്ടി ബലി അര്‍പ്പിക്കലും പതിവുണ്ടായിരുന്നുവെന്നു ചിലര്‍ പറഞ്ഞു കാണുന്നു. അല്ലാഹുവിനറിയാം. പെണ്‍കുഞ്ഞുങ്ങളെ കൊല്ലുന്നതിനെപറ്റി മാത്രമേ ക്വുര്‍ആനില്‍ വ്യക്തമാക്കപ്പെട്ടു കാണുന്നുള്ളൂ. ജീവകാരുണ്യമോ, സ്വന്തം മക്കളോടുള്ള വാത്സല്യമോ, പിഞ്ചുപൈതലിനോടുള്ള ദയയോ തോന്നാത്ത ഈ കടുംകൈ പ്രവര്‍ത്തിക്കുവാന്‍ അവര്‍ക്കു പ്രേരണ നല്‍കുന്നതു പിശാചുക്കളുടെ ദുര്‍ബ്ബോധനങ്ങളും, പുരോഹിത വര്‍ഗത്തിന്റെ നിയമനിര്‍മ്മാണങ്ങളുമായിരുന്നു. ഇവരാണു ഇവിടെ ‘പങ്കാളികള്‍’ (شُرَكَاء) കൊണ്ടു വിവക്ഷ. അല്ലാഹുവിന്റെ നിയമങ്ങള്‍ക്കു വിരുദ്ധമായ നിയമങ്ങള്‍ നിര്‍മ്മിക്കുന്ന ഇവരെ റബ്ബുകളാക്കുകയാണല്ലോ അവര്‍ ചെയ്യുന്നത്‌. പ്രസ്‌തുത നിയമോപദേശങ്ങള്‍ മൂലം അവര്‍ ഇഹത്തിലും പരത്തിലും കഷ്‌ടനഷ്‌ടങ്ങള്‍ അനുഭവിക്കേണ്ടിവരുന്നു. അതൊക്കെ മതനിയമങ്ങളായി തെറ്റിദ്ധരിക്കപ്പെടുകയും ചെയ്യുന്നു. അതെല്ലാം സൂചിപ്പിച്ചുകൊണ്ടാണു, അവര്‍ – ആ പങ്കാളികള്‍ – അവരെ നാശത്തില്‍ പതിപ്പിക്കുവാനും, അവരുടെ മതം അവര്‍ക്കു തിരിച്ചറിയാതാക്കുവാനും (لِيُرْدُوهُمْ وَلِيَلْبِسُوا عَلَيْهِمْ دِينَهُمْ) എന്നു പറഞ്ഞത്‌.  അത്തരം ദുര്‍വൃത്തികളൊന്നും അവര്‍ ചെയ്യാതിരിക്കുകതന്നെ വേണമെന്നാണ്‌ അല്ലാഹു നിശ്ചയിച്ചിരുന്നതെങ്കില്‍ അവര്‍ അതൊന്നും ചെയ്യുമായിരുന്നില്ല. പക്ഷേ, നല്ലതും ചീത്തയും വിവേചിച്ചറിയുവാനുള്ള സൗകര്യവും, സാഹചര്യവും നല്‍കിക്കൊണ്ട്‌ അവരുടെ ഹിതത്തിനു വിട്ടുകൊടുത്തിരിക്കുകയാണ്‌ അല്ലാഹു. അതു കൊണ്ടു അവര്‍ ചെയ്യുന്നത്‌ ചെയ്യട്ടെ എന്നുവെച്ച്‌ അവരെ അവഗണിച്ചു കളയുകയേ വേണ്ടൂ. അവരുടെ മേലുള്ള നടപടി അല്ലാഹു എടുത്തുകൊള്ളും. എന്നിങ്ങിനെ നബി (صَلَّى اللَّهُ عَلَيْهِ وَسَلَّمَ) യെ ഉപദേശിക്കുകയാണ്‌ ആയത്തിന്റെ അന്ത്യഭാഗം ചെയ്യുന്നത്‌’."
