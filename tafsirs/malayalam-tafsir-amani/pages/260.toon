tafsir[9]{c,v,t}:
  14,34,"1782"
  14,35,"അറബി മുശ്രിക്കുകള്‍ വിഗ്രഹാരാധകന്‍മാരാണ്. അവരുടെ കേന്ദ്രമാകട്ടെ, കഅ്ബയും മക്കാഹറമുമാകുന്നു. തങ്ങള്‍ ഇബ്രാഹീം (عليه السلام) നബിയുടെ സന്താന പരമ്പരയില്‍പെട്ടവരും അദ്ദേഹത്തിന്റെ മതമാര്‍ഗ്ഗങ്ങളെ പിന്‍പറ്റുന്നവരാണെന്നു വാദിക്കുന്നവരുമാണവര്‍. എന്നാല്‍, അവരുടെ പൂര്‍വ്വ പിതാവെന്നു അവര്‍ അഭിമാനം കൊള്ളുന്ന ദേഹവും, കഅ്ബയുടെയും ഹറമിന്റെയും സ്ഥാപകനുമായ ഇബ്രാഹീം (عليه السلام) നബിയാകട്ടെ, ഉറച്ച ഏകദൈവ വിശ്വാസിയായിരുന്നു. അതിന്റെ സ്ഥാപനത്തിനും പ്രചരണത്തിനുമുള്ള കേന്ദ്രമായിക്കൊണ്ടാണ് അദ്ദേഹം അല്ലാഹുവിന്റെ കല്‍പനപ്രകാരം കഅ്ബയും ഹറമും സ്ഥാപിച്ചതും, അവിടെ ജനവാസത്തിനു തുടക്കമിട്ടതും. അദ്ദേഹത്തിന്റെ സന്തതികള്‍ വിഗ്രഹാരാധനയില്‍ നിന്നു വിമുക്തരായിരിക്കുവാന്‍ അദ്ദേഹം പ്രാര്‍ത്ഥിക്കുകയും ചെയ്തിരുന്നു എന്നൊക്കെ തുടര്‍ന്നുള്ള വചനങ്ങളില്‍ അല്ലാഹു അവരെ ഓര്‍മിപ്പിക്കുന്നു:-    തങ്ങളുടെ റബ്ബില്‍ അവിശ്വസിച്ചവരുടെ ഉപമ: അവരുടെ പ്രവൃത്തി [കര്‍മ്മം]കള്‍ കൊടുങ്കാറ്റടിച്ചു വീശുന്ന ഒരു ദിവസത്തില്‍ കാറ്റു കഠിനമായി (അടിച്ചുവീശി) ക്കൊണ്ടിരുന്ന ഒരു വെണ്ണീറു പോലെയാകുന്നു. (അതെ) അവര്‍ പ്രവര്‍ത്തിച്ചു ) സമ്പാദിച്ചതില്‍നിന്നു യാതൊന്നിനും (ഫലം സിദ്ധിക്കുവാന്‍) അവര്‍ക്കു കഴിയുകയില്ല. അതുതന്നെയാണ് വിദൂരമായ വഴിപിഴവ്. കാര്യം തീരുമാനം ചെയ്യപ്പെടുമ്പോള്‍ പിശാച് പറയുന്നതാണ്: 'നിശ്ചയമായും, അല്ലാഹു നിങ്ങളോടു യഥാര്‍ത്ഥ വാഗ്ദാനം, വാഗ്ദത്തം ചെയ്തു; ഞാനും നിങ്ങളോടു (ചിലതു) വാഗ്ദാനം ചെയ്തു; എന്നാല്‍, ഞാന്‍ നിങ്ങളോടു (അതു) ലംഘിച്ചു. എനിക്കു നിങ്ങളുടെമേല്‍ യാതൊരു അധികാരവും (അഥവാ അധികൃതരേഖയും) ഉണ്ടായിരുന്നതുമില്ല; ഞാന്‍ നിങ്ങളെ ക്ഷണിച്ചു, അപ്പോള്‍ നിങ്ങളെനിക്കു ഉത്തരം നല്‍കിയെന്നല്ലാതെ. ആകയാല്‍, നിങ്ങള്‍ എന്നെ കുറ്റപ്പെടുത്തേണ്ട, നിങ്ങള്‍ നിങ്ങളെത്തന്നെ കുറ്റപ്പെടുത്തിക്കൊള്ളുവിന്‍; ഞാന്‍ നിങ്ങളെ (രക്ഷിച്ചു) സഹായിക്കുന്നവനല്ല്ല; നിങ്ങള്‍  എന്നെ  (രക്ഷിച്ചു) സഹായിക്കുന്നവരുമല്ല്ല. നിങ്ങള്‍ മുമ്പു എന്നെ (അല്ലാഹുവിനോടു) പങ്കുചേര്‍ത്തതിനെ ഞാന്‍ (ഇതാ) നിഷേധിച്ചിരിക്കുന്നു.  നിശ്ചയമായും അക്രമികള്‍ - അവര്‍ക്കു വേദനയേറിയ ശിക്ഷയുണ്ടായിരിക്കും'   അതായത് എന്നെ അനുസരിക്കാതെ വിഗ്രഹാരാധന നടത്തി വഴിപിഴപ്പിക്കുന്നവരെപ്പറ്റി ഞാന്‍ ഒന്നും പറയുന്നില്ല. നിന്റെ ഉദ്ദേശമനുസരിച്ചു ഏതു നടപടിയും അവരുടെ നേരെ സ്വീകരിക്കുവാന്‍ നിനക്കധികാരമുണ്ട്. നീ വളരെ പൊറുക്കുന്നവനും കരുണയുള്ളവനുമായിരിക്കെ, വേണമെങ്കില്‍ നീ പൊറുത്തുകൊടുക്കുകയും ചെയ്തേക്കാം എന്നു താല്‍പര്യം. എന്നല്ലാതെ, അവര്‍ വിഗ്രഹാരാധന നടത്തിവന്നാലും നീ അതു പൊറുത്ത് കൊടുക്കും എന്നല്ല ഉദ്ദേശ്യം. ശിര്‍ക്കു പൊറുത്തു കൊടുക്കുകയില്ലെന്നു അല്ലാഹു വ്യക്തമാക്കിയിട്ടുള്ളതാണല്ലോ. ‘ഈ രാജ്യം’ (هَـٰذَا الْبَلَدَ) എന്നു പറഞ്ഞതു മക്കാ രാജ്യത്തെപ്പറ്റിയാകുന്നു. ഇസ്മാഈല്‍ (عليه السلام) നെയും, മാതാവു ഹാജര്‍ (عليها السلام) യെയും അദ്ദേഹം മക്കായില്‍ കൊണ്ടുവന്നു താമസിപ്പിച്ചത്, അതിനെ നിര്‍ഭയമായ രാജ്യമാക്കുവാന്‍വേണ്ടി അദ്ദേഹം പ്രാര്‍ത്ഥന ചെയ്തത്, അതു പ്രകാരം മക്കാ ഹറം മുഴുവനും ആദരണീയ സ്ഥാനമായി അല്ലാഹു നിയമിച്ചത് ആദിയായ വിഷയങ്ങളെ സംബന്ധിച്ച വിവരങ്ങള്‍ സൂറത്തുല്‍ ബഖറഃ 125 -129 വചനങ്ങളിലും, അവയുടെ വ്യാഖ്യാനത്തിലും മുമ്പു വിശദീകരിച്ചു കഴിഞ്ഞിട്ടുണ്ട്. ഇവിടെ കൂടുതലൊന്നും വിവരിക്കുന്നില്ല.  ഇബ്രാഹീം عليه السلام നബി അദ്ദേഹത്തിന്റെ സ്വന്തം നാടായ ഇറാഖില്‍ നിന്നു ഹിജ്ര പോന്നതുതന്നെ, വിഗ്രഹാരാധകരുമായി ചരിത്രത്തില്‍ ഇണ കാണാത്ത വിധം പട പൊരുതേണ്ടി വന്നതിനെ തുടര്‍ന്നായിരുന്നു. ഇറാഖില്‍ മാത്രമല്ല, നാട്ടിലാകമാനം വിഗ്രഹാരാധന കൊടികുത്തിവാണിരുന്ന കാലവുമായിരുന്നു അത്. ഈ അനുഭവങ്ങള്‍ വെച്ചുകൊണ്ടാണു അദ്ദേഹം ‘ഈ വിഗ്രഹങ്ങള്‍ വളരെയധികം ആളുകളെ വഴിപിഴപ്പിച്ചിരിക്കുന്നു’വെന്നും ‘എന്നെയും എന്റെ സന്തതികളെയും അതില്‍ നിന്നു അകറ്റി നിറുത്തേണമേ’ എന്നുമൊക്കെ മനംനൊന്തു പ്രാര്‍ത്ഥിക്കുന്നത്.  സൂറത്തുല്‍ ബഖറഃ 126ല്‍ ഇബ്രാഹീം عليه السلام നബിയുടെ പ്രാര്‍ത്ഥന ഉദ്ധരിച്ചതില്‍ اجْعَلْ هَـٰذَا بَلَدًا آمِنًا (ഇതൊരു നിര്‍ഭയമായ രാജ്യമാക്കേണമേ) എന്നും, ഇവിടെ اجْعَلْ هَـٰذَا الْبَلَدَ آمِنًا (ഈ രാജ്യത്തെ നിര്‍ഭയമായതാക്കേണമേ) എന്നുമാണു പറഞ്ഞിരിക്കുന്നത്. ഇബ്നു കഥീര്‍ (رحمة الله عليه) ചൂണ്ടിക്കാട്ടിയതുപോലെ അല്‍ബഖറയിലെ പ്രാര്‍ത്ഥന അദ്ദേഹം ഇസ്മാഈല്‍ (عليه السلام)നെയും മാതാവിനെയും അവിടെ കൊണ്ടുവന്നാക്കിയ അവസരത്തില്‍ പ്രാര്‍ത്ഥിച്ചതും, ഈ വചനത്തിലെ  പ്രാര്‍ത്ഥന ഇസ്മാഈല്‍ (عليه السلام) നബി വളര്‍ന്നു വലുതായശേഷം രണ്ടുപേരും കൂടി കഅ്ബയെ കെട്ടി ഉയര്‍ത്തിയ ശേഷം പ്രാര്‍ത്ഥിച്ചതും ആയിരിക്കുമെന്നാണു മനസ്സിലാകുന്നത്. പ്രാര്‍ത്ഥനയുടെ തുടര്‍ന്നുള്ള വാക്യങ്ങളില്‍നിന്നും അതാണു മനസ്സിലാകുന്നതും. والله أعلم .ഇബ്രാഹീം عليه السلام പ്രാര്‍ത്ഥന തുടരുന്നു:-"
  14,36,"1785"
  14,37,"മൂസാ (വീണ്ടും) പറഞ്ഞു: 'നിങ്ങളും, ഭൂമിയിലുള്ളവര്‍ മുഴുവനും (കൂടി) നന്ദികേടു കാണിക്കുന്നപക്ഷം, എന്നാല്‍, നിശ്ചയമായും, അല്ലാഹു ധന്യനും (അഥവാ അനാശ്രയനും) സ്തുത്യര്‍ഹനും തന്നെയാണു (എന്നു അറിഞ്ഞേക്കുക)'.   ‘കൃഷിയില്ലാത്ത രാജ്യം’ കൊണ്ടു വിവക്ഷ മക്കാരാജ്യം തന്നെ, ചുറ്റുപാടും മലകളാല്‍ പൊതിയപ്പെട്ട ഒരു താഴ്വരയാണ് മക്കാരാജ്യം. അന്നും, ഇന്നും അതു കൃഷിരഹിതം തന്നെയാകുന്നു. ‘നിന്റെ വീട്’ എന്നുപറഞ്ഞത് കഅ്ബഃയെ ഉദ്ദേശിച്ചുമാകുന്നു. ‘പവിത്രം’ എന്നു അതിനെ വിശേഷിപ്പിച്ചതിന്റെ അര്‍ത്ഥം ഒന്നിലധികം പ്രാവശ്യം മുമ്പു വിവരിച്ചു കഴിഞ്ഞതാണ്. ‘നിന്റെ വീടിനടുത്തു താമസിപ്പിച്ചു’വെന്ന വാക്കില്‍നിന്നു ഈ പ്രാര്‍ത്ഥന അദ്ദേഹം ചെയ്തത് കഅ്ബഃ സ്ഥാപിച്ചു കഴിഞ്ഞശേഷമാണെന്നു മനസ്സിലാക്കേണ്ടിയിരിക്കുന്നു. الله أعلم .  ‘അവര്‍ നമസ്കാരം നിലനിറുത്തുവാന്‍ വേണ്ടി അവരെ ഇവിടെ താമസിപ്പിച്ചിരിക്കുന്നു’ എന്ന് പറഞ്ഞതുകൊണ്ട്  ഹജ്ജ് മുതലായ കഅ്‍ബയുടെ അടുക്കല്‍ വെച്ച് ചെയ്യപ്പെടേണ്ടുന്ന മറ്റു കര്‍മ്മങ്ങള്‍ അപ്രധാനങ്ങളാണെന്നു കരുതേണ്ടതില്ല. അവയെപ്പറ്റി ഒന്നിലധികം സ്ഥലത്ത് – ഇബ്രാഹിം(عليه السلام) നബിയുടെ വാക്കുകളിലായും അല്ലാതെയും – വ്യക്തമായി ഖുര്‍ആനില്‍ പ്രസ്താവിക്കപ്പെട്ടിട്ടുള്ളതാകുന്നു. അല്ലാഹുവിനെ മാത്രം ആരാധിക്കുവാന്‍ വേണ്ടി ഒന്നാമതായി സ്ഥാപിക്കപ്പെട്ട പള്ളി കൂടിയാണ് കഅ്‍ബഃ മന്ദിരം. ആരാധനാകര്‍മ്മങ്ങളില്‍ ഏറ്റവും പ്രധാനപ്പെട്ടതാകട്ടെ, നമസ്കാരകര്‍മ്മവുമാകുന്നു. ആ നിലക്ക് നമസ്കാരത്തെപ്പറ്റി അദ്ദേഹം ഈ പ്രാര്‍ത്ഥനയില്‍ പ്രത്യേകം എടുത്തു പറഞ്ഞതായിരിക്കണം. الله أعلم  ‘മനുഷ്യരുടെ ഹൃദയങ്ങള്‍ക്ക്‌ അവരുടെ നേര്‍ക്ക് ചായ്‍വ് നല്‍കേണമെന്നും, ‘ഫലവര്‍ഗ്ഗങ്ങളില്‍ നിന്നും അവര്‍ക്കു ഉപജീവനം നല്‍കേണ’മെന്നുമുള്ള അദ്ദേഹത്തിന്റെ പ്രാര്‍ത്ഥന അല്ലാഹു സ്വീകരിച്ചിട്ടുണ്ടെന്നുള്ളതിനു അനുഭവം തെളിവാകുന്നു. ജാഹിലിയ്യത്തിലും ഇസ്ലാമിലും തന്നെ മനുഷ്യഹൃദയങ്ങള്‍ മക്കയിലേക്കു ആകര്‍ഷിക്കപ്പെട്ടുകൊണ്ടിരിക്കുന്നതും, നാനാ രാജ്യങ്ങളില്‍ നിന്നുമായി എക്കാലത്തും വിവിധ ഫലവര്‍ഗ്ഗങ്ങള്‍ അവിടെ സുലഭമായി കിട്ടിക്കൊണ്ടിരിക്കുന്നതും പരക്കെ അറിയാവുന്നതാണല്ലോ. ഇബ്രാഹീം (عليه السلام) പ്രാര്‍ത്ഥന തുടരുന്നു:-"
  14,38,"അവര്‍ തുറവിക്കു (അഥവാ വിജയത്തിന്നു) അപേക്ഷിക്കുകയും ചെയ്തു; എല്ലാ (ഓരോ) സ്വേച്ഛാധികാരിയും, ദുര്‍വാശിക്കാരനും ഇച്ഛാഭംഗപ്പെടുകയും ചെയ്തു. അവന്റെ [ആ ഓരോരുവന്റെയും] പിന്നാലെ 'ജഹന്നം' [നരകം] ഉണ്ട്; (രക്തവും ചലവും കലര്‍ന്ന്‍) ചീഞ്ഞോഴുകുന്ന വെള്ളത്തില്‍നിന്നും അവന്നു കുടിക്കുവാന്‍ കൊടുക്കപ്പെടുകയും ചെയ്യും;   ഇസ്മാഈല്‍ (عليه السلام) നബിയാണു അദ്ദേഹത്തിന്റെ ആദ്യ പുത്രന്‍. ഇസ്മാഈലിനു പതിമൂന്നു വയസ്സായപ്പോഴാണു ഇസ്ഹാഖ്‌ (عليه السلام) ജനിച്ചതെന്ന് പറയപ്പെടുന്നു. ഇതു ശരിയാണെങ്കില്‍, ഈ പ്രാര്‍ത്ഥന – മുമ്പു ചൂണ്ടിക്കാട്ടിയപോലെ – കഅ്ബഃയുടെ നിര്‍മ്മാണത്തിനു ശേഷം ഉണ്ടായതാണെന്നുള്ളതിനു ഇതും ഒരു തെളിവായിരിക്കും. ഇബ്രാഹീം (عليه السلام) നബിയുടെ പ്രാര്‍ത്ഥനയുടെ അവസാനഭാഗം ശ്രദ്ധിക്കുക:-"
  14,39,"1788"
  14,40,"അതു അല്ലാഹുവിന്റെമേല്‍ ഒരു വീര്യപ്പെട്ട [പ്രയാസപ്പെട്ട]തൊന്നുമല്ല. നീ കണ്ടില്ലേ, അല്ലാഹു എങ്ങിനെയാണ് ഒരു ഉപമ വിവരിച്ചിരിക്കുന്നതെന്ന്? അതായതു, നല്ല (വിശിഷ്ടമായ) ഒരു വാക്കിനെ നല്ല (വിശിഷ്ടമായ) ഒരു വൃക്ഷം പോലെ (ഉപമിച്ചതു)! അതിന്റെ മുരട്‌ ഉറച്ചു നില്‍ക്കുന്നതും, അതിന്റെ ശാഖ ആകാശത്തിലും [വളരെ ഉയര്‍ന്നു നില്‍ക്കുന്നതും] ആകുന്നു:-   ഇബ്രാഹീം (عليه السلام) നബിയുടെ മാതാവിനെപ്പറ്റി നമുക്കൊന്നും അറിഞ്ഞുകൂടാ. എന്നാല്‍, അദ്ദേഹത്തിന്റെ പിതാവ് ഒരു വിഗ്രഹാരാധകനും, തൗഹീദില്‍ വിശ്വസിക്കാത്തവനുമായിരുന്നുവെന്നുള്ളതു പ്രസിദ്ധമാകുന്നു. ആ സ്ഥിതിക്കു അദ്ദേഹം മുശ്രിക്കായ പിതാവിനു വേണ്ടി പാപമോചനം തേടിയതിനുള്ള കാരണം സൂറഃ തൗബഃ 114ല്‍ അല്ലാഹു വ്യക്തമാക്കിയിട്ടുണ്ട്. അദ്ദേഹം പിതാവിനോടു ചെയ്തിരുന്ന ഒരു വാഗ്ദത്തമനുസരിച്ചായിരുന്നു അതെന്നും, പിതാവ് അല്ലാഹുവിന്റെ ശത്രുവാണെന്നു ബോധ്യപ്പെട്ടപ്പോള്‍ അദ്ദേഹം അയാളില്‍നിന്നു ഒഴിഞ്ഞുമാറിയെന്നുമാണതിന്റെ ചുരുക്കം. അതുകൊണ്ടു മുശ്രിക്കുകള്‍ക്കുവേണ്ടി പാപമോചനം തേടുന്ന വിഷയത്തില്‍ അദ്ദേഹത്തിന്റെ മാതൃക സ്വീകരിക്കേണ്ടതില്ലെന്നു സൂറഃ മുംതഹനഃ 4ലും അല്ലാഹു അറിയിച്ചിരിക്കുന്നു. അല്ലാഹു തന്റെ ചങ്ങാതിയായി സ്വീകരിക്കപ്പെട്ടിട്ടുണ്ടെന്നു അല്ലാഹു തന്നെ പുകഴ്ത്തി പറഞ്ഞിട്ടുള്ള മഹാനാണു ഇബ്രാഹീം (عليه السلام) നബി. (4:125). അദ്ദേഹത്തിലും, അദ്ദേഹത്തിന്റെ കൂടെയുള്ളവരിലും നിങ്ങള്‍ക്കു നല്ല മാതൃകയുണ്ട് എന്നും അല്ലാഹു നമ്മെ അറിയിച്ചിരിക്കുന്നു (60: 4,6). അദ്ദേഹത്തിന്റെ മാര്‍ഗ്ഗം പിന്‍പറ്റണമെന്നും നമ്മോടു കല്‍പിക്കപ്പെട്ടിരിക്കുന്നു. (3:95). ഇതെല്ലാം മുമ്പില്‍ വെച്ചുകൊണ്ട് ഇബ്രാഹീം (عليه السلام) നബിയുടെ ഈ ദീര്‍ഘമായ പ്രാര്‍ത്ഥനയിലടങ്ങിയ മാതൃകകള്‍ ഓരോ സത്യവിശ്വാസിയും സ്വീകരിക്കേണ്ടതാകുന്നു. ഈ പ്രാര്‍ത്ഥനയില്‍ നിന്നും നാം മനസ്സിരുത്തേണ്ടുന്ന ചില സംഗതികള്‍ ചൂണ്ടിക്കാട്ടാം:-  (1). പ്രാര്‍ത്ഥനകളില്‍ ആദ്യം സ്വന്തം ദേഹത്തിന്റെയും, പിന്നീടു അവനുമായി കൂടുതല്‍ ബന്ധപ്പെട്ടവരുടെയും, അതിനുശേഷം പൊതുവില്‍ മറ്റുള്ളവരുടേയും കാര്യം എടുത്തു പറയുന്നതാണ് മര്യാദ. 35-ാം വചനത്തില്‍ ‘എന്നെയും എന്റെ മക്കളെയും’ എന്നും, 40ല്‍ ‘എന്നെയും എന്റെ സന്തതികളില്‍നിന്നും’ എന്നും, 41ല്‍ ‘എനിക്കും എന്റെ മാതാപിതാക്കള്‍ക്കും സത്യവിശ്വാസികള്‍ക്കും’ എന്നും അദ്ദേഹം പറഞ്ഞതില്‍നിന്നു ഇതു മനസ്സിലാക്കാം. പ്രാര്‍ത്ഥനയില്‍ മറ്റൊരാളുടെ കാര്യംകൂടി ഉള്‍പ്പെടുത്തുമ്പോള്‍ നബി (صَلَّى اللَّهُ عَلَيْهِ وَسَلَّمَ) ആദ്യം സ്വന്തം ദേഹം കൊണ്ടാണ് തുടങ്ങുകയെന്നു തിര്‍മദീ (رحمه الله) ഉദ്ധരിച്ച ഒരു ഹദീസിലും വന്നിട്ടുണ്ട്.  (2) സ്വന്തം നന്മക്കുവേണ്ടി മാത്രം പ്രാര്‍ത്ഥിക്കുക പതിവാക്കരുത്. കുടുംബത്തിന്റെ നന്മക്കും, പൊതുവെ സത്യവിശ്വാസികളുടെ നന്മക്കും പ്രാര്‍ത്ഥിക്കേണ്ടതാകുന്നു. ‘നിങ്ങളുടെ സ്വന്തങ്ങളെയും നിങ്ങളുടെ കുടുംബങ്ങളെയും നിങ്ങള്‍ അഗ്നിയില്‍ (നരകത്തില്‍) നിന്നു സൂക്ഷിക്കണ’മെന്നു (66:6ല്‍) അല്ലാഹു കല്‍പിച്ചിരിക്കുന്നു. സൂക്ഷിക്കുന്ന പല മാര്‍ഗ്ഗങ്ങളില്‍ ഒന്നത്രെ അവര്‍ക്കു വേണ്ടിയുള്ള പ്രാര്‍ത്ഥനയും. ഒരാളുടെ അഭാവത്തില്‍ അയാള്‍ക്കു വേണ്ടിയുള്ള പ്രാര്‍ത്ഥനക്കു പ്രത്യേകം ഉത്തരം ലഭിക്കുന്നതാണെന്നു നബിവചനങ്ങളില്‍ വന്നിട്ടുള്ളതും പ്രസ്താവ്യമാകുന്നു.  (3) പ്രാര്‍ത്ഥനയില്‍ മുന്‍ഗണന നല്‍കേണ്ടത് ശിര്‍ക്ക്, കുഫ്ര്‍ മുതലായ മഹാപാപങ്ങളില്‍ നിന്നുള്ള രക്ഷക്കുവേണ്ടിയും, നമസ്കാരം പോലെയുള്ള പ്രധാന കടമകള്‍ പാലിക്കുവാനുള്ള തൗഫീഖിനു വേണ്ടിയുമായിരിക്കണം. അതോടൊപ്പം തന്നെ, അതിനുള്ള സാഹചര്യങ്ങളും സൗകര്യങ്ങളുമെന്ന നിലക്കു ഐഹികമായ നന്മകള്‍ക്കും പ്രാര്‍ത്ഥിക്കേണ്ടതുണ്ട്. തന്റെ സന്തതികളുടെ നേരെ ജനഹൃദയങ്ങള്‍ക്കു ചായ്‌വു നല്‍കുവാനും, അവര്‍ക്കു ഫലവര്‍ഗ്ഗങ്ങളാല്‍ ആഹാരം നല്‍കുവാനും വേണ്ടി അദ്ദേഹം പ്രാര്‍ത്ഥിച്ചതായി 37-ാം വചനത്തില്‍ കണ്ടുവല്ലോ. അനസ് (رَضِيَ اللهُ تَعَالَى عَنْهُ) ഉദ്ധരിക്കുന്ന ഒരു ഹദീസില്‍ ഇപ്രകാരം വന്നിരിക്കുന്നു: ‘നിങ്ങളൊരാള്‍ തന്റെ ആവശ്യങ്ങള്‍ മുഴുവനും അല്ലാഹുവിനോടു ചോദിച്ചു കൊള്ളട്ടെ. അവന്റെ ചെരുപിന്റെ വാറ് (പട്ട) മുറിഞ്ഞാല്‍ അതിനും കൂടി ചോദിക്കാം’. (തി). വേണ്ടുന്ന സാധനങ്ങളെല്ലാം പ്രാര്‍ത്ഥിച്ചാല്‍ ആകാശത്തുനിന്നു വീണുകിട്ടുമെന്നല്ല ഇതിന്റെ അര്‍ത്ഥം. ഏതു നിസ്സാരകാര്യം പോലും സാധിച്ചു കിട്ടുവാന്‍ അല്ലാഹുവിന്റെ സഹായം കൂടാതെ കഴിയാത്തതുകൊണ്ടു അതിനുള്ള സാഹചര്യലഭ്യത്തിന്നുവേണ്ടി അവനോടു പ്രാര്‍ത്ഥിക്കേണ്ടതുണ്ട് എന്നാണു താല്‍പര്യം. തിര്‍മദീ (رحمه الله) തന്നെ ഇബ്നു ഉമര്‍ (رَضِيَ اللهُ تَعَالَى عَنْهُ) വില്‍ നിന്നു ഉദ്ധരിച്ച ഒരു ഹദീസില്‍ ഇങ്ങിനെയും വന്നിരിക്കുന്നു: ‘നിങ്ങളില്‍ ഏതൊരാള്‍ക്കു പ്രാര്‍ത്ഥനയുടെ വാതില്‍ തുറക്കപ്പെട്ടിരിക്കുന്നുവോ (പ്രാര്‍ത്ഥന അവന്റെ പതിവായിത്തീര്‍ന്നുവോ) അവനു അല്ലാഹുവിന്റെ കാരുണ്യത്തിന്റെ വാതിലുകള്‍ തുറക്കപ്പെട്ടു. ആപത്തുകളില്‍ നിന്നുള്ള രക്ഷ ചോദിക്കുന്നതിനെക്കാള്‍ അല്ലാഹുവിനു ഇഷ്ടപ്പെട്ടതായി മറ്റൊന്നുമില്ല.’  (4). അല്ലാഹുവിന്റെ വിധിവ്യവസ്ഥകള്‍ക്കും, നിയമ നടപടികള്‍ക്കും എതിരായ ആവശ്യങ്ങളൊന്നും പ്രാര്‍ത്ഥനയില്‍ ഉള്‍പ്പെടുത്തരുത്. മനുഷ്യവര്‍ഗ്ഗം മുഴുവനും സന്‍മാര്‍ഗ്ഗത്തില്‍ ഉറച്ചു നില്‍ക്കുകയില്ലെന്നും, അവരില്‍ സന്മാര്‍ഗ്ഗികളും, ദുര്‍മ്മാര്‍ഗ്ഗികളും ഉണ്ടായിരിക്കുമെന്നുള്ളതു അല്ലാഹുവിന്റെ അറിവിലും മുന്‍ നിശ്ചയങ്ങളിലും പെട്ടതാകുന്നു. നേരെമറിച്ചു ആഹാരം പോലെയുള്ള ജീവിതാവശ്യങ്ങളാകട്ടെ -സന്മാര്‍ഗ്ഗദുര്‍മ്മാര്‍ഗ്ഗ വ്യത്യാസമില്ലാതെ – പൊതുവില്‍ എല്ലാവര്‍ക്കും നല്‍കുമെന്നും അവന്‍ നിശ്ചയിച്ചിരിക്കുന്നു. ഈ അടിസ്ഥാനത്തിലാണ് ആഹാരകാര്യത്തെക്കുറിച്ചു പ്രാര്‍ത്ഥിച്ചപ്പോള്‍, ‘അവര്‍ക്കു ആഹാരം നല്‍കണേ’ എന്നു പൊതുവായി പറഞ്ഞതുപോലെ, നമസ്കാരത്തെക്കുറിച്ചു പ്രസ്താവിച്ചപ്പോള്‍ ‘എന്റെ സന്തതികളെയും’ എന്നു പറയാതെ ‘എന്റെ സന്തതികളില്‍ നിന്നും നമസ്കാരം നിലനിര്‍ത്തുന്നവരെ ഏര്‍പ്പെടുത്തേണമേ!’ എന്നുമാത്രം പറഞ്ഞത്.  അതുപോലെത്തന്നെ, കൃഷിക്കനുകൂലമായ പ്രകൃതമല്ലാത്ത ആ നാട്ടുകാര്‍ക്ക് കൃഷിമൂലം ആഹാരം നല്‍കേണമേ എന്നു പ്രാര്‍ത്ഥിക്കാതെ, ഫലവര്‍ഗ്ഗങ്ങളാല്‍ ആഹാരം നല്‍കേണമേ എന്നുമാണ് അദ്ദേഹം പ്രാര്‍ത്ഥിച്ചതും. ഈ തത്വം ഒരു ഹദീസില്‍ നബി (صَلَّى اللَّهُ عَلَيْهِ وَسَلَّمَ) ഇപ്രകാരം ചൂണ്ടിക്കാട്ടിയിരിക്കുന്നു: ‘കുറ്റകരമോ, ചാര്‍ച്ചാബന്ധം മുറിക്കുന്നതോ ആയ കാര്യത്തിനുവേണ്ടി പ്രാര്‍ത്ഥിക്കാത്തപ്പോള്‍, അടിയാന്റെ പ്രാര്‍ത്ഥനക്കു ഉത്തരം ലഭിക്കുന്നതാണ് – അവന്‍ ധൃതി കാണിക്കാത്ത പക്ഷം’. ഇതു കേട്ടപ്പോള്‍ ‘എന്താണു ധൃതികാണിക്കല്‍?’ എന്നു സഹാബികള്‍ ചോദിച്ചു. അപ്പോള്‍ തിരുമേനി (صَلَّى اللَّهُ عَلَيْهِ وَسَلَّمَ) പറഞ്ഞു: ‘ഞാന്‍ പ്രാര്‍ത്ഥിച്ചു, എനിക്കുത്തരം കിട്ടുന്നില്ല’ എന്നിങ്ങിനെ പറഞ്ഞ് മനസ്സ് മടുക്കുകയും, പ്രാര്‍ത്ഥന ഉപേക്ഷിക്കുകയും ചെയ്യലാകുന്നു.’ (മു).  (5) പ്രാര്‍ത്ഥിക്കുന്നവന് അല്ലാഹു ചെയ്തുകൊടുത്തിട്ടുള്ള അനുഗ്രഹങ്ങള്‍ക്കു പ്രാര്‍ത്ഥനവേളയില്‍ നന്ദി പ്രകടമാക്കുന്നതും, അവന്റെ ഔദാര്യഗുണങ്ങളില്‍ അവനെ പുകഴ്ത്തുകയും സ്തുതിക്കുകയും ചെയ്യുന്ന വാക്യങ്ങള്‍ സന്ദര്‍ഭോചിതം ഉണ്ടായിരിക്കേണ്ടതുണ്ട്. ഇബ്രാഹീം (عليه السلام) നബിയുടെ ഈ പ്രാര്‍ഥനാ വാക്യങ്ങളില്‍ മാത്രമല്ല, ഖുര്‍ആനില്‍ കാണുന്ന പല പ്രാര്‍ത്ഥനാവാക്യങ്ങളില്‍ നിന്നും, നബി ( صَلَّى اللَّهُ عَلَيْهِ وَسَلَّمَ) തിരുമേനിയുടെ പ്രാര്‍ത്ഥനകളില്‍ നിന്നുമെല്ലാം തന്നെ മനസ്സിലാക്കാവുന്നതാണിത്."
  14,41,"1790"
  14,42,"ഒരു ദുഷിച്ചതായ (ചീത്ത) വാക്കിന്റെ ഉപമയാകട്ടെ,-  ഭൂമിയുടെ മുകളില്‍നിന്നു (നിഷ്പ്രയാസം) പറിച്ചെടുക്കപ്പെടുന്ന ഒരു ദുഷിച്ചതായ (ചീത്ത) വൃക്ഷം പോലെയാകുന്നു;- അതിനു (സ്ഥിരമായി) ഒരു നിലനില്‍പുമില്ല. "
