tafsir[7]{c,v,t}:
  5,114,"781"
  5,115,"781"
  5,116,"നിങ്ങള്‍ അറിഞ്ഞുകൊള്ളുക: അല്ലാഹു ശിക്ഷാ നടപടി കഠിനമായുള്ളവനാണെന്നും, അല്ലാഹു വളരെ പൊറുക്കുന്നവനും, കരുണാനിധിയുമാണെന്നും. നിങ്ങളുടെ മുമ്പ് ഒരു ജനത അവ (സംബന്ധിച്ച്) ചോദിക്കുകയുണ്ടായി; പിന്നീട് അവര്‍ അവയില്‍ അവിശ്വാസികളായിത്തീര്‍ന്നു. എനി, അവര്‍ രണ്ടു പേരും കുറ്റത്തിന് അവകാശപ്പെട്ടിരിക്കുന്നുവെന്ന് വെളിവാകുന്ന പക്ഷം, അപ്പോള്‍, യാതൊരു കൂട്ടര്‍ക്കെതിരെ അത് [കുറ്റം] അവകാശപ്പെട്ടുവോ അവരില്‍ നിന്ന് വേറെ രണ്ടാള്‍ - കൂടുതല്‍ ബന്ധെപ്പട്ട രണ്ടാള്‍- അവരുടെ സ്ഥാനത്ത് (സാക്ഷികളായി) നിൽക്കണം; എന്നിട്ട് അവര്‍ രണ്ടു പേരും (ഇങ്ങിനെ) സത്യം ചെയ്യണം : ഞങ്ങളുടെ സാക്ഷ്യം ഈ രണ്ടു പേരുടെ സാക്ഷ്യത്തെക്കാള്‍ യഥാര്‍ത്ഥമായുള്ളതാണ്; ഞങ്ങള്‍ ക്രമം തെറ്റുകയും ചെയ്തിട്ടില്ല; എന്നാല്‍ [അങ്ങിനെ ചെയ്താല്‍] നിശ്ചയമായും ഞങ്ങള്‍, അക്രമികളില്‍ പെട്ടവര്‍ തന്നെയായിരിക്കും'.   ക്വിയാമത്ത് നാളില്‍ അല്ലാഹുവും ഈസാ നബി (عليه السلام)യും തമ്മില്‍ നടക്കുന്ന സംഭാഷണമാണിതെന്നും ഈസാ (عليه السلام)നെ ആകാശത്തേക്ക് ഉയര്‍ത്തിയശേഷം സംഭവിച്ചു കഴിഞ്ഞ സംഭാഷണമാണിതെന്നും രണ്ടഭിപ്രായം ക്വുര്‍ആന്‍ വ്യാഖ്യാതാക്കളിലുണ്ട്. ഇതനുസരിച്ചാണ് قال (ക്വാല) എന്ന ഭൂതകാല ക്രിയക്ക് ഭൂതകാലത്തെ കുറിക്കുന്ന രൂപത്തിലും ഭാവികാലത്തെ കുറിക്കുന്ന രൂപത്തിലും അര്‍ത്ഥം വരാമെന്ന് പരിഭാഷയില്‍ നാം സൂചിപ്പിച്ചത്. ഒന്നാമത്തേതാണ് ഭൂരിപക്ഷാഭിപ്രായം. ആ അഭിപ്രായത്തെയാണ് ഇബ്‌നുകഥീര്‍ (റ) ബലപ്പെടുത്തിയിരിക്കുന്നത്. ഇബ്‌നു ജരീര്‍ (റ) രണ്ടാമെത്ത അഭിപ്രായവും ശരിവെച്ചു കാണുന്നു. വാസ്തവം അല്ലാഹുവിനറിയാം.  സംഭാഷണം ഈസാ (عليه السلام) ഉയര്‍ത്തപ്പെട്ട ശേഷം നടന്നു കഴിഞ്ഞതായാലും ക്വിയാമത്ത് നാളില്‍ നടക്കുവാനിരിക്കുന്നതായാലും ശരി, ഈസാ (عليه السلام)നെയും അദ്ദേഹത്തിന്റെ മാതാവായ മര്‍യം (عليها السلام)നെയും ക്രിസ്ത്യാനികള്‍ ഇലാഹാക്കി (ദൈവമാക്കി)യെന്നുള്ള ആക്ഷേപമാണ് ഇതിലെ പ്രധാന സംഗതി. ക്രിസ്ത്യാനികളില്‍ നിലവിലില്ലാത്ത ഒരു വിശ്വാസം അവരുടെ മേല്‍ വെച്ചു കെട്ടുകയാണ് ഈ വചനം മുഖേന ക്വുര്‍ആന്‍ ചെയ്യുന്നതെന്നും, തങ്ങള്‍ മര്‍യമിനെ ദൈവമായി അംഗീകരിക്കുന്നില്ലെന്നും ചില ക്രിസ്തീയപാതിരിമാര്‍ പറഞ്ഞും പ്രചരിപ്പിച്ചും വരാറുണ്ട്. ഈ ആരോപണത്തിന് അല്ലാമാ സയ്യിദ്മഹ്മൂദ് ആലൂസി (റ) അദ്ദേഹത്തിന്റെ തഫ്‌സീറില്‍ മൂന്നു മറുപടികള്‍ ഉദ്ധരിച്ചുകാണാം. അവയില്‍ മൂന്നാമത്തെ മറുപടി ഉദ്ധരിച്ചുകൊണ്ട് അദ്ദേഹം ഇങ്ങിനെ പറയുന്നു: ‘ക്രിസ്ത്യനികളില്‍ മര്‍യമിനെ ദൈവമാക്കിയ ഒരു വിഭാഗം മുന്‍കാലത്ത് ഉണ്ടായിരുന്നുവെന്നും അവര്‍ ‘മര്‍യമീ വിഭാഗം’ എന്ന് അറിയപ്പെട്ടിരുന്നുവെന്നും ചിലര്‍ ചൂണ്ടിക്കാട്ടുന്നു. ഇതാണ് കൂടുതല്‍ നല്ല മറുപടി. ഇക്കാലത്തുള്ള ക്രിസ്ത്യാനികള്‍ അങ്ങിനെവിശ്വസിക്കുന്നുണ്ടെന്ന് പറയുന്നത് ശരിയല്ല’. (روح المعاني) ഇന്ന് ക്രിസ്ത്യാനികളില്‍പലരും മര്‍യം (عليها السلام) ദൈവമാണെന്ന് പറയുന്നില്ലെങ്കിലും അവരുടെ പൂര്‍വ്വീകന്മാരില്‍ആ വിശ്വാസം ഉണ്ടായിരുന്നുവെന്നും, ഈസാ (عليه السلام) നെക്കുറിച്ചു നിലവിലുള്ള ക്രിസ്ത്യാനികളുടെ വിശ്വാസപ്രകാരം തന്നെ മര്‍യമിലും അവര്‍ ദിവ്യത്വം കല്‍പിക്കുന്നതായി ഏര്‍പ്പെടുന്നുവെന്നും തീര്‍ച്ചയാണ്. ക്രിസ്തുമതത്തിന്റെ ഏറ്റവും അടിസ്ഥാനപരമായ തത്വങ്ങള്‍പോലും ഒന്നിലധികം പ്രാവശ്യം മാറ്റത്തിരുത്തം ചെയ്യപ്പെടുകയും പൊളിച്ചെഴുത്ത് നടത്തപ്പെടുകയും ചെയ്തവയാണല്ലോ. അക്കൂട്ടത്തില്‍, ആ പഴയ വിശ്വാസ സിദ്ധാന്തം നിലവിലുള്ള ചില ക്രിസ്തീയ വിഭാഗങ്ങള്‍ കയ്യൊഴിച്ചിട്ടുണ്ടെങ്കില്‍അതില്‍ അതിശയിക്കാനൊന്നുമില്ല. ക്രിസ്ത്യാനികളില്‍ തന്നെ ചില വിഭാഗക്കാര്‍ ഇന്നു മര്‍യം (عليها السلام)ന് ദിവ്യത്വം കല്‍പിച്ചു വരുന്നുണ്ട്താനും. വേദ പുസ്തക നിഘണ്ടുവിന്റെ വാക്യങ്ങളില്‍ ഈ പരമാര്‍ത്ഥം വ്യക്തമാണ്.  ‘യേശുവിന്റെ അമ്മയായ മറിയ’യെക്കുറിച്ചു നിഘണ്ടുപറയുന്നു: ‘അപ്പൊ ക്രിഫാ സുവിശേഷങ്ങളെ(*) എഴുതിയവരും അവയെ വിശ്വസിച്ചവരും ഇവളെ ആരാധ്യയായി കരുതി. ക്രിസ്ത്വബ്ദം 450 നോടു കൂടി ഇവള്‍ക്ക് ‘ദൈവത്തെ പ്രസവിച്ചവള്‍’ എന്ന സ്ഥാനപ്പേര്‍ നല്‍കി. തന്മൂലം അനേകര്‍ ഇവള്‍ക്ക് ‘ദൈവ മാതാ’ എന്ന് സംബോധന നല്‍കി. ഇവളെ ആരാധിക്കേണ്ടതാണെന്ന് നിശ്ചയിക്കയും ചെയ്തു. അതിനു ശേഷം, ഇവള്‍ പാപരഹിതയാണെന്നും, ശരീരം സ്വര്‍ഗത്തില്‍ പോയി എന്നും വിശ്വസിച്ചു തുടങ്ങി. റോമാ സഭക്കാര്‍ ഇവളെ മഹത്വപ്പെടുത്തുവാന്‍ നടത്തിയ ആരാധനാമുറകളെ നോക്കിയാല്‍ ആ സഭയില്‍ അനേകര്‍ യേശു ക്രിസ്തുവിനെപ്പോലെത്തന്നെ അവന്റെ അമ്മയായ മറിയയെയും ബഹുമാനിക്കുന്നുവെന്നു കാണാം. (വേ. പു. നി. ഭാ: 331) നബി (صَلَّى اللَّهُ عَلَيْهِ وَسَلَّمَ) യുടെ കാലത്ത് റോമാ ചക്രവര്‍ത്തിയായിരുന്ന ഹിറക്വ്‌ലിയൂസിന്റെ പതാകയില്‍ ‘ദൈവമാതാവി’ന്റെ ചിത്രം ഉണ്ടായിരുന്നുവെന്നും, അതിന്റെ അനുഗ്രഹം കൊണ്ട്തന്റെ പതാക താണുപോകയില്ലെന്ന് അദ്ദേഹം വിശ്വസിച്ചിരുന്നുവെന്നും ചില പണ്ഡിതന്മാര്‍ രേഖപ്പെടുത്തി കാണുന്നുമുണ്ട്.മേല്‍ ഉദ്ധരിച്ചതില്‍നിന്ന്, ഇക്കാലത്തെക്രിസ്ത്യാനികളില്‍ ചിലര്‍ -പ്രോട്ടസ്റ്റുകാര്‍ വിശേഷിച്ചും- മര്‍യം (عليها السلام)നെപ്പറ്റി ദൈവമെന്ന് പറയാറില്ലെങ്കിലും, അവരെ ദൈവമായിത്തന്നെ ക്രിസ്ത്യാനികള്‍ മുന്‍കാലത്ത്കരുതി വന്നിരുന്നുവെന്നും, ഇന്നും ചിലര്‍ കരുതി വരുന്നുണ്ടെന്നും, ക്വുര്‍ആന്റെ പ്രസ്താവന അക്ഷാരാര്‍ത്ഥത്തില്‍ ശരിയാണെന്നും, ഈ വാസ്തവം മൂടിവെച്ചു കൊണ്ടാണ്പ്രസ്തുത പാതിരിമാര്‍ ക്വുര്‍ആന്റെ നേരെ ആക്ഷേപം പുറപ്പെടുവിക്കുന്നതെന്നും സ്പഷ്ടമായല്ലോ. قل فلله الحجة البالغة   (*) തള്ളപ്പെട്ട വേദപുസ്തകങ്ങള്‍ (الكتب المتروكة) എന്ന് വിവക്ഷ. വേദ പുസ്തക നിഘണ്ടുവില്‍ ഇങ്ങിനെ കാണാം: ”അപ്പൊക്രിഫാ, എന്നാല്‍ ഒളിക്കപ്പെട്ടത് എന്നര്‍ത്ഥം. ആദ്യം മറ്റുള്ളവര്‍ വായിക്കാതിരിക്കുവാനായി പഴയ നിയമത്തില്‍ഉള്‍പ്പെടാതെ രഹസ്യമായി വെച്ചിരുന്ന ചില പുസ്തകങ്ങള്‍ ഉണ്ടായിരുന്നു….. ആദ്യക്രിസ്ത്യാനികള്‍ ഇവയെ ഉപയോഗിച്ചു എങ്കിലും ഈ പുസ്തകങ്ങള്‍ക്കും പഴയനിയമത്തിനുമുള്ള വ്യത്യാസം ഇവര്‍ക്ക് മനസ്സിലായി. അതു നിമിത്തം ഇവ സ്വീകാര്യങ്ങളല്ല എന്ന് അഭിപ്രായമുണ്ടായിരുന്നു. പുതിയ നിയമ പുസ്തകങ്ങള്‍ എഴുതെപ്പട്ട ശേഷം ഇവയുടെ മഹിമ ക്രമേണ കുറഞ്ഞുപോയി. ഇവയെ വിശുദ്ധ വേദത്തിലെ പുസ്തകങ്ങളോട് ചേര്‍ക്കാന്‍ പാടില്ല എന്നുള്ള അഭിപ്രായമുണ്ടായപ്പോള്‍ഇവക്ക് ‘തള്ളപ്പെട്ട പുസ്തകങ്ങള്‍’ എന്നു പേരു വന്നു….” (ഭാ:15).    അബ്ദുല്ലാഹിബ്‌നു അംറിബ്നില്‍ ആസ്വ് (റ) പറഞ്ഞതായി ഇബ്‌നു അബീഹാതിം (റ) രിവായത്ത് ചെയ്യുന്നു: ഈസാ (عليه السلام) പറഞ്ഞ …. إِن تُعَذِّبْهُمْ فَإِنَّهُمْ عِبَادُكَ (നീഅവരെ ശിക്ഷിക്കുന്ന പക്ഷം അവര്‍ നിന്റെ അടിയാന്മാരാണ്…) എന്ന വാക്യം അതിന്റെ അവസാനം വരെ നബി (صَلَّى اللَّهُ عَلَيْهِ وَسَلَّمَ) ഓതുകയുണ്ടായി. എന്നിട്ട് രണ്ടു കൈയും ഉയര്‍ത്തിപ്പിടിച്ചുകൊണ്ട് ‘അല്ലാഹുവേ! എന്റെ സമുദായം!!’ എന്ന് പറഞ്ഞു അവിടുന്ന് കരയുകയും ചെയ്തു. അപ്പോള്‍ അല്ലാഹു ജിബ്‌രീല്‍ (അ) നോട് പറഞ്ഞു: നിന്റെ റബ്ബിന് നല്ലവണ്ണം അറിയാം, എന്നാലും നീ മുഹമ്മദിന്റെ അടുക്കല്‍ ചെന്നു കരയുവാന്‍ കാരണമെന്തെന്ന് ചോദിക്കുക’. അങ്ങനെ, ജിബ്‌രീല്‍ (അ) വന്നു ചോദിച്ചു. തിരുമേനി വിവരം അറിയിച്ചു. അപ്പോള്‍ അല്ലാഹു ജിബ്‌രീലിനോട് പറഞ്ഞു: ‘നീ മുഹമ്മദിന്റെ അടുക്കല്‍ ചെന്നു പറയുക: നിന്റെ സമുദായത്തിന്റെ കാര്യത്തില്‍ നാം നിന്നെ തൃപ്തിപ്പെടുത്തിത്തന്നേക്കും. നിന്നെ നാം അതൃപ്തിപ്പെടുത്തുകയില്ല’. ഏതാണ്ടിപ്രകാരം മുസ്‌ലിമും (رحمه الله) ഉദ്ധരിച്ചിരിക്കുന്നു.  ഇബ്‌നു അബ്ബാസ് (رحمه الله) ല്‍ നിന്ന് അബൂദാവൂദ് (رحمه الله) നിവേദനം ചെയ്യുന്ന ഒരു ഹദീഥില്‍ നബി (صَلَّى اللَّهُ عَلَيْهِ وَسَلَّمَ) ഇങ്ങിനെ പറഞ്ഞതായി കാണാം: ക്വിയാമത്തു നാളില്‍ ആദ്യമായിവസ്ത്രം ധരിപ്പിക്കപ്പെടുന്നത് ഇബ്‌റാഹീം (عليه السلام) ന് ആയിരിക്കും. അറിയുക: എന്റെ സമുദായത്തില്‍ നിന്ന് ചില മനുഷ്യരെ കൊണ്ടുവന്ന് അവരെ ഇടത്തു വശത്തേക്ക്(അവിശ്വാസികളായ ദുര്‍ജ്ജനങ്ങളുടെ പക്ഷത്തേക്ക്) എടുക്കും. അപ്പോള്‍, ഞാന്‍: ‘എന്റെ ആള്‍ക്കാര്‍!’ എന്ന് പറയും. അപ്പോള്‍ എന്നോട് പറയപ്പെടും: ‘അവര്‍ താങ്കള്‍ക്കു ശേഷം പുതുതായി ഉണ്ടാക്കിത്തീര്‍ത്തതിനെക്കുറിച്ചു താങ്കള്‍ക്ക് അറിഞ്ഞുകൂടാ’. അപ്പോള്‍ ആ നല്ല അടിയാന്‍ (ഈസാ നബി) പറഞ്ഞതു പോലെ ഞാന്‍ പറയും: وَكُنتُ عَلَيْهِمْ شَهِيدًا (ഞാന്‍ അവരില്‍ ഉണ്ടായിരുന്നപ്പോള്‍ ഞാന്‍ അവരില്‍ സാക്ഷ്യം വഹിക്കുന്നവനായിരുന്നു…..) അപ്പോള്‍ പറയപ്പെടും: ‘താങ്കള്‍ അവരെ പിരിഞ്ഞതു മുതല്‍ അവര്‍ പിന്നോക്കം മടങ്ങിക്കൊണ്ടിരിക്കുകയായിരുന്നു’. ഈ ഹദീഥ് ബുഖാരി (رحمه الله)യും ഉദ്ധരിച്ചിട്ടുണ്ട്. ഒരു രാത്രി, നേരം പുലരുവോളം …. إِن تُعَذِّبْهُمْ فَإِنَّهُمْ عِبَادُكَ (നീ അവരെ ശിക്ഷിക്കുന്ന പക്ഷം അവര്‍ നിന്റെ അടിയാന്മാരാണ്) എന്ന് തുടങ്ങി ആയത്തിന്റെ അവസാനം വരെ ഓതിക്കൊണ്ട്നബി (صَلَّى اللَّهُ عَلَيْهِ وَسَلَّمَ) നമസ്‌കരിച്ചതായും ഹദീഥില്‍ വന്നിരിക്കുന്നു. (അ; ന)  ഒരു സംഗതി ഇവിടെ പ്രത്യേകം ഓര്‍മിച്ചിരിക്കേണ്ടിയിരിക്കുന്നു. അതായത്: فَلَمَّاتَوَفَّيْتَنِي എന്ന വാക്കിന് ‘നീ എന്റെ ആയുസ്സ് പൂര്‍ത്തിയാക്കിയപ്പോള്‍’ എന്നും മറ്റും വാക്കര്‍ത്ഥം കല്‍പിച്ചുകൊണ്ട് അദ്ദേഹം കുരിശ് സംഭവത്തില്‍നിന്ന് രക്ഷപ്പെട്ടശേഷം പിന്നീട് മരണപ്പെട്ടുപോയിരിക്കയാണെന്നും, ഉപരിലോകത്തേക്ക് ഉയര്‍ത്തപ്പെടുകയുണ്ടായിട്ടില്ലെന്നും, കാലാവസാനത്തില്‍ അദ്ദേഹം ഭൂമിയിലേക്ക് ഇറങ്ങി വരുമെന്ന വിശ്വാസം ശരിയല്ലെന്നും, അത് ക്രിസ്ത്യാനികളില്‍ നിന്ന് മുസ്‌ലിംകളിലേക്ക്നുഴഞ്ഞു കയറിയ വിശ്വാസമാണെന്നും മറ്റും ചില വക്രതാല്‍പര്യക്കാര്‍ കുറേ വലിച്ചുനീട്ടി പ്രസ്താവിച്ചു കാണുന്നു. توفى എന്ന വാക്കിന്റെ അര്‍ത്ഥങ്ങളെയും പ്രയോഗങ്ങളെയും കുറിച്ചു സൂ: ആലുഇംറാന്‍ 55-ാം വചനത്തില്‍ വെച്ചും മറ്റും നാം വേണ്ടത്ര വിശദീകരിച്ചിട്ടുള്ളതുകൊണ്ട് ഇവിടെ ആ ഭാഗം വിട്ടു കളയുകയാണ്. ‘മരണപ്പെടുത്തുക’ എന്നല്ല ഇവിടെ അതിന് അര്‍ത്ഥമെന്നും, ഭൂമിയിലെ ജീവിതം അവസാനിപ്പിക്കുക എന്നാണ് ഉദ്ദേശ്യമെന്നും, ഭൂമിയിലെ ജീവിതം അവസാനിച്ചു ഉപരിലോകത്തേക്ക് ഉയര്‍ത്തപ്പെടുക മാത്രമാണുണ്ടായിട്ടുള്ളതെന്നും കാര്യകാരണസഹിതം നാം അവിടെ വിവരിച്ചിട്ടുമുണ്ട്. അദ്ദേഹം വീണ്ടും ഭൂമിയിലേക്ക് ഇറങ്ങി വരുമെന്നു മുസ്‌ലിംകള്‍വിശ്വസിക്കുന്നത് ബലവത്തായ പല ഹദീഥുകളെയും അടിസ്ഥാനമാക്കിയാണെന്നും -ഇവര്‍ പറയും പോലെ ക്രിസ്ത്യാനികളെ അനുകരിച്ചത് കൊണ്ടല്ലെന്നും ഒന്നിലധികം സന്ദര്‍ഭങ്ങളില്‍ നാം ചൂണ്ടിക്കാട്ടുകയും ചെയ്തിരിക്കുന്നു."
  5,117,"785"
  5,118,"785"
  5,119,"ഹവാരിയ്യു'കള്‍ക്ക് എന്നിലും, എന്റെ റസൂലിലും നിങ്ങള്‍ വിശ്വസിക്കണമെന്ന് നാം 'വഹ്‌യ്' [രഹസ്യ സന്ദേശം] നല്‍കിയ സന്ദര്‍ഭവും; (അതെ) അവര്‍ പറഞ്ഞു: 'ഞങ്ങള്‍ വിശ്വസിച്ചു, ഞങ്ങള്‍ 'മുസ്‌ലിം' കളാണെന്ന് താന്‍ സാക്ഷ്യം വഹിച്ചും കൊള്ളുക' എന്ന്. [ഇതെല്ലാം ഓര്‍ക്കുക]   കഴിഞ്ഞ വചനങ്ങളില്‍ പ്രസ്താവിച്ച സംഭാഷണം അധിക വ്യാഖ്യാതാക്കളും പറയുന്നതുപോലെ, ക്വിയാമത്ത് നാളില്‍ നടക്കുന്നതായാലും, ഇബ്‌നുജരീറും (رحمه الله) മറ്റു ചിലരും അഭിപ്രായപ്പെട്ടതു പോലെ ഈസാ (عليه السلام) ഉയര്‍ത്തപ്പെട്ടശേഷം നടന്നിട്ടുള്ളതായാലും -രണ്ടായാലും- ഈ വചനത്തില്‍ പ്രസ്താവിക്കുന്നത് ക്വിയാമത്തുനാളിനെക്കുറിച്ചു തന്നെയാകുന്നു. പക്ഷേ, -ഇ്‌നുജരീര്‍ (رحمه الله) ചൂണ്ടിക്കാട്ടിയതു പോലെ- ആദ്യത്തെ അഭിപ്രായ പ്രകാരം ഈ വചനത്തിലെ വാക്യങ്ങള്‍, ഈസാ നബി (عليه السلام)യുടെ മറുപടിയെ തുടര്‍ന്നു അല്ലാഹു പറയുന്നതായിരിക്കും. രണ്ടാമത്തെ അഭിപ്രായ പ്രകാരം ആ മറുപടിയും ഈ വചനവുമായി ഒരു പ്രത്യേക ബന്ധം ഉണ്ടായിരിക്കയില്ല.  സത്യവാന്‍മാര്‍ക്ക് അവരുടെ സത്യം ഉപകരിക്കുമെന്ന് പറഞ്ഞതിന്റെ താല്‍പര്യം, ഇഹത്തില്‍ വെച്ച് സത്യം പറയുകയും പ്രവര്‍ത്തിക്കുകയും ചെയ്തവര്‍ക്ക് പരലോകത്ത് അതുമൂലം പ്രയോജനം -വമ്പിച്ച പ്രതിഫലം- ലഭിക്കുമെന്നത്രെ. അല്ലാതെ, ഇഹത്തില്‍വെച്ച് സത്യം പാലിച്ചില്ലെങ്കിലും പരലോകത്ത് വിചാരണാവേളയില്‍ സത്യം തുറന്നു പറഞ്ഞതു കൊണ്ട് രക്ഷ നേടാമെന്നല്ല എന്ന് പറയേണ്ടതില്ല. ശാശ്വതമായ സ്വര്‍ഗീയ ജീവിതം സിദ്ധിക്കുകയെന്നത് മഹാഭാഗ്യം തന്നെ. എന്നാല്‍ അതിനെക്കാള്‍വമ്പിച്ച ഭാഗ്യമത്രെ അല്ലാഹുവിന്റെ പ്രീതി ലഭിക്കല്‍ (وَرِضْوَانٌ مِّنَ اللَّهِ أَكْبَر) അതുകൊണ്ടാണ് അവര്‍ക്ക് സ്ഥിരമായ സ്വര്‍ഗീയ ജീവിതമുണ്ടെന്ന് പറഞ്ഞ ശേഷം അല്ലാഹുവിന്റെ തൃപ്തിയും അവര്‍ക്ക് ലഭിക്കുമെന്ന് പ്രത്യേകം പറഞ്ഞിരിക്കുന്നത്. അല്ലാഹു അവരെക്കുറിച്ച് തൃപ്തിപ്പെടുമ്പോള്‍ അവര്‍ക്കവന്‍ നല്‍കുന്ന അവര്‍ണനീയങ്ങളായ അനുഗ്രഹങ്ങള്‍ അവര്‍ക്ക് മതിവരുവോളം ഉണ്ടായിരിക്കുമല്ലോ. അതുകൊണ്ട് അവര്‍ക്ക് അല്ലാഹുവിനെക്കുറിച്ചും പരിപൂര്‍ണമായ തൃപ്തിയായിരിക്കും ഉണ്ടായിരിക്കുക. ഇതില്‍പരം ഭാഗ്യം മറ്റെന്തുണ്ട്? ഇല്ല. ഒന്നുമില്ല. അതുതന്നെ ഏറ്റവും മഹത്തായഭാഗ്യം! ذَلِكَ هُوَ الْفَوْزُ الْعَظِيمُ "
  5,120,"അവര്‍ പറഞ്ഞു: 'ഞങ്ങള്‍ അതില്‍ നിന്ന് തിന്നുവാന്‍ ഉദ്ദേശിക്കുന്നു; ഞങ്ങളുടെ ഹൃദയങ്ങള്‍ സമാധാനമടയുവാനും, താങ്കള്‍ ഞങ്ങളോട് സത്യം പറഞ്ഞിരിക്കുന്നുവെന്ന് ഞങ്ങള്‍ക്ക് അറിയുവാനും. ഞങ്ങള്‍ അതിന് [ആ ഭക്ഷണത്തളികക്ക്] സാക്ഷ്യം വഹിക്കുന്നവരില്‍ പെട്ടവരായിരിക്കുവാനും (ഉദ്ദേശിക്കുന്നു)'.   എല്ലാ സനാതന നിയമങ്ങളുടെയും, എല്ലാ ധാര്‍മിക വ്യവസ്ഥകളുടെയും, ഇസ്‌ലാമികമായ എല്ലാ വിശ്വാസാചാരാനുഷ്ഠാന മുറകളുടെയും അടിത്തറ ചൂണ്ടിക്കാട്ടുന്നതാണ് ഈ വചനം. അല്‍പമാത്രം വാക്കുകള്‍. അര്‍ത്ഥപുഷ്ടിയും വ്യാപ്തിയും നോക്കുമ്പോള്‍ സര്‍വ്വ വ്യാപകവും! ഈ വചനത്തോടെ അല്ലാഹു ഈ മഹത്തായ സൂറത്ത് അവസാനിപ്പിക്കുന്നു. "
