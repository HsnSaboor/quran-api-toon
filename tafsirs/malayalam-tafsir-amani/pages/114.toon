tafsir[5]{c,v,t}:
  5,37,"705"
  5,38,"വിശ്വസിക്കുകയും, സല്‍ക്കര്‍മങ്ങള്‍ പ്രവര്‍ത്തിക്കുകയും ചെയ്തവരുടെ മേല്‍ അവര്‍ (മുമ്പ്) ഭക്ഷിച്ചതില്‍ കുറ്റമില്ല; അവര്‍ സൂക്ഷിക്കുകയും, വിശ്വസിക്കുകയും, സല്‍ക്കര്‍മങ്ങള്‍ പ്രവര്‍ത്തിക്കുകയും, പിന്നെയും സൂക്ഷിക്കുകയും വിശ്വസിക്കുകയും പിന്നെയും സൂക്ഷിക്കുകയും സുകൃതം ചെയ്യുകയും ചെയ്താല്‍. അല്ലാഹു സുകൃതം ചെയ്യുന്നവരെ ഇഷ്ടപ്പെടുകയും ചെയ്യുന്നു. ഹേ, വിശ്വസിച്ചവരേ, നിങ്ങളുടെ കൈകളും, കുന്തങ്ങളും എത്തത്തക്കവിധം വേട്ട(യാടിപ്പിടിക്കപ്പെടുന്ന) ജന്തുക്കളില്‍പെട്ട വല്ലതും മുഖേന നിശ്ചയമായും അല്ലാഹുനിങ്ങളെ പരീക്ഷണം നടത്തുന്നതാണ്; അദൃശ്യമായ നിലയില്‍, അല്ലാഹുവിനെ ഭയപ്പെടുന്നവരെ അവന്‍ (വേര്‍തിരിഞ്ഞ്) അറിയുവാന്‍ വേണ്ടി എന്നിട്ട് അതിനുശേഷം ആരെങ്കിലും അതിരുവിട്ടാല്‍, അവന് വേദനയേറിയ ശിക്ഷയുണ്ടായിരിക്കും. (ആ) അലംഘനീയ വീടാകുന്ന കഅ്ബഃയെ അല്ലാഹു മനുഷ്യര്‍ക്ക് ഒരു നിലനില്‍പ് (കേന്ദ്രം) ആക്കിയിരിക്കുന്നു; അലംഘനീയമായ മാസത്തെയും, ബലി(ക്ക് കൊണ്ടുപോകുന്ന) മൃഗത്തെയും, (അവയുടെ) കഴുത്തില്‍ തൂക്കപ്പെട്ട (അടയാള) വസ്തുക്കളെയും (അവര്‍ക്ക് നിലനില്‍പാക്കിയിരിക്കുന്നു). അത്, ആകാശങ്ങളിലുള്ളതും, ഭൂമിയിലുള്ളതും (എല്ലാം) അല്ലാഹു അറിയുന്നുവെന്ന് നിങ്ങള്‍ അറിയുവാന്‍ വേണ്ടിയത്രെ; അല്ലാഹു എല്ലാ കാര്യെത്തക്കുറിച്ചും അറിയുന്നവനാകുന്നുവെന്നും (അറിയുവാന്‍ വേണ്ടിയാണ്).   പുരുഷനാവട്ടെ സ്ത്രീയാവട്ടെ മോഷ്ടിച്ചാല്‍ അതിനുള്ള ശിക്ഷാനിയമം കൈമുറിക്കലാണ്. മോഷണക്കുറ്റത്തിനുള്ള ശിക്ഷാനടപടി എന്നതിന് പുറമെ ആ മോഷ്ടാവ്മേലില്‍ മോഷണം നടത്താതിരിക്കുവാനും, മറ്റുള്ളവര്‍ക്ക് ഒരു പാഠമായിരിക്കുവാനും അത് ഉപകരിക്കും. മോഷണം നടത്തല്‍ വളരെ നികൃഷ്ടമായ ഒരു പ്രവൃത്തിയാണെങ്കിലും അത് ചെയ്തശേഷം അതില്‍ നിന്ന് ഖേദിച്ചു മടങ്ങുകയും, മേലില്‍ നല്ല നടപടി സ്വീകരിച്ചു നന്നായിത്തീരുകയും ചെയ്താല്‍ അല്ലാഹു പൊറുത്തു കൊടുക്കും. ആകാശഭൂമികളുടെയെല്ലാം ആധിപത്യവും, ഭരണാധികാരവും അല്ലാഹുവിന് മാത്രമാകകൊണ്ട് ആരെയും രക്ഷിക്കുവാനും, ശിക്ഷിക്കുവാനും അവന് അധികാരവും അവകാശവുമുണ്ട്. എല്ലാറ്റിനും അവന് കഴിവും ഉണ്ട്. ശിക്ഷിക്കേണ്ടത് ആരെയാണെന്നും, പൊറുത്തു കൊടുത്തു രക്ഷിക്കേണ്ടത് ആരെയാണെന്നുമൊക്കെ അവന്‍ തീര്‍ച്ചയാക്കുന്നതാണ്. അതിലൊന്നും ആര്‍ക്കും ചോദ്യം ചെയ്‌വാന്‍ അവകാശമില്ല. അവന്‍ഉദ്ദേശിക്കുന്നത് ചെയ്‌വാന്‍ അവന് ആരുടെയും സമ്മതമോ സഹായമോ ആവശ്യമില്ല എന്നൊക്കെയാണ് ഈ വചനങ്ങളിലടങ്ങിയ ആശയങ്ങള്‍.  അന്യന്റെ ധനം ഗൂഢമായി എടുത്തുകൊണ്ടു പോകുന്നതിനാണ് മോഷണം (سرقة) എന്ന് പൊതുവെ പറയപ്പെടുന്നത്. പക്ഷേ, അതത് വസ്തുക്കള്‍ക്ക് അനുയോജ്യമായ സൂക്ഷിപ്പു സ്ഥാനങ്ങളില്‍ നിന്ന് ഗൂഢമായി എടുക്കുമ്പോഴേ അത് നിയമപ്രകാരം മോഷണത്തില്‍ പെടുകയുള്ളൂ. അളവിലും തൂക്കത്തിലും കൃത്രിമം നടത്തി അന്യരുടെ അവകാശം വഞ്ചിച്ചെടുക്കുക, പൊതുസ്ഥലങ്ങളില്‍ വീണു കിടക്കുന്ന സാധനം എടുത്തുകൊണ്ടു പോകുക മുതലായവക്കൊന്നും ഈ ശിക്ഷാനിയമം ബാധകമല്ല. വഞ്ചിച്ചോ, ഉപായത്തിലോ, ബലം പ്രയോഗിച്ചോ അന്യന്റെ ധനം കൈക്കലാക്കുന്നവന്റെ കൈമുറിക്കേണ്ടതില്ലെന്ന് ഹദീഥില്‍ വന്നിട്ടുണ്ട് (ദാ; തി; ന; ജ). ഒരുനിശ്ചിത ശിക്ഷാ നിയമം (حد) വിധിക്കപ്പെട്ടിട്ടില്ലാത്തതും, അതേ സമയത്ത് ഗൗരവപ്പെട്ടതുമായ കേസുകളില്‍ കുറ്റത്തിന്റെ സ്വഭാവവും ഗൗരവവും അനുസരിച്ച് യുക്തമായ അച്ചടക്ക നടപടി (تعزير) സ്വീകരിക്കുവാന്‍ ഭരണ കര്‍ത്താക്കള്‍ക്ക് അധികാരം നല്‍കെപ്പട്ടിട്ടുണ്ട്. ആ അധികാരപരിധിയില്‍ അത്തരം കേസുകള്‍ ഉള്‍പ്പെടുന്നതാണ്.  മോഷ്ടിക്കപ്പെട്ട വസ്തു എത്ര നിസ്സാരമായിരുന്നാലും കൈമുറിക്കേണ്ടതുണ്ടെന്ന്ചിലര്‍ അഭിപ്രായപ്പെടുന്നു. മോഷ്ടാവിന്റെ കൈമുറിക്കണമെന്നല്ലാതെ ഈ വചനത്തില്‍ അതിന് വേറെ ഉപാധികളൊന്നും പറഞ്ഞിട്ടില്ല എന്നാണവര്‍ ന്യായം പറയുന്നത്. ഒരു നബി വചനത്തില്‍ ഇപ്രകാരം വന്നിട്ടുമുണ്ട്: ‘മോഷ്ടിക്കുന്നവനെ അല്ലാഹുശപിക്കട്ടെ! ഒരു മുട്ട മോഷ്ടിച്ചിട്ട് കൈ മുറിക്കപ്പെടുന്നു! ഒരു കയര്‍ മോഷ്ടിച്ചിട്ട് കൈമുറിക്കപ്പെടുന്നു!’ (ബു). ഈ ഹദീഥും ഇവര്‍ തെളിവായി എടുക്കുന്നു. വാസ്തവത്തില്‍, മറ്റു പല നബി വചനങ്ങളും പരിശോധിച്ചാല്‍, ഈ ഹദീഥിന്റെ താല്‍പര്യം മോഷണക്കുറ്റത്തിന്റെ നിയമപരമായ വിശദീകരണം നല്‍കലല്ലെന്നും, അതിന്റെ ഹീനതയും അപലപനീയതയും വ്യക്തമാക്കലാണെന്നും കാണാവുന്നതാണ്. മോഷ്ടാവിന്റെ കൈമുറിക്കേണമെങ്കില്‍ മോഷ്ടിക്കപ്പെട്ട വസ്തുവിന്റെ വിലകൂടി പരിഗണിക്കപ്പെടേണ്ടതുണ്ടെന്ന് വ്യക്തമാക്കുന്ന ഒന്നിലധികം ബലപ്പെട്ട ഹദീഥുകള്‍ നിലവിലുണ്ട്. ഉദാഹരണമായി, നബി (صَلَّى اللَّهُ عَلَيْهِ وَسَلَّمَ) ഇങ്ങിനെ പറഞ്ഞതായി ആഇശഃ (رَضِيَ اللهُ عَنْها) ഉദ്ധരിക്കുന്നു: ‘ഒരു ദീനാറിന്റെ(പൊന്‍പണത്തിന്‍റെ) നാലില്‍ ഒരംശത്തിലോ, അതിനെക്കാള്‍ അധികമുള്ളതിലോ അല്ലാതെ കൈ മുറിക്കപ്പെടുകയില്ല’ (ബു; മു). അഹ്മദ് (رحمه الله)ന്റെ രിവായത്തില്‍’അതില്‍ താഴെയുള്ളതില്‍ മുറിച്ചുകൂടാ’ എന്ന് കൂടിയുണ്ട്. മൂന്നു ദിര്‍ഹം (വെള്ളിപ്പണം) വിലപിടിപ്പുള്ള ഒരു പരിച മോഷ്ടിച്ച കേസില്‍ ഒരാളുടെ കൈ മുറിക്കുവാന്‍നബി (صَلَّى اللَّهُ عَلَيْهِ وَسَلَّمَ) കല്‍പിച്ചിട്ടുണ്ടെന്ന് ഇബ്‌നു ഉമറും (റ) പ്രസ്താവിച്ചിരിക്കുന്നു (ബു; മു). ഈ ഹദീഥുകളെയും മറ്റും അടിസ്ഥാനമാക്കിക്കൊണ്ട് മോഷ്ടിക്കപ്പെട്ട വസ്തുവിന്റെ വിലപിടിപ്പു കൂടി പരിഗണിക്കപ്പെടേതുണ്ട് എന്നത്രെ ബഹുഭൂരിപക്ഷം പണ്ഡിതന്മാരുടെയും അഭിപ്രായം.  എന്നാല്‍ ചുരുങ്ങിയത് എത്ര വിലയുള്ള സാധനം മോഷ്ടിച്ചാലാണ് കൈ മുറിക്കപ്പെടേണ്ടത് എന്നുള്ളതില്‍ പണ്ഡിതന്മാര്‍ക്ക് വ്യത്യസ്തമായ അഭിപ്രായങ്ങളാണുള്ളത്. ഹദീഥുകളെ മനസ്സിലാക്കിയതിലും, പരിചയുടെ വില കണക്കാക്കിയതിലും, രിവായത്തുകള്‍ തമ്മില്‍ കൂട്ടിയോജിപ്പിക്കുന്നതിലും സ്വാഭാവികമായും ഉണ്ടാകുന്നവ്യത്യസ്ത വീക്ഷണങ്ങളാണതിനു കാരണം. അവയില്‍ പ്രധാനമായ രണ്ടഭിപ്രായങ്ങള്‍:  (1) ആദ്യത്തെ ഹദീഥില്‍ കാണുന്ന പ്രകാരം കണ്ടാല്‍ ദീനാറില്‍ കുറഞ്ഞ വിലക്കുള്ള വസ്തുക്കളില്‍ കൈമുറിക്കല്‍ ഇല്ലെന്നും,  (2) രണ്ടാമത്തെ ഹദീഥിനെ ആസ്പദമാക്കി മൂന്നു ദിര്‍ഹമിന്റെ വിലപിടിപ്പുള്ളതില്‍ കൈമുറിക്കാം-അതിന് താഴെയുള്ളതില്‍ മുറിച്ചു കൂടാ-എന്നുമാകുന്നു. ചിലരിവായത്തുകളുടെ വെളിച്ചത്തില്‍, അക്കാലത്തെ ക്രയവിക്രയ നിലവാരമനുസരിച്ച്കാല്‍ ദീനാറിന്റെ വിലയും, മൂന്നു ദിര്‍ഹമിന്‍റെ വിലയും, ഏതാണ്ട് സമമായിരുന്നുവെന്നും, അതുകൊണ്ട് പ്രസ്തുത രണ്ടു ഹദീഥുകളുടെയും താല്‍പര്യം ഒന്നു തന്നെയാണെന്നും ചിലര്‍ പ്രസ്താവിച്ചു കാണാം. അതുകൊണ്ട് പ്രസ്തുത രണ്ടു ഹദീഥുകളുടെയും താല്‍പര്യം ഒന്നു തന്നെയാണെന്നും ചിലര്‍ പ്രസ്താവിച്ചു കാണാം. ആപേക്ഷികമായി നോക്കുമ്പോള്‍ കാല്‍ ദീനാറിന്റെ അഭിപ്രായത്തിനാണ് മുന്‍ഗണന കാണുന്നത്. الله اعلم  വലത്തെ കയ്യിന്റെ കൈപ്പത്തിയും മുഴങ്കയ്യും തമ്മില്‍ ബന്ധിക്കുന്ന സന്ധിയിലാണ്കൈമുറിക്കേതെന്നുള്ളതില്‍ ഭിന്നാഭിപ്രായമില്ല. മുറിച്ച ശേഷം രക്തം കൂടുതല്‍ ഒഴുകിപ്പോകാതിരിക്കുവാന്‍ വേണ്ടുന്ന മാര്‍ഗം സ്വീകരിക്കേണ്ടതുണ്ട്. മോഷ്ടാവ്പശ്ചാത്തപിച്ചു മടങ്ങിയാല്‍ പൊറുത്തുകൊടുക്കുമെന്നു പറഞ്ഞതിന്റെ ഉദ്ദേശ്യം ഖേദിച്ചവന്റെ കൈമുറിക്കേണ്ടതില്ല എന്നല്ല. അല്ലാഹുവിങ്കല്‍ നിന്നുള്ള പരലോക ശിക്ഷ ഒഴിവാകുമെന്നാകുന്നു. കൈ മുറിച്ചാലും മോഷ്ടിക്കപ്പെട്ട വസ്തുവോ, അതില്ലെങ്കില്‍അതിന്റെ വിലയോ ഉടമസ്ഥന് തിരിച്ചു കൊടുക്കുകയും വേണം. ഒരാളുടെ പേരില്‍മോഷണം തെളിഞ്ഞു കഴിഞ്ഞാല്‍-ശിക്ഷാനടപടി എടുക്കേണ്ടുന്ന മറ്റു കേസുകളും അങ്ങിനെത്തന്നെ-ശിക്ഷയില്‍നിന്ന് പ്രതിയെ ഒഴിവാക്കിവിടുവാന്‍ ഭരണകര്‍ത്താവിനു അധികാരമില്ല. അതിനായി ശുപാര്‍ശ നടത്തുന്നതും തെറ്റാകുന്നു. മക്കാ വിജയകാലത്ത് ക്വുറൈശീ ഗോത്രത്തിലെ മഖ്‌സൂം (مخزوم) കുടുംബത്തില്‍പെട്ട ഒരു സ്ത്രീമോഷണം നടത്തിയപ്പോള്‍ അവളുടെ കൈമുറിക്കുവാന്‍ നബി (صَلَّى اللَّهُ عَلَيْهِ وَسَلَّمَ) കല്‍പിക്കുകയുണ്ടായി. ക്വുറൈശികള്‍ക്ക് ഇതു വലിയ മനോവേദനയായി. ഒടുക്കം അവര്‍, നബി (صَلَّى اللَّهُ عَلَيْهِ وَسَلَّمَ) യുടെ പോറ്റുപുത്രനും സ്‌നേഹഭാജനവുമായ ഉസാമ (റ)യെ നബിയുടെ അടുക്കലേക്കു ശുപാര്‍ശക്കയച്ചു. തിരുമേനിയുടെ ഭാവം മാറി. അല്ലാഹുവിന്റെ ശിക്ഷാ നിയമത്തില്‍ ശുപാര്‍ശക്ക് വന്നിരിക്കുകയാണോ നീ?! എന്ന് പറഞ്ഞുകൊണ്ട് അദ്ദേഹത്തെ ആക്ഷേപിച്ചു. അല്ലാഹുവിന്റെ റസൂലേ, എനിക്കു പാപമോചനം തേടണം എന്നപേക്ഷിച്ചുകൊണ്ട് അദ്ദേഹം മടങ്ങി. അനന്തരം തിരുമേനി (صَلَّى اللَّهُ عَلَيْهِ وَسَلَّمَ) ഒരു പ്രസംഗം ചെയ്തു. ആ പ്രസംഗത്തില്‍ തിരുമേനി ഇങ്ങിനെ പറഞ്ഞു: ‘മുന്‍ സമുദായങ്ങള്‍, അവരിലുള്ള പ്രമാണികള്‍ മോഷ്ടിച്ചാല്‍ അവരെ വിട്ടുകളയുകയും, അവരിലുള്ള അബലന്മാര്‍മോഷ്ടിച്ചാല്‍ ശിക്ഷാനടപടി നടത്തുകയും ചെയ്തിരുന്നതുകൊണ്ടാണ് അവര്‍ നാശത്തില്‍ പതിച്ചത്. അല്ലാഹുവിനെ തന്നെയാണ! മുഹമ്മദിന്റെ മകള്‍ ഫാത്വിമഃ തന്നെ മോഷ്ടിച്ചാലും ഞാന്‍ അവളുടെ കൈ മുറിക്കുക തന്നെ ചെയ്യും’ (ബു; മു). അന്യരുടെവസ്തുക്കള്‍ വായ്പ വാങ്ങുകയും പിന്നിടത് നിഷേധിക്കുകയും ചെയ്യുന്നവളായിരുന്നു ആ സ്ത്രീ എന്ന് വേറെ ചില ഹദീഥുകളില്‍ വന്നിട്ടുണ്ട്.  ഈ വചനത്തില്‍ മോഷണക്കുറ്റത്തിനും, 36-ാം വചനത്തില്‍, അട്ടിമറി, കൊള്ള, കൊല മുതലായ ഭീകരപ്രവര്‍ത്തനങ്ങള്‍ക്കും കടുത്ത ശിക്ഷാനിയമം നിശ്ചയിച്ചതിനുള്ള കാരണവും അതിലടങ്ങിയ യുക്തിയും-ചുരുങ്ങിയ വാക്കുകളിലാണെങ്കിലും-അല്ലാഹു ചൂണ്ടിക്കാണിച്ചിട്ടുണ്ട്. മനുഷ്യനെപ്പറ്റിയും, അവന്റെ പ്രകൃതിയെപ്പറ്റിയും, അവന്റെ നന്മയെപ്പറ്റിയുമെല്ലാം മനുഷ്യനെക്കാള്‍-അവന്‍ എത്രതന്നെ പുരോഗമിച്ചാലുംശരി-അധികം അറിയുക അല്ലാഹുവിനാണല്ലോ. ആകയാല്‍, അല്ലാഹു ചൂണ്ടിക്കാട്ടിയകാര്യങ്ങളിലടങ്ങിയ യുക്തിരഹസ്യങ്ങളെപ്പറ്റി ചിന്തിച്ചു മനസ്സിലാക്കുകയും, മനസ്സിലാക്കുവാന്‍ കഴിയാത്ത ഭാഗം അല്ലാഹുവിന്‍റെ അറിവിലേക്ക് വിട്ടുകൊടുക്കുകയും ചെയ്‌വാനേ മനുഷ്യന്ന് അര്‍ഹതയുള്ളൂ. അതിനപ്പുറം അവകാശപ്പെടുന്നവരില്‍ നിന്നുമാത്രമേ ഇസ്‌ലാമിലെ ശിക്ഷാനിയമങ്ങള്‍ പഴഞ്ചനാണ്, കിരാത നിയമങ്ങളാണ്എന്നിത്യാദി പരിഹാസവും പുച്ഛവും പുറത്ത് വരുകയുള്ളൂ. ഇസ്‌ലാമിന്റെ ശത്രുക്കളില്‍ നിന്ന് ഇത്തരം വാദങ്ങള്‍ കേള്‍ക്കുക സ്വാഭാവികം തന്നെ. എന്നാല്‍, യൂറോപ്യന്‍ചിന്താഗതികളിലും, ആധുനിക ഭൗതിക താല്പര്യങ്ങളിലും മുഴുകിയ ചില മുസ്‌ലിം പണ്ഡിത വേഷധാരികളും ആ വാദഗതിയെ ഏറ്റുപറയുന്നത് കാണാം. പക്ഷേ, അത്രേത്താളം തുറന്നു പറയുവാന്‍ ധൈര്യപ്പെടാതെ അവയെല്ലാം അക്കാലത്തേക്ക് മാത്രം ബാധകമായ ശിക്ഷകളായിരുന്നുവെന്നും, ഈ പരിഷ്‌കൃത യുഗത്തിന് യോജിച്ച ശിക്ഷാനടപടികള്‍ കൈകൊള്ളുകയാണ് ഇപ്പോള്‍ പ്രായോഗികമെന്നുമൊക്കെ അവര്‍അതൊന്ന് മയപ്പെടുത്തിപ്പറയുമെന്ന് മാത്രം.  ആരെന്തു പറഞ്ഞാലും ചില യാഥാര്‍ത്ഥ്യങ്ങള്‍ ആര്‍ക്കും നിഷേധിക്കുക സാധ്യമല്ല. ഇസ്‌ലാമിലെ ശിക്ഷാ നിയമങ്ങള്‍ യഥാവിധി നടപ്പിലുണ്ടായിരുന്ന ഏത് കാലത്തും ഏത് ദേശത്തും കൊല, കൊള്ള, കളവ്, വ്യഭിചാരം തുടങ്ങിയ നീചകൃത്യങ്ങള്‍ മറ്റേത്കാലത്തെയും ദേശത്തെയും അപേക്ഷിച്ചു നാമമാത്രമേ സംഭവിച്ചിട്ടുള്ളൂവെന്നുള്ളതിന്ചരിത്രം സാക്ഷിയാകുന്നു. മുസ്‌ലിം രാഷ്ട്രങ്ങള്‍ പലതും ലോകത്ത് നിലവിലുണ്ടെങ്കിലും ഇസ്‌ലാമിക ശിക്ഷാനിയമങ്ങള്‍ കുറേയൊക്കെ നടപ്പിലുള്ള ഏക രാഷ്ട്രം സുഊദി അറേബ്യയത്രെ. ഹിജാസ് അതിന്റെ കീഴിലായിട്ട് അമ്പതില്‍പരം കൊല്ലം കഴിഞ്ഞു. അതിനു മുമ്പ് മനുഷ്യജീവനും സ്വത്തിനും ഹിജാസില്‍ അനുഭവപ്പെട്ടിരുന്ന അരക്ഷിതാവസ്ഥയും, അതിനു ശേഷമുള്ള അഭയാവസ്ഥയും ഏറെക്കുറെ എല്ലാവര്‍ക്കും അറിയാവുന്നതാണ്. ആ രണ്ടവസ്ഥയും അനുഭവിച്ചറിഞ്ഞവര്‍ ഇന്നും ധാരാളമുണ്ട്താനും. ശിക്ഷാനിയമങ്ങള്‍ എത്രത്തോളം ആധുനീകരിക്കുകയും ലഘൂകരിക്കുകയും ചെയ്യപ്പെടുന്നുവോ അത്രത്തോളം കുറ്റങ്ങളും കുറ്റവാസനകളും വര്‍ദ്ധിച്ചുവരുന്നുവെന്നുള്ളത് ഇന്നത്തെ ‘പരിഷ്‌കൃത രാഷ്ട്രങ്ങള്‍’ തെളിയിച്ചു കഴിഞ്ഞപരമാര്‍ത്ഥമാണ്. അതേ സമയം ഔദ്യോഗികമായ ലിഖിത നിയമങ്ങള്‍ (അവരുടെഭാഷയില്‍) പരിഷ്‌കൃതവും കാലോചിതവുമാണെങ്കിലും രാഷ്ട്രീയ എതിരാളികള്‍പോലെയുള്ള ചിലരുടെ നേരെ അവര്‍ എടുത്തുവരാറുള്ള ശിക്ഷാനടപടികള്‍ പലതും കാട്ടാളന്മാര്‍ പോലും ലജ്ജിച്ചു പോകുമാറ് പൈശാചികമായിരിക്കുകയും ചെയ്യും. പരിഷ്‌കൃതരീതിയിലുള്ള കാരാഗൃഹങ്ങളും പിഴകളുമാണല്ലോ ഇന്നത്തെ പ്രധാന ശിക്ഷാമുറകള്‍. ഏതെങ്കിലും ഒരു കുറ്റത്തിന് ശിക്ഷ അനുഭവിക്കേണ്ടി വന്നവര്‍ അതിനു ശേഷം പിന്നെയും പത്തോ ഇരുപതോ പ്രാവശ്യം അതേ കുറ്റം തന്നെ അഭിമാനത്തോടെ ആവര്‍ത്തിക്കുന്നതും, അതേ ശിക്ഷ വീണ്ടും വീണ്ടും അനുഭവിക്കാന്‍ തയ്യാറാകുന്നതും ഇക്കാലത്ത് ദുര്‍ലഭമല്ല. ഒരു കളവു കേസില്‍ കൈ മുറിക്കലിനോ, ഒരു വ്യഭിചാരക്കേസില്‍ നൂറടിക്കോ വിധേയനായ ഒരാള്‍ പിന്നീട് ആ കുറ്റം ആവര്‍ത്തിക്കുവാന്‍ മുതിരുമോ?! അത് കണ്ടറിഞ്ഞവര്‍ അതിനുശേഷം ആ കുറ്റം ചെയ്‌വാന്‍ ഭയപ്പെടാതിരിക്കുമോ?!  36-ാം വചനത്തില്‍ ശിക്ഷാനിയമത്തെക്കുറിച്ചു പറഞ്ഞശേഷം ذَٰلِكَ لَهُمْ خِزْيٌ فِي الدُّنْيَا (അത് അവര്‍ക്ക് ഇഹത്തില്‍ അപമാനമായിരിക്കും) എന്നും, ഈ വചനത്തില്‍ശിക്ഷാനിയമത്തെക്കുറിച്ചു പറഞ്ഞശേഷം جَزَاءً بِمَا كَسَبَا نَكَالًا مِّنَ اللَّهِ (അവര്‍പ്രവര്‍ത്തിച്ചതിനുള്ള പ്രതിഫലവും അല്ലാഹുവിങ്കല്‍ നിന്നുള്ള പാഠം നല്‍കുന്ന ഒരു ശിക്ഷയും) എന്നും അല്ലാഹു പറയുന്നത് എത്ര അര്‍ത്ഥഗര്‍ഭമാണെന്ന് ആലോചിച്ചു നോക്കുക! ഇസ്‌ലാമിലെ ശിക്ഷാ നിയമങ്ങളെ പഴഞ്ചനെന്നും, കിരാതമെന്നും പറഞ്ഞു അധിക്ഷേപിക്കുകയും, പരിഹസിക്കുകയും, അതോടു കൂടി, കാലാനുസൃതമെന്നും പരിഷ്‌കൃതമെന്നും അവകാശപ്പെടുന്ന ശിക്ഷാ നിയമങ്ങള്‍ സ്വീകരിക്കുകയും, ഉല്‍ബുദ്ധരാഷ്ട്രങ്ങളെന്ന് അഭിമാനം കൊള്ളുകയും ചെയ്യുന്ന നാടുകളില്‍ ഓരോ മണിക്കൂറിലും-അല്ല, ഓരോ മിനുട്ടിലും സെക്കന്റിലും തന്നെ-നടക്കുന്നത്ര കുറ്റങ്ങളും അക്രമപ്രവര്‍ത്തനങ്ങളും ഇസ്‌ലാമിന്‍റെ ശിക്ഷാ നിയമങ്ങള്‍ അനുഷ്ഠിക്കുന്ന നാടുകളില്‍കൊല്ലക്കണക്കില്‍ പോലും സംഭവിക്കാറില്ലെന്നുള്ളത് (*) അനിഷേധ്യമായ ഒരുയാഥാര്‍ത്ഥ്യമത്രെ. മനുഷ്യന്‍ എത്ര പുരോഗമിച്ചാലും അവനെപ്പറ്റി അവനെക്കാള്‍ അറിയുന്നവന്‍ അല്ലാഹു തന്നെയാണല്ലോ. സമുദായം പുരോഗമിച്ചു സംസ്‌കാര സമ്പന്നമായിത്തീരുന്നതുവരെ മാത്രമേ ശിക്ഷാ നിയമങ്ങളുടെ ആവശ്യമുള്ളൂ, അതുകൊണ്ട്സ്ഥിരമായ ഒരു ശിക്ഷാ നിയമത്തിന്‍റെ ആവശ്യമില്ല എന്ന് ചിലര്‍ പറയാറുണ്ട്. കുറ്റകൃത്യങ്ങള്‍ സംഭവിക്കുമ്പോഴല്ലാതെ ആ നിയമം നടപ്പില്‍ വരുത്തേണ്ടുന്ന ആവശ്യമില്ലെന്നുള്ളത് ശരി തന്നെ. എന്നാലും വല്ലപ്പോഴും അത് സംഭവിക്കുന്ന പക്ഷം, അപ്പോള്‍എടുക്കേണ്ടുന്ന നടപടി എന്താണെന്ന് നേരത്തെക്കൂട്ടി നിര്‍ണയിച്ചു രേഖപ്പെടുത്തിവെക്കാതെ അതിന് നിവൃത്തിയില്ലല്ലോ.   (*) അമേരിക്കയില്‍ ഓരോ 39 മിനുട്ടിലും ഓരോ വധവും, ഓരോ 17 മിനുട്ടിലും ഓരോ ബലാല്‍സംഗവും, ഓരോ 41 സെക്കന്റിലും ഓരോ കാര്‍മോഷണ വും, ഓരോ 17 സെക്കന്റിലും ഓരോ കവര്‍ച്ചയും നടമാടുന്നതായി പ്രസിദ്ധ പത്രമായടൈംസിന്‍റെ ഒരു സ്ഥിതി വിവരക്കണക്ക് ഉദ്ധരിച്ചുകൊണ്ട്1972 ഡിസംബര്‍ മാസത്തില്‍ പ്രസിദ്ധീകരിക്കപ്പെട്ട ഒരു ലഘുലേഖയില്‍ ഒരു റിപ്പോര്‍ട്ട് കാണുകയുണ്ടായി. അതേ സമയത്ത് കഴിഞ്ഞ ഒരു വര്‍ഷം ഞങ്ങളുടെ നാട്ടില്‍ ഒരൊറ്റ കൊലപാതകവും ഉണ്ടായിട്ടില്ലെന്ന് സുഊദി അറേ്യയിലെ അന്നത്തെ നീതിന്യായ മന്ത്രിപ്രസ്താവിച്ചതായി അല്‍മദീന പത്രത്തില്‍നിന്ന് ഉദ്ധരിച്ചുകൊണ്ടുളള ഒരു ലഘുലേഖയില്‍ പ്രസ്താവിച്ചിരിക്കുന്നു. 1979 ഒക്‌ടോബര്‍ മാസത്തില്‍ പുറത്തുവന്ന ഒരു മാസികയില്‍, 1979 ജൂലായ് ആഗസ്റ്റ് ലക്കം യങ്ങ് മുസ്‌ലിം ഡയ്ജസ്റ്റ് മാസികയില്‍നിന്ന് ഉദ്ധരിച്ചുകൊണ്ടുള്ള ഒരു ലേഖനത്തില്‍, പരിഷ്‌കൃത നിയമങ്ങള്‍ നടപ്പിലുള്ള രാഷ്ട്രങ്ങളായി കരുതപ്പെടുന്ന കാനഡ, പശ്ചിമ ജര്‍മനി, ഫ്രാന്‍സ്, എന്നീ രാജ്യങ്ങളില്‍ ഓരോ പത്ത് ലക്ഷം ആളുകളില്‍ (ക്രമപ്രകാരം) 75,000 വും 43,000 വും 32,000വും കുറ്റവാളികള്‍ ഉള്ളപ്പോള്‍, സുഊദി അറേബ്യയില്‍ പത്തു ലക്ഷത്തില്‍ 22 പേര്‍ മാത്രമാണ് കുറ്റവാളികളുള്ളതെന്നും പ്രസ്താവിച്ചിരിക്കുന്നു.  1979 ഡിസംബര്‍ മാസത്തില്‍ പ്രസിദ്ധീകരിക്കപ്പെട്ട ‘റാബിത്വത്തുല്‍ ആലമില്‍ഇസ്‌ലാമി’ മാസികയുടെ ഒരു വിശേഷാല്‍ പതിപ്പില്‍ സുഊദി ഗവര്‍മെിന്‍റെ അഭ്യന്തരമന്ത്രി നായിഫുബ്‌നു അബ്ദില്‍ അസീസിന്‍റെ ഒരു പ്രസംഗം ഉദ്ധരിച്ചതിന്‍റെ പ്രസക്തഭാഗം ഇങ്ങിനെ സംഗ്രഹിക്കാം: ‘ഞങ്ങളുടെ രാജ്യത്ത് വ്യഭിചാരം, കളവ്, മദ്യപാനം, കൊല മുതലായവ തെളിഞ്ഞാല്‍ ഞങ്ങള്‍, അടി, കൈമുറിക്കല്‍, കല്ലേറുപോലെയുള്ള ഇസ്‌ലാമിലെ ശിക്ഷ നല്‍കുന്നുവെന്ന് നിങ്ങള്‍ക്കറിയാം. പക്ഷേ, ഞാന്‍ നിങ്ങളോടു ഉറപ്പിച്ചു പറയുന്നു: ഈ രാഷ്ട്രത്തില്‍ കൊല്ലങ്ങളോളം തന്നെ വ്യഭിചാരക്കുറ്റം ഉണ്ടായതായി രേഖപ്പെടാറില്ല. ഒന്നോ രാണ്ടോ കൊല്ലം കൂടുമ്പോള്‍ മാത്രം ഒന്ന് അല്ലെങ്കില്‍ രണ്ട് മോഷണം ഉണ്ടായെന്നു വരും. അതേ സമയത്ത് പരിഷ്‌കൃത രാഷ്ട്രങ്ങളില്‍ ധനത്തിനു വേണ്ടി, സമാധാന സംരക്ഷകരായ ആളുകളോട് (പോലീസിനോടും പട്ടാളത്തോടും) ഏറ്റു മുട്ടിയ കാരണത്താല്‍ കൈ മുറിഞ്ഞവരുടെയും, അംഗഭംഗം വന്നവരുടെയും കണക്കെടുക്കുന്നപക്ഷം, ഞങ്ങളുടെ നാട്ടില്‍ ശിക്ഷാനിയമ പ്രകാരം കൈമുറിഞ്ഞവരുടെ എത്രയോ ഇരട്ടികളായിരിക്കും ആ സംഖ്യ. അല്ലാഹുവിനു സ്തുതി!.   1981 മാര്‍ച്ച് 25 ലെ ഒരു ദിനപത്രത്തില്‍ കണ്ട ഒരു റിപ്പോര്‍ട്ടില്‍ വായിച്ചതിന്‍റെ ചുരുക്കം കൂടി ഉദ്ധരിക്കാം: അമേരിക്കയില്‍ 30 സെക്കന്റില്‍ ഓരോ കൊലപാതകവും, 3 സെക്കന്റില്‍ ഓരോ കവര്‍ച്ചയും കഴിഞ്ഞ വര്‍ഷത്തില്‍ നടന്നു. അവിടെ പ്രതിവര്‍ഷം പത്തു ലക്ഷം തോക്കുകള്‍ വില്‍ക്കപ്പെടുന്നു. യു. എസ്. ഫെഡറല്‍അന്വേഷണ ബ്യൂറോ വെളിപ്പെടുത്തിയതാണിത്. പ്രസിദ്ധ ‘ടൈം’ വാരികയുടെഒരു സര്‍വ്വേ വിവരം 1-4-81 ലെ മലയാള മനോരമ ദിനപ്പത്രം ഉദ്ധരിച്ചതില്‍ 24 മിനുട്ടില്‍ ഒരു കൊലയും 10 സെക്കന്റില്‍ ഒരു കൊള്ളയും 7 മിനുട്ടില്‍ ഒരു സ്ത്രീബലാല്‍ക്കാരവും അമേരിക്കയില്‍ നടന്നു വരുന്നതായി ഉദ്ധരിച്ചിരിക്കുന്നു. അവസാനം പത്രം പറയുന്നു: ‘ഏറ്റവും പരിഷ്‌കൃത രാജ്യം. പക്ഷേ, കുറ്റകൃത്യങ്ങളുടെ പറുദീസ; അതാണ് ഇന്ന് അമേരിക്ക’."
  5,39,"707"
  5,40,"707"
  5,41,"റസൂലിന്‍റെ മേല്‍ പ്രബോധനമല്ലാതെ (ബാധ്യത) ഇല്ല. അല്ലാഹുവാകട്ടെ, നിങ്ങള്‍ വെളിവാക്കുന്നതും, നിങ്ങള്‍ മൂടിവെക്കുന്നതും അറിയുന്നുതാനും. (നബിയേ) പറയുക: 'ചീത്തയും നല്ലതും (അഥവാ ദുഷിച്ചതും വിശിഷ്ടമായതും) സമമാകുകയില്ല; ചീത്തയുടെ പെരുപ്പം നിന്നെ ആശ്ചര്യപ്പെടുത്തിയാലും ശരി. ആകയാല്‍, ബുദ്ധിമാന്മാരേ, നിങ്ങള്‍ അല്ലാഹുവിനെ സൂക്ഷിക്കുവിന്‍; നിങ്ങള്‍ വിജയം പ്രാപിച്ചേക്കാം. ഹേ, വിശ്വസിച്ചവരേ, ചിലകാര്യങ്ങളെക്കുറിച്ചു നിങ്ങള്‍ ചോദിക്കരുത്: അവ നിങ്ങള്‍ക്ക് വെളിവാക്കപ്പെട്ടാല്‍ അവ നിങ്ങളെ അതൃപ്തിപ്പെടുത്തും; ക്വുര്‍ആന്‍ അവതരിക്കപ്പെടുന്ന സമയത്ത് അവയെപ്പറ്റി നിങ്ങള്‍ ചോദിക്കുന്നതായാല്‍, നിങ്ങള്‍ക്ക് അവ വെളിവാക്കപ്പെടുകയും ചെയ്യും. അവയെക്കുറിച്ചു അല്ലാഹു മാപ്പു നല്‍കിയിരിക്കുകയാണ്. അല്ലാഹുവളരെ പൊറുക്കുന്നവനാണ്; സഹനശീലനാണ്.   തന്നിഷ്ടത്തിനും, കാര്യലാഭങ്ങള്‍ക്കും വേണ്ടി അല്ലാഹുവിന്‍റെയും റസൂലിന്‍റെയും കല്‍പനകളെ ധിക്കരിച്ചും, മതനിയമങ്ങളെ മാറ്റിമറിച്ചും വരുന്ന യഹൂദികളും, അവരുടെ ചാരന്മാരും അനുഭാവികളുമായി വര്‍ത്തിക്കുന്ന കപടവിശ്വാസികളും അവിശ്വാസത്തിന്‍റെ അഗാധതയിലേക്ക് ദ്രുതഗമനം ചെയ്തും കൊണ്ടിരിക്കുകയാണ്. അതുകണ്ട് നബി (صَلَّى اللَّهُ عَلَيْهِ وَسَلَّمَ) വ്യസനിക്കേണ്ടതില്ല. അവരെകൊണ്ടുള്ള ശല്യം അല്ലാഹു തീര്‍ത്തു തരുന്നതാണ് എന്ന് അല്ലാഹു നബി (صَلَّى اللَّهُ عَلَيْهِ وَسَلَّمَ) യെ സമാധാനിപ്പിക്കുന്നു. ഈ വചനങ്ങളുടെ അവതരണത്തിന് ആസ്പദമായ ഒരു സംഭവം ബുഖാരീ, മുസ്‌ലിം (റ) മുതലായവര്‍ഒന്നിലധികം മാര്‍ഗങ്ങളില്‍ കൂടി ഉദ്ധരിച്ചിരിക്കുന്നു. ഈ വചനങ്ങളിലെ ഉള്ളടക്കം ഗ്രഹിക്കുവാന്‍ ഉതകുന്ന ആ സംഭവം ഇതാണ്:-  ‘യഹൂദികളില്‍ ഒരു പുരുഷനും സ്ത്രീയും വ്യഭിചാരം ചെയ്തു. വ്യഭിചാരം ചെയ്തവരെ എറിഞ്ഞു കൊല്ലുവാനാണ് തൗറാത്തിലെ വിധി എങ്കിലും ആ വിധിക്കു പകരം അവര്‍ മറ്റൊരു വിധി നിര്‍മിച്ചു നടപ്പില്‍വരുത്തുകയാണ് ചെയ്തിരുന്നത്. ചമ്മട്ടി കൊണ്ട് അടിക്കുക, മുഖത്തു ചൂടു കുത്തുക (തീ പൊള്ളിക്കുക), കഴുതപ്പുറത്ത് തിരിച്ചിരുത്തി അങ്ങാടി ചുറ്റിച്ചു അപമാനിക്കുക എന്നൊക്കെയാണ്. ഈ രണ്ടാളെപ്പറ്റി എന്ത് ശിക്ഷ കൈക്കൊള്ളണമെന്ന് തീരുമാനിക്കുവാന്‍ അവര്‍ നബി (صَلَّى اللَّهُ عَلَيْهِ وَسَلَّمَ) യുടെ അടുക്കലേക്കു ആളയച്ചു. അനൂകൂലമായ വിധി കിട്ടിയാല്‍ അതു സ്വീകരിക്കാം. ഒരു പ്രവാചകന്‍റെ വിധി കിട്ടിയെന്ന് തൃപ്തി അടയുകയും ചെയ്യാം. ഇല്ലാത്തപക്ഷം, നബി (صَلَّى اللَّهُ عَلَيْهِ وَسَلَّمَ)യുടെ വിധി തങ്ങള്‍ക്ക് ബാധകമല്ലെന്ന് പറഞ്ഞു തള്ളിക്കളയുകയും ചെയ്യാം. ഇതായിരുന്നു അവരുടെ ലക്ഷ്യം. തൗറാത്തിന്‍റെ നിയമമനുസരിച്ച് എറിഞ്ഞു കൊല്ലുവാന്‍ തന്നെയാണ്നബി (صَلَّى اللَّهُ عَلَيْهِ وَسَلَّمَ) വിധിച്ചത്. തൗറാത്തില്‍ അങ്ങിനെ വിധിയില്ലെന്ന് യഹൂദികള്‍ വാദിച്ചു. ഉണ്ടെന്നു അബ്ദുല്ലാഹിബ് നുസലാമും (റ) പറഞ്ഞു. അദ്ദേഹം മുമ്പ് യഹൂദ പണ്ഡിതനായിരുന്നുവല്ലോ. തിരുമേനി (صَلَّى اللَّهُ عَلَيْهِ وَسَلَّمَ) അവരോട് തൗറാത്ത് കൊണ്ടു വരുവാന്‍ കല്പിച്ചു. അവരുടെ കൂട്ടത്തില്‍ ഏറ്റവും വലിയ പണ്ഡിതനായിരുന്ന ഒരാള്‍-ഇബ്നുസ്വൂരിയാ-തൗറാത്തെടുത്തു ആ വിഷയത്തെ സംബന്ധിച്ച ഭാഗം വായിച്ചു. ഇടക്ക് ഒരു സ്ഥലത്തെത്തിയപ്പോള്‍ അവന്‍ അവിടെ കൈവെച്ച് അതിനപ്പുറം വായിക്കുകയായി. തിരുമേനി അവനോട് കൈപൊക്കുവാന്‍ ആവശ്യപ്പെട്ടു. നോക്കുമ്പോള്‍ എറിഞ്ഞു കൊല്ലുവാന്‍ കല്‍പിക്കുന്ന സൂക്തമായിരുന്നു അത്. (*) അങ്ങനെ, തൗറാത്തിന്‍റെ നിയമമനുസരിച്ചു ആ പുരുഷനെയും സ്ത്രീയെയും എറിഞ്ഞുകൊന്നു’. ചില രിവായത്തുകളില്‍ഇങ്ങിനെയും കൂടിയുണ്ട്: ‘തൗറാത്തിലെ വിധി തങ്ങള്‍ പറയും പ്രകാരമാണെന്നു പറഞ്ഞപ്പോള്‍, കൂട്ടത്തില്‍ മൗനമവലംബിച്ചു നിന്നിരുന്ന ഒരാളോട് അല്ലാഹുവിനെ മുന്‍നിറുത്തി സത്യം തുറന്നു പറയുവാന്‍ നബി (صَلَّى اللَّهُ عَلَيْهِ وَسَلَّمَ) ആവശ്യപ്പെട്ടു. അങ്ങനെ, അയാള്‍സത്യം തുറന്നു പറഞ്ഞു. എറിഞ്ഞു കൊല്ലണമെന്ന് തൗറാത്തിലുണ്ടെന്നും, കുലീന കുടുംബത്തില്‍പെട്ട ചിലര്‍ക്കുവേണ്ടി ഞങ്ങള്‍ അതില്‍ വിട്ടുവീഴ്ചചെയ്യുകയും, ക്രമേണ അതൊരു അംഗീകൃത നടപടിയായി സ്വീകരിക്കയുമാണ് ഉണ്ടായിട്ടുള്ളതെന്നും അയാള്‍ വ്യക്തമാക്കി’. ഇതാണാ സംഭവം.  ഉന്നത വര്‍ഗത്തില്‍ പെട്ടവര്‍ കൊലക്കുറ്റം ചെയ്താല്‍ പ്രതികാര നടപടിയില്‍ഇളവനുവദിച്ചു കൊണ്ടും, സാധാരണക്കാര്‍ കൊലചെയ്താല്‍ പൂര്‍ണമായ നടപടി സ്വീകരിച്ചു കൊണ്ടും തീരുമാനമെടുക്കലും യഹൂദികളുടെ പതിവായിരുന്നുവെന്നും, ഒരു സംഭവത്തില്‍ കക്ഷികള്‍ തമ്മിലുണ്ടായ വഴക്കിനെത്തുടര്‍ന്നു അവര്‍ നബി (صَلَّى اللَّهُ عَلَيْهِ وَسَلَّمَ) യുടെ തീരുമാനത്തിന് വെക്കുവാന്‍ നിശ്ചയിച്ചുവെന്നും, ആ സന്ദര്‍ഭത്തിലാണ് ഈ വചനങ്ങള്‍ അവതരിച്ചതെന്നും വേറെ ചില ഹദീഥുകളിലും വന്നിരിക്കുന്നു. 48-ാം വചനത്തിലെ ഉള്ളടക്കം ഇതിനോട് കൂടുതല്‍ യോജിക്കുന്നതായും ചൂണ്ടിക്കാട്ടപ്പെടുന്നു. ഇബ്‌നു കഥീര്‍ (റ) പ്രസ്താവിച്ചതുപോലെ, ഒന്നിലധികം സംഭവങ്ങളെ തുടര്‍ന്ന് അവതരിച്ചതാകുന്നതിനും വിരോധമില്ലല്ലോ. الله اعلم  سَمَّاعُونَ لِلْكَذِبِ എന്ന വാക്കിന് പരിഭാഷയില്‍ കണ്ടതുപോലെ, ‘വ്യാജത്തിലേക്കു ചെവികൊടുക്കുന്നവര്‍’ എന്നും ‘വ്യാജത്തിനുവേണ്ടി ചെവി കൊടുക്കുന്നവര്‍’ എന്നും അര്‍ത്ഥം വരാം. കള്ളവാര്‍ത്തകള്‍ കേള്‍ക്കുകയും, പ്രചരിപ്പിക്കുകയും ചെയ്യുന്നതില്‍ അവര്‍ക്ക് വലിയ താല്‍പര്യമാണെന്നായിരിക്കും ആദ്യത്തെ അര്‍ത്ഥപ്രകാരം അതിന്‍റെ സാരം. രണ്ടാമത്തെ അര്‍ത്ഥപ്രകാരം എന്തെങ്കിലും ഹേതു കിട്ടി കളവ് പറഞ്ഞു പരത്തുവാന്‍ വേണ്ടിയാണവര്‍ നബി (صَلَّى اللَّهُ عَلَيْهِ وَسَلَّمَ) യുടെ അടുക്കല്‍ വന്നു വല്ലതും കേള്‍ക്കുന്നത് എന്നും സാരമായിരിക്കും. سَمَّاعُونَ لِقَوْمٍ آخَرِينَ എന്ന വാക്കിനും അതുപോലെ, ‘മറ്റൊരു ജനതയിലേക്ക് ചെവി കൊടുക്കുന്നവര്‍’ എന്നും, ‘മറ്റൊരു ജനതക്കുവേണ്ടി ചെവികൊടുക്കുന്നവര്‍’ എന്നും അര്‍ത്ഥം ആകാവുന്നതാണ്. നബി (صَلَّى اللَّهُ عَلَيْهِ وَسَلَّمَ) യുടെ വാക്കുകളിലേക്കല്ല- മറ്റൊരു കൂട്ടരുടെ വാക്കുകളിലേക്കാണ്-അവരുടെ ശ്രദ്ധ എന്ന് ഒന്നാമത്തേതിനും, മറ്റൊരു ജനതയുടെ ആവശ്യാര്‍ത്ഥമാണ്-അവര്‍ക്ക് ആരോപണങ്ങള്‍ ഉന്നയിക്കുവാന്‍ വല്ല പഴുതും ഉണ്ടാക്കിക്കൊടുക്കുവാന്‍ വേണ്ടിയാണ്-അവര്‍നബി (صَلَّى اللَّهُ عَلَيْهِ وَسَلَّمَ) യുടെ അടുക്കല്‍ ചെന്നു ചെവിയോര്‍ക്കുന്നത് എന്ന് രണ്ടാമത്തേതിനും സാരം നല്‍കപ്പെടുന്നു. ക്വുര്‍ആന്‍ വ്യാഖ്യാതാക്കളില്‍ രണ്ടര്‍ത്ഥങ്ങളും സ്വീകരിച്ചവരുണ്ട്. ‘മറ്റൊരു ജനത’ കൊണ്ടുദ്ദേശ്യം, അഹങ്കാരം നിമിത്തം നബി (صَلَّى اللَّهُ عَلَيْهِ وَسَلَّمَ) യുടെ അടുക്കല്‍ വരാതെ അകലെ നിന്ന് കുത്തിത്തിരിപ്പു നടത്തുന്ന യഹൂദികളാകുന്നു. ഇതു സൂചിപ്പിച്ചുകൊണ്ടാണ് لَمْ يَأْتُوكَ (നിന്‍റെ അടുക്കല്‍ വന്നിട്ടില്ലാത്ത) എന്ന് അവരെ വിശേഷിപ്പിച്ചത്. ‘ചെവി കൊടുക്കുന്നവര്‍’ എന്ന് മാത്രമല്ല, ചെവി കൊടുക്കല്‍ പതിവാക്കിയവര്‍, താല്‍പര്യപൂര്‍വ്വം കേള്‍ക്കാറുള്ളവര്‍’ എന്നിങ്ങനെയുള്ള അര്‍ത്ഥം കൂടി അന്തര്‍ഭവിച്ചിട്ടുള്ളതാണ് سَمَّاعُونَ (സമ്മാഊന) എന്ന വാക്കിന്‍റെ രൂപം. അതുപോലെത്തന്നെയാണ് أَكَّالوُنَ (അക്കാലൂന) എന്ന വാക്കും. തീറ്റക്കാര്‍, അധികമായി തിന്നുന്നവര്‍, തിന്നല്‍ പതിവാക്കിയവര്‍ എന്നിങ്ങിനെയുള്ള അര്‍ത്ഥങ്ങള്‍ അതിലും അടങ്ങിയിരിക്കുന്നു. (*) കള്ളാരോപണങ്ങളും ദുഷ്പ്രചരണങ്ങളും നടത്തുന്ന യഹൂദികളും, അവര്‍ക്കുവേണ്ടി ചാരവൃത്തി നടത്തുകയും അവരുടെ അപവാദങ്ങള്‍ക്ക് വളംവെച്ചുകൊടുക്കുകയും ചെയ്യുന്ന കപടവിശ്വാസികളുമാണ് ഉദ്ദേശ്യം.   (*) അറബി വ്യാകരണ ശാസ്ത്രത്തി (علم الن حو) ല്‍ ഇങ്ങിനെയുള്ള വിശേഷണനാമങ്ങള്‍ക്കു اسماء المبالغة (ശക്തികൂട്ടിപ്പറയുന്ന നാമങ്ങള്‍) എന്ന് സാങ്കേതികമായി പറയപ്പെടുന്നു.   يُحَرِّفُونَ الْكَلِمَ…….. (വാക്കുകളുടെ സ്ഥാനങ്ങള്‍ക്ക് ശേഷം അവര്‍ മാറ്റം വരുത്തും)എന്നു പറഞ്ഞത് യഹൂദികളെക്കുറിച്ചാകുന്നു. ഇന്നിന്ന കാര്യങ്ങള്‍ ഇന്നിന്ന പ്രകാരമെന്ന് അല്ലാഹു വേദഗ്രന്ഥത്തില്‍ നിര്‍ണയിച്ചു കഴിഞ്ഞിട്ട് പിന്നെയും അവയില്‍ ചിലത് മൂടിവെക്കുകയും, ചിലതിന്‍റെ അര്‍ത്ഥവും സന്ദര്‍ഭവും മാറ്റുകയും, ചിലത് ദുര്‍വ്യാഖ്യാനം നടത്തുകയും ചെയ്യുന്ന അവരുടെ പതിവിനെയാണ് ഇത് കുറിക്കുന്നത്…….. إِنْ أُوتِيتُمْ هَٰذَا فَخُذُوهُ (നിങ്ങള്‍ക്ക് ഇത് നല്‍കപ്പെട്ടെങ്കില്‍ സ്വീകരിച്ചുകൊള്ളുക; ഇല്ലെങ്കില്‍ കാത്തുകൊള്ളുക) എന്ന് പറഞ്ഞത്-മുകളില്‍ ഉദ്ധരിച്ച സംഭവത്തില്‍ കണ്ടതുപോലെ-അവരുടെ അഭീഷ്ടങ്ങള്‍ക്ക് യോജിക്കുന്ന വല്ലതും നബി (صَلَّى اللَّهُ عَلَيْهِ وَسَلَّمَ) പറഞ്ഞാല്‍അത് സ്വീകരിക്കുന്നതിനെ ഉദ്ദേശിച്ചുമാകുന്നു. അവര്‍ എത്രമാത്രം ദുഷിച്ചുപോയിട്ടുണ്ടെന്നും, അവരുടെ ഹൃദയം എത്രത്തോളം കടുത്തുപോയിട്ടുണ്ടെന്നും ഇതില്‍നിന്നൊക്കെ വ്യക്തമാണല്ലോ. ആകയാല്‍, അവര്‍ നന്നായിത്തീരുമെന്നോ, അവരുടെ ഹൃദയം ശുദ്ധമായിത്തീരുമെന്നോ പ്രതീക്ഷിക്കേണ്ടതില്ലെന്ന് നബി (صَلَّى اللَّهُ عَلَيْهِ وَسَلَّمَ) യെ അറിയിക്കുന്നതാണ്: ‘ആരെയെങ്കിലും അല്ലാഹു പരീക്ഷണം നടത്തുവാന്‍ ഉദ്ദേശിക്കുന്നപക്ഷം അല്ലാഹുവിങ്കല്‍ നിന്ന് അവര്‍ക്കുവേണ്ടി വല്ലതും ചെയ്‌വാന്‍ നിനക്ക് കഴിയുന്നതേയല്ല; ഹൃദയം ശുദ്ധിയാക്കുവാന്‍ അല്ലാഹു ഉദ്ദേശിച്ചിട്ടില്ലാത്ത ഒരു കൂട്ടരാണവര്‍’ എന്ന വാക്യം.  فتنة (ഫിത്‌നഃ) എന്ന വാക്കിനു ‘കുഴപ്പം, പരീക്ഷണം, ശിക്ഷ, അപമാനം, ദുര്‍മാര്‍ഗം, ഭ്രാന്ത്, ആപത്ത്’ എന്നൊക്കെ സന്ദര്‍ഭോചിതം അര്‍ത്ഥം വരും. എന്നാല്‍ഇമാം റാസീ (റ) ചൂണ്ടിക്കാട്ടിയതുപോലെ-ഇവിടെ വാക്കര്‍ത്ഥം എന്തു കൊടുത്താലും യഹൂദികളെപ്പറ്റി മേല്‍ പ്രസ്താവിച്ച ദുര്‍ന്നടപ്പുകളിലാണത് കലാശിക്കുന്നത്. അല്ലാഹു അവരെ ഫിത്‌നയാക്കുവാന്‍ ഉദ്ദേശിച്ചുവെന്നും അവരുടെ ഹൃദയം ശുദ്ധിയാക്കുവാന്‍ഉദ്ദേശിച്ചിട്ടില്ല എന്നും അല്ലാഹു വ്യക്തമാക്കിയിരിക്കുകയാണ്. ഒരു യുക്തിതത്വമോ, മാനദണ്ഡമോ കൂടാതെ അല്ലാഹു ചിലരെ ദുര്‍മാര്‍ഗത്തിലാക്കുമെന്നല്ല ഇതിന്‍റെ താല്‍പര്യം. നന്നായിത്തീരുവാനും ഹൃദയം ശുദ്ധമാകുവാനുമുള്ള ആഗ്രഹമോ പ്രവര്‍ത്തനമോ ഒന്നും തന്നെ ഇല്ലാത്തതുകൊണ്ട് അവരെ ശുദ്ധീകരിച്ചു നന്നാക്കാതെ അവരുടെ ദുര്‍മാര്‍ഗത്തില്‍ യഥേഷ്ടം വിഹരിച്ചുകൊള്ളുവാന്‍ അവരെ അല്ലാഹു വിട്ടിരിക്കുകയാണ് എന്നത്രെ അതിന്‍റെ താല്‍പര്യം. (3:86 മുതലായ വചനങ്ങള്‍ നോക്കുക)ഇഹത്തില്‍ അവര്‍ക്ക് അപമാനവും പരത്തില്‍ വമ്പിച്ച ശിക്ഷയും ഉണ്ട് (…….لَهُمْ فِي الدُّنْيَا خِزْيٌ) എന്ന് പറഞ്ഞതിന്‍റെ സാരം പ്രത്യേകം വിവരിക്കേണ്ടതില്ലല്ലോ. അവരെപ്പറ്റി ഇത്രയൊക്കെ പ്രസ്താവിച്ചിട്ടു പിന്നെയും അവര്‍ വ്യാജത്തിന് ചെവികൊടുത്തു വരുന്നവരാണ്, അവര്‍ നിഷിദ്ധം തിന്നല്‍ പതിവാക്കിയവരാണ് (…… سَمَّاعُونَ لِلْكَذِبِ أَكَّالُونَ لِلسُّحْتِ ) എന്നു കൂടി അല്ലാഹു ആക്ഷേപിക്കുന്നു. അല്ലാഹുവിനു അവരോടുള്ള കഠിനമായ വെറുപ്പം അമര്‍ഷവുമാണിത് കാണിക്കുന്നത്. അവരുടെ കാര്യങ്ങള്‍ വ്യാജത്തില്‍ അധിഷ്ഠിതമാണ്, അവരുടെ ഉപജീവന മാര്‍ഗമാണെങ്കില്‍ മതവിധികളെ മാറ്റി മറിച്ചു കൊടുക്കുന്നതിന്‍റെ പേരില്‍ കൈക്കൂലിയും കോഴയും വാങ്ങുക പോലെയുള്ള നിഷിദ്ധ കൃത്യങ്ങളുമാണ്. പിന്നെ അവര്‍ എങ്ങിനെ നന്നായിത്തീരുവാനാണ്?! എന്നിങ്ങിനെ ഒരു സൂചന അതില്‍ അടങ്ങിയിരിക്കുന്നു.  ഏതായാലും വല്ല വിഷയത്തിലും അവര്‍ വിധി തേടി ക്കൊണ്ട് വന്നാല്‍, അവര്‍ക്ക് വിധി കൊടുക്കുകയോ, കൊടുക്കാതിരിക്കുയോ ഇഷ്ടം പോലെ ചെയ്യാം; പക്ഷേ, വിധി കൊടുക്കുന്ന പക്ഷം അതു നീതി മുറയനുസരിച്ചേ കൊടുക്കാവൂ എന്ന് അല്ലാഹു നബി (صَلَّى اللَّهُ عَلَيْهِ وَسَلَّمَ) യെ ഉപദേശിക്കുന്നു. അവരുടെ പക്കല്‍ തൗറാത്തുണ്ട്; ആവശ്യമുള്ള കാര്യങ്ങളെക്കുറിച്ചുള്ള വിധികളും അതിലുണ്ട്; എന്നിട്ടും അതവര്‍ അനുസരിക്കാതെ പുറം തള്ളുകയാണ് ചെയ്യുന്നത്; എന്നിരിക്കെ ചിലപ്പോഴൊക്കെ അവര്‍ നബി (صَلَّى اللَّهُ عَلَيْهِ وَسَلَّمَ) യുടെ അടുക്കല്‍ വന്നു വിധി തേടുന്നത് എന്തിനാണ്?! ഇതു ഒരത്ഭുതം തന്നെയാണ് എന്നത്രെ 46-ാം വചനത്തില്‍ പറഞ്ഞതിന്‍റെ സാരം. അതെ, അതവരുടെ സദുദ്ദേശ്യത്തില്‍ നിന്നുണ്ടാകുന്നതല്ല; തങ്ങളുടെ ആഗ്രഹത്തിനൊത്ത വിധി കിട്ടിയെങ്കിലോ എന്നുള്ള ദുര്‍മോഹമാണതിന്‍റെ പിന്നിലുള്ളത് എന്നു വ്യക്തമാണല്ലോ.  46-ാം വചനത്തെയും അതുപോലെയുള്ള വേറെ ചില വചനങ്ങളെയും ദുര്‍വ്യാഖ്യാനം ചെയ്തുകൊണ്ട് മുസ്‌ലിംകളെക്കൊണ്ട് ബൈബ്‌ളിനെ അംഗീകരിപ്പിക്കുവാന്‍ പാതിരിമാര്‍ നടത്താറുള്ള ശ്രമങ്ങളെപ്പറ്റി 50-ാം വചനത്തിന്‍റെ വ്യാഖ്യാനത്തില്‍ വിവരിക്കാം. ان شاءاللَّه"
