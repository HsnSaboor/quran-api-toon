tafsir[9]{c,v,t}:
  10,89,"(അല്ലാ! അറിയുക; ) നിശ്ചയമായും അല്ലാഹുവിന്‍റെ `വലിയ്യു'കള്‍ [മിത്രങ്ങള്‍], അവരുടെ മേല്‍ ഒരു ഭയവുമില്ല; അവര്‍ വ്യസനിക്കുകയും ചെയ്‌കയില്ല.   അധികാരപ്രമത്തതയും അഹങ്കാരവും ഉള്ളതോടൊപ്പം സമ്പല്‍സമൃദ്ധിയും, ആഡംബര സൗകര്യങ്ങളും കൂടിചേര്‍ന്നാല്‍ പിന്നത്തെ കഥ പറയേണ്ടതില്ലല്ലോ. ഫറോവാ രാജാക്കളുടെ വാഴ്‌ചക്കാലത്തെ ആഡംബര വസ്‌തുക്കളുടെയും, ധനസമൃദ്ധിയുടെയും ഉദാഹരണങ്ങള്‍ കാണിക്കുന്ന അവശിഷ്‌ടങ്ങള്‍ പലതും പുരാവസ്‌തു നിരീക്ഷകന്‍മാരാല്‍ ഇതിനകം കണ്ടുപിടിക്കപ്പെട്ടിരിക്കുന്നു. പലതും ഈജിപ്‌തില്‍ കാഴ്‌ചവസ്‌തുക്കളായി സൂക്ഷിക്കപ്പെട്ടിരിക്കുകയും ചെയ്‌തിരിക്കുന്നു. ഈജിപ്‌തിലെ ഫറോവാ രാജാക്കളുടെ ശവക്കല്ലറകള്‍ (പിരമിഡുകള്‍) ലോകത്തിലെ ഏഴ്‌ മഹാത്ഭുതങ്ങളില്‍ ഒന്നായി ഇന്നും എണ്ണപ്പെട്ടുവരുന്നു. അങ്ങനെയുള്ള ആ കഴിവുകളും സ്വാധീനങ്ങളുമെല്ലാം അല്ലാഹുവിന്‍റെ മാര്‍ഗത്തെ എതിര്‍ത്ത്‌ നശിപ്പിക്കുവാനും, അതില്‍ നിന്ന്‌ ജനങ്ങളെ അകറ്റുവാനുമാണ്‌ ഫിര്‍ഔനും അവന്‍റെ ആള്‍ക്കാരും വിനിയോഗിച്ചുകൊണ്ടിരിക്കുന്നത്‌. മൂസാ (അ) ദൃഷ്‌ടാന്തങ്ങള്‍ മുഖേനയും, ഉപദേശങ്ങള്‍ മുഖേനയും അവരെ സത്യമാര്‍ഗത്തിലേക്ക്‌ ആവുന്നത്ര ക്ഷണിച്ചുനോക്കി. ധിക്കാരം വര്‍ദ്ധിക്കുകയല്ലാതെ, മാനസാന്തരത്തിന്‍റെ യാതൊരു ലക്ഷണവും അദ്ദേഹം അവരില്‍ കണ്ടില്ല. അല്ലാഹുവിങ്കല്‍ നിന്നുള്ള അതിഭയങ്കരമായ വല്ല ശിക്ഷയും കൊണ്ടല്ലാതെ അവര്‍ക്ക്‌ ഒതുക്കം വരുകയില്ലെന്ന്‌ അദ്ദേഹത്തിന്‌ ബോധ്യമായി.  ഈ അവസരത്തിലാണ്‌ അദ്ദേഹം അവര്‍ക്കെതിരില്‍ പ്രാര്‍ത്ഥിക്കുന്നത്‌. അവരുടെ ധനസമ്പത്തുകള്‍ക്ക്‌ നാശം ഭവിക്കുവാനും, അവരുടെ ഹൃദയങ്ങള്‍ക്ക്‌ കാഠിന്യം കൂട്ടുവാനും അദ്ദേഹം പ്രാര്‍ത്ഥിച്ചു. സ്വത്തിന്‌ നാശം വരുന്നത്‌ അക്രമമര്‍ദ്ദനങ്ങള്‍ കുറയാന്‍ സഹായകമായിത്തീരും. ഹൃദയം കഠിനമാകുമ്പോള്‍ ക്രൂരമനഃസ്ഥിതി മൂര്‍ച്ഛിക്കുകയും, അത്‌ ശിക്ഷ ഭവിക്കുവാന്‍ സന്ദര്‍ഭമൊരുക്കുകയും ചെയ്യും. ശിക്ഷ അനുഭവത്തില്‍ വരുമ്പോള്‍ അവര്‍ വിശ്വസിക്കുമെന്ന്‌ ഉറപ്പാണ്‌. അടുത്ത വചനത്തില്‍ വരുന്നതുപോലെ, ആ ഘട്ടത്തില്‍ ഫിര്‍ഔന്‍ വിശ്വസിക്കുകയും ചെയ്‌തു. ആ വിശ്വാസംകൊണ്ട്‌ ഫലമില്ലെങ്കിലും അതോടെ അക്രമങ്ങള്‍ക്ക്‌ അറുതിവരുകയും, സത്യവിശ്വാസികള്‍ക്ക്‌ പൊറുതി ലഭിക്കുകയും ചെയ്യുമല്ലോ.  നൂഹ്‌ നബി (അ) ദീര്‍ഘകാലം തന്‍റെ ജനതയെ സത്യവിശ്വാസത്തിലേക്ക്‌ ക്ഷണിച്ചുകൊണ്ടിരുന്നിട്ടും അവരില്‍ നിന്ന്‌ ആശക്ക്‌ വഴി കാണാതെ അവരുടെ ധിക്കാരം വര്‍ദ്ധിച്ചുകൊണ്ടിരിക്കുന്നത്‌ കണ്ടപ്പോള്‍ അദ്ദേഹം ഇങ്ങനെ പ്രാര്‍ത്ഥിച്ചതായി സൂറത്ത്‌ നൂഹില്‍ കാണാം: رَّبِّ لاتَذَرْ عَلَى الأَرْضِ مِنَ الْكافِرِينَ دَيّاراً…..الآية (സാരം: റബ്ബേ, ഭൂമിയില്‍ അവിശ്വാസികളില്‍ നിന്ന്‌ ആരെയും ബാക്കിയാക്കരുതേ! അവരെ ബാക്കിയാക്കി വിട്ടാല്‍ അവര്‍ നിന്‍റെ അടിയാന്‍മാരെ വഴിപിഴപ്പിക്കും. നന്ദികെട്ട ദുര്‍വൃത്തരെയല്ലാതെ അവര്‍ ജനിപ്പിക്കുകയുമില്ല) ഇതുപോലെയുള്ള ഒരു പ്രാര്‍ത്ഥന തന്നെയാണ്‌ മൂസാ നബി (അ)യുടെതും. അതായത്‌, അല്ലാഹുവിന്‍റെ സത്യമാര്‍ഗത്തെ അവഹേളിക്കുന്നതില്‍ ജനത അതിരുവിട്ടുകൊണ്ടിരിക്കുകയും, അതു കണ്ടു സഹിക്കവയ്യാതാവുകയും, സല്‍പ്രതീക്ഷക്കുള്ള ഒരു പഴുതും കാണാതാവുകയും ചെയ്‌തപ്പോള്‍, അല്ലാഹുവിനുവേണ്ടിയുള്ള കോപവും രോഷവും നിമിത്തം മൂസാ (അ) പ്രാര്‍ത്ഥിച്ച പ്രാര്‍ത്ഥനയാണത്‌. ക്രൂരതയല്ലാതെ മറ്റൊന്നും പ്രതീക്ഷിക്കുവാനില്ലെന്ന്‌ ഉറപ്പായ ഒരു ജനതയുടെ നാശം മറ്റുള്ളവരുടെ സൈ്വരജീവിതത്തിന്‌ സഹായകമാണല്ലോ.  മൂസാ നബി (അ) യുടെ പ്രാര്‍ത്ഥന അല്ലാഹു സ്വീകരിച്ചു. അവരുടെ സ്വത്തുക്കള്‍ക്കും ആഡംബരജീവിതത്തിനും ഹാനികരമായ പല ശിക്ഷകളും അവര്‍ക്കനുഭവപ്പെട്ടു. ക്ഷാമം, വരള്‍ച്ച, ഉല്‍പാദനക്കുറവ്‌, വെള്ളപ്പൊക്കം, വെട്ടുകിളി, പേന്‍, തവള, രക്തം ആദിയായവ മൂലം അവര്‍ പല പരീക്ഷണങ്ങള്‍ക്കും വിധേയരായി. ആപത്തുകള്‍ നേരിടുമ്പോള്‍, മൂസാ നബി (അ) യോട്‌ പ്രാര്‍ത്ഥിക്കുവാനപേക്ഷിക്കുകയും, തങ്ങള്‍ വിശ്വസിച്ചുകൊള്ളാമെന്ന്‌ ഏറ്റുപറയുകയും ചെയ്യും. ആപത്ത്‌ നീങ്ങുമ്പോള്‍ പഴയ നിലയിലേക്കുതന്നെ മാറുകയും ചെയ്യും. ഇതിനെപ്പറ്റിയെല്ലാം സൂഃ അഅ്‌റാഫില്‍ (130-135ല്‍) വിവരിച്ചുവല്ലോ. ബൈബ്‌ളിലും (പുറപ്പാട്‌: 7 മുതല്‍ 11 കൂടിയ അദ്ധ്യായങ്ങളില്‍) ഇതെല്ലാം വിസ്‌തരിച്ചുവിവരിച്ചുകാണാം. പ്രാര്‍ത്ഥന സ്വീകരിക്കപ്പെട്ടിട്ടുണ്ടെന്ന സന്തോഷവാര്‍ത്തയോടൊപ്പം അല്ലാഹു മൂസാ നബി(അ) യോടും, ഹാറൂന്‍ നബി (അ) യോടും ഒരു ഉപദേശം നല്‍കുകയും ചെയ്‌തിരിക്കുന്നു:  فَاسْتَقِيمَا وَلَا تَتَّبِعَانِّ….الآية (നിങ്ങള്‍ രണ്ടാളും ചൊവ്വിന്‌ നിലകൊള്ളുകയും അറിവില്ലാത്തവരുടെ മാര്‍ഗം പിന്‍പറ്റാതിരിക്കുകയും വേണം) എന്ന്‌. നിങ്ങളുടെ പ്രാര്‍ത്ഥന സ്വീകരിക്കപ്പെട്ട സ്ഥിതിക്ക്‌ നിങ്ങള്‍ കൂടുതല്‍ ദൃഢതയോടെ അല്ലാഹുവിന്‍റെ മാര്‍ഗത്തില്‍ ഉറച്ചു നില്‍ക്കണം. അടിപതറാതെയും, അവിവേകം വരാതെയും സൂക്ഷിച്ചുകൊണ്ടിരിക്കണം എന്ന്‌ സാരം."
  10,90,"(അതെ,) വിശ്വസിക്കുകയും, സൂക്ഷ്‌മത പാലിച്ചുകൊണ്ടിരിക്കുകയും ചെയ്‌തവര്‍. [ഇവരാണ്‌ അല്ലാഹുവിന്‍റെ 'വലിയ്യു'കള്‍.] പറയുക: 'നിശ്ചയമായും, അല്ലാഹുവിന്‍റെമേല്‍ വ്യാജം കെട്ടിച്ചമക്കുന്നവര്‍ വിജയിക്കുകയില്ല.' ഇഹത്തിലുള്ള ഒരു (തരം) സുഖമെടുക്കല്‍! (അത്രമാത്രം.) പിന്നെ, നമ്മുടെ അടുക്കലേക്കാണ്‌ അവരുടെ മടങ്ങി വരവ്‌. പിന്നെ, അവര്‍ അവിശ്വസിച്ചിരുന്നത്‌ നിമിത്തം അവരെ നാം കഠിനമായ ശിക്ഷ ആസ്വദിപ്പിക്കുന്നതാണ്‌.   ഫിര്‍ഔന്‍റെ ക്രൂരവാഴ്‌ചക്ക്‌ അന്ത്യം കുറിച്ചതും, ഇസ്‌റാഈല്യര്‍ക്ക്‌ മോചനം ലഭിച്ചതുമായ ആ മഹാസംഭവത്തെക്കുറിച്ചാണ്‌ 90-ാം വചനത്തിന്‍റെ ആരംഭത്തില്‍ ചൂണ്ടിക്കാണിച്ചത്‌. ക്വുര്‍ആനില്‍ ഒന്നിലധികം സ്ഥലത്ത്‌ വിവരിക്കപ്പെട്ടിട്ടുള്ള ആ സംഭവത്തിന്‍റെ ചുരുക്കം ഇപ്രകാരമാകുന്നു: ഇസ്‌റാഈല്യരെയും കൂട്ടി രാത്രിസമയത്ത്‌ ഈജിപ്‌തുവിട്ടുപോകുവാന്‍ മൂസാ (അ) നോട്‌ അല്ലാഹു കല്‍പിച്ചു. യാത്രയുടെ ലക്ഷ്യം പലസ്‌തീനായിരുന്നതുകൊണ്ട്‌ അവര്‍ ഈജിപ്‌തില്‍നിന്ന്‌ കിഴക്കോട്ട്‌നീങ്ങി ചെങ്കടല്‍തീരത്തെത്തി. (*) സമുദ്രത്തോടടുത്തപ്പോള്‍, ഫിര്‍ഔനും സൈന്യവും പിന്നാലെ വന്നു തങ്ങളെ പിടികൂടുമെന്നും, തങ്ങള്‍ക്ക്‌ രക്ഷപ്പെടുവാന്‍ കഴിയുകയില്ലെന്നും ഭയന്ന്‌ ഇസ്‌റാഈല്യര്‍ മുറവിളി കൂട്ടി. മൂസാ നബി (അ) യുടെ വടികൊണ്ട്‌ സമുദ്രത്തില്‍ അടിക്കുവാന്‍ അല്ലാഹു കല്‍പിച്ചു. അടിക്കേണ്ട താമസം, സമുദ്രജലം രണ്ടായി പിളര്‍ന്നു. ഇരുഭാഗത്തും വെള്ളം മലപോലെ ചിറച്ചുനിന്നു. മദ്ധ്യത്തില്‍ തുറക്കപ്പെട്ട വിശാലമായ വഴിയിലൂടെ യാതൊരു ആപത്തും കൂടാതെ മൂസാ നബി (അ)യും ഇസ്‌റാഈല്യരും കടന്നുപോയി മറുകര പറ്റി. അവര്‍ സ്ഥലംവിട്ട വിവരമറിഞ്ഞ ഫിര്‍ഔന്‍ സൈന്യസമേതം നേരം പുലര്‍ന്നപ്പോഴേക്കും അവരെ പിന്‍തുടര്‍ന്നുവന്നിരുന്നു. സമുദ്രം പിളര്‍ന്നു നില്‍ക്കുന്നതും, ഇസ്‌റാഈല്യര്‍ ഇടവഴിയിലൂടെ കടന്നുപോയതും കണ്ടപ്പോള്‍, അവരെ പിടികൂടുവാനുള്ള വ്യഗ്രതയോടെ അവരും ആ വഴിയിലൂടെ ഇസ്‌റാഈല്യരെ അനുഗമിച്ചു. ഫിര്‍ഔനും സൈന്യവും ഇടവഴിയില്‍ പ്രവേശിച്ചുകഴിഞ്ഞതോടെ ഇരുഭാഗത്തും ചിറച്ച്‌ നിന്നിരുന്ന ജലഭിത്തികള്‍ കൂട്ടിമുട്ടുകയും അവര്‍ ഒന്നടങ്കം വെള്ളത്തില്‍ മുങ്ങിനശിക്കുകയും ചെയ്‌തു. സൂറത്ത്‌ ത്വാഹാ, ശുഅറാഉ്‌ മുതലായ സൂറത്തുകളില്‍ വിശദമായും, സംക്ഷിപ്‌തമായും ഈ സംഭവം അല്ലാഹു ഉദ്ധരിച്ചിരിക്കുന്നു. (**)   (*) സ്ഥലപരിചയത്തിന്‌ 3-ാം നമ്പര്‍ ഭൂപടം നോക്കുക.  (**) ഒന്നിലധികം സ്ഥലത്ത്‌ ക്വുര്‍ആന്‍ ആവര്‍ത്തിച്ചു വിവരിച്ച ഈ അസാധാരണ സംഭവത്തെ ചില സ്ഥാപിത താല്‍പര്യക്കാര്‍, ഇപ്പോള്‍ അതിനൊരു പുതിയ രൂപം നല്‍കി അവതരിപ്പിക്കുകയും, അതിനായി ക്വുര്‍ആന്‍റെ പല വാക്കുകള്‍ക്കും അവരുടെ വകയായി ചില അര്‍ത്ഥവ്യാഖ്യാനങ്ങള്‍ നല്‍കുകയും ചെയ്യാന്‍ തുടങ്ങിയിട്ടുണ്ട്‌. അതിന്‍റെ ഖണ്‌ഡനവും, സംഭവത്തിന്‍റെ യഥാര്‍ത്ഥരൂപവും അടങ്ങുന്ന വിശദമായ ഒരു വ്യാഖ്യാനക്കുറിപ്പ്‌ സൂറഃ ത്വാഹയുടെ അവസാനത്തില്‍ കാണാവുന്നതാണ്‌.   ഈ സംഭവം ചൂണ്ടിക്കാട്ടിയശേഷം- മൂസാ നബി (അ)യുടെ പ്രാര്‍ത്ഥനയില്‍ സൂചിപ്പിച്ചപോലെ വിശ്വാസം പ്രയോജനപ്പെടാത്ത ആ ഘട്ടത്തില്‍ ഫിര്‍ഔനു ബോധവും തന്റേടവും വന്നു. മുങ്ങിച്ചാവാന്‍ പോകുകയാണെന്ന്‌ കണ്ടപ്പോള്‍ , ഇസ്‌റാഈല്യര്‍ വിശ്വസിച്ച ഏക ഇലാഹില്‍ താന്‍ വിശ്വസിച്ചുവെന്നും, അല്ലാഹുവിന്‌ കീഴൊതുങ്ങി മുസ്‌ലിമായിട്ടുണ്ടെന്നും പറയുകതന്നെ ചെയ്‌തു. പക്ഷേ, ഫലമെന്ത്‌? ഇതുവരെയും അനുസരണക്കേടും ധിക്കാരവും കാണിച്ചു മരണം മുമ്പില്‍ കണ്ട ഈ അവസരത്തിലാണോ വിശ്വസിക്കുന്നത്‌?! ഈ വിശ്വാസം കൊണ്ട്‌ പ്രയോജനമില്ല. എന്നായിരുന്നു അല്ലാഹുവിന്‍റെ ഭാഗത്തു നിന്ന്‌ അതിന്‌ ലഭിച്ച മറുപടി. അതോടുകൂടി, നിന്‍റെ ജീവന്‍ നഷ്‌ടപ്പെട്ടാലും നിന്‍റെ ജഡം രക്ഷപ്പെടുത്തി പുറത്തുകൊണ്ടുവന്ന്‌ മറ്റുള്ളവര്‍ക്ക്‌ നിന്നെ നാം ഒരു ദൃഷ്‌ടാന്തമാക്കിത്തീര്‍ക്കുമെന്നും അല്ലാഹു അറിയിച്ചു. ഈ വിഷയം ഇവിടെയല്ലാതെ മറ്റു സൂറത്തുകളിലൊന്നും അല്ലാഹു പ്രസ്‌താവിച്ചിട്ടില്ല.  ഫിര്‍ഔനും സൈന്യവും മുങ്ങിനശിച്ചശേഷം ഫിര്‍ഔന്‍റെ ശവം ഒരു തിണ്ണയില്‍ പോയി അടിഞ്ഞുവെന്നും, അതു കണ്ടപ്പോള്‍ താന്‍ ദൈവമാണെന്നും മറ്റും അവന്‍ മുമ്പ്‌ വാദിച്ചുവന്നിരുന്നത്‌ ശരിയല്ലെന്ന്‌ ജനങ്ങള്‍ക്ക്‌ ബോധ്യമായെന്നും ചില രിവായത്തുകളില്‍ വന്നിട്ടുണ്ട്‌. ഫിര്‍ഔന്‍ (ഫറോവാ) മാരുടെ ശവക്കല്ലറകളില്‍ നിന്ന്‌ റഅ്‌മസീസ്‌ രണ്ടാമന്‍ എന്ന ഒരു ഫിര്‍ഔന്‍റെ ജഡം ലഭിച്ചിട്ടുണ്ടെന്നും, ഈജിപ്‌തിലെ ഒരു മ്യൂസിയത്തില്‍ അത്‌ സൂക്ഷിച്ചുവെച്ചിട്ടുണ്ടെന്നും, അതോടൊപ്പമുണ്ടായിരുന്ന ലിഖിതരേഖകളില്‍ നിന്ന്‌ അവനായിരുന്നു മൂസാ നബി (അ)യുടെ ശത്രുവായ ഫിര്‍ഔന്‍ എന്ന്‌ വ്യക്തമാകുന്നുണ്ടെന്നും അല്‍പവര്‍ഷങ്ങള്‍ക്ക്‌ മുമ്പ്‌ വര്‍ത്തമാനപത്രങ്ങളില്‍ പ്രസിദ്ധപ്പെടുത്തിക്കണ്ടിരുന്നു. വാസ്‌തവം അല്ലാഹുവിനറിയാം."
  10,91,"1454"
  10,92,"1454"
  10,93,"(നബിയേ,) അവര്‍ക്ക്‌ നൂഹിന്‍റെ വൃത്താന്തം ഓതിക്കേള്‍പ്പിക്കുക. (അതായത്‌) അദ്ദേഹം തന്‍റെ ജനങ്ങളോട്‌ പറഞ്ഞ സന്ദര്‍ഭം: `എന്‍റെ ജനങ്ങളേ, എന്‍റെ നിലപാടും, അല്ലാഹുവിന്‍റെ `ആയത്ത്‌' [ലക്ഷ്യം] കളെക്കുറിച്ചുള്ള എന്‍റെ ഓര്‍മിപ്പിക്കലും നിങ്ങള്‍ക്ക്‌ വളരെ വലുതായി [അസഹ്യമായി]ട്ടുണ്ടെങ്കില്‍, അല്ലാഹുവിന്‍റെ മേല്‍ ഞാന്‍ (ഇതാ) ഭരമേല്‍പിച്ചിരിക്കുന്നു. `എന്നാല്‍, നിങ്ങള്‍ നിങ്ങളുടെ പങ്കാളികളോടുകൂടി നിങ്ങളുടെ കാര്യം ഏകോപി(ച്ചുറ)പ്പിച്ചു കൊള്ളുവിന്‍; പിന്നെ, നിങ്ങളുടെ കാര്യം നിങ്ങള്‍ക്ക്‌ ഒരവ്യക്തതയായിരിക്കരുത്‌. [ഒരു തുറന്ന തീരുമാനം എടുത്തു കൊള്ളുക] പിന്നീട്‌, എന്‍റെനേരെ നിങ്ങള്‍(അത്‌) നിര്‍വ്വഹിച്ചു കൊള്ളുക; എനിക്ക്‌ നിങ്ങള്‍ താമസം നല്‍കുകയും വേണ്ടാ.   صِدْقٍ (സ്വിദ്‌ക്വ്‌) എന്ന പദത്തിന്‌ `സത്യം, യാഥാര്‍ത്ഥ്യം, യോഗ്യത, ഉണ്‍മ, നന്‍മ’ എന്നൊക്കെ അര്‍ത്ഥങ്ങള്‍ വരും. ഏതെങ്കിലും ഒരു വസ്‌തുവെപ്പറ്റി അത്‌ കൊള്ളാവുന്നതും തൃപ്‌തികരമായതും (صالح مرضى) ആണെന്ന്‌ സൂചിപ്പിച്ചുകൊണ്ട്‌ ആ വസ്‌തുവെ അതോട്‌ ചേര്‍ത്തു പറയല്‍ അറബി ഭാഷയില്‍ പതിവുണ്ട്‌. ഉദാഹരണമായി; കൊള്ളാവുന്ന ഒരു നല്ല മനുഷ്യന്‍ എന്ന അര്‍ത്ഥത്തില്‍ رجل صدق എന്നും അനുയോജ്യവും തൃപ്‌തികരവുമായ സ്ഥലം എന്ന അര്‍ഥത്തില്‍ مكان صدق എന്നും പറയപ്പെടും. ഇതുപോലെയുള്ള ഒരു പ്രയോഗമാണ്‌ مبوّأصدق എന്ന വാക്കും. ‘കൊള്ളാവുന്ന താവളം തൃപ്‌തികരമായ സ്ഥലം, യോജിച്ച സങ്കേതം’ എന്നൊക്കെയാണ്‌ അതുകൊണ്ട്‌ വിവക്ഷ.  ഫിര്‍ഔനില്‍ നിന്ന്‌ രക്ഷപ്പെട്ടശേഷം, ഇസ്‌റാഈല്യരെ അവരുടെ പൂര്‍വ്വകാല വാസസ്ഥലമായിരുന്ന ഫലസ്‌തീനില്‍ എത്തിക്കുകയും, ഫലഭൂയിഷ്‌ഠവും, അനുഗൃഹീതവുമായ ആ നാട്ടില്‍ നിവസിക്കുവാന്‍ സൗകര്യം ചെയ്‌തുകൊടുക്കുകയും ചെയ്‌തതിനെപ്പറ്റിയാണ്‌ بَوَّأْنَا بَنِي إِسْرَائِيلَ مُبَوَّأَ صِدْقٍ (ഇസ്‌റാഈല്യരെ സത്യത്തിന്‍റെതായ ഒരു താവളത്തില്‍ നാം ഇറക്കി) എന്ന്‌ പറഞ്ഞത്‌. ഇതര നാടുകളില്‍ കാണപ്പെടാത്ത വിധം പലതരം കായ്‌ഫലങ്ങളും, കൃഷിയുല്‍പന്നങ്ങളും, ജലസൗകര്യങ്ങളും നിറഞ്ഞ ഒരു നാടാണ്‌ ഫലസ്‌തീന്‍. എല്ലാ നിലക്കും നിവാസയോഗ്യമായ ആ ദേശത്ത്‌ നിവസിക്കുവാനും, നല്ല വിശിഷ്‌ടാഹാരങ്ങള്‍ കഴിച്ചുകൊണ്ട്‌ അവിടെ കഴിഞ്ഞുകൂടുവാനും അല്ലാഹു അവര്‍ക്ക്‌ അനുഗ്രഹം ചെയ്‌തുകൊടുത്തു. എന്നിട്ടും അവര്‍ നേര്‍മാര്‍ഗത്തില്‍ നിന്ന്‌ വ്യതിചലിച്ചു ഭിന്നിക്കുകയാണ്‌ ചെയ്‌തത്‌. യഹൂദികളെന്നും ക്രിസ്‌ത്യാനികളെന്നും രണ്ട്‌ കക്ഷികളായി പിരിയുക മാത്രമല്ല, ഓരോ കക്ഷികളിലും പല അവാന്തര വിഭാഗങ്ങളും ഉണ്ടായിത്തീര്‍ന്നു. വിഭാഗ വ്യത്യാസമോ, കക്ഷി വ്യത്യാസമോ ഇല്ലാതെ, എല്ലാവരും സാവേശം കാത്തുകൊണ്ടിരുന്ന ആ പ്രവാചകന്‍ – നബി തിരുമേനി (صَلَّى اللَّهُ عَلَيْهِ وَسَلَّمَ) വന്നപ്പോഴാകട്ടെ, അദ്ദേഹത്തോടുള്ള ഭിന്നിപ്പില്‍ എല്ലാവരും യോജിക്കുകയും ചെയ്‌തു. എന്നാല്‍, ഇതെല്ലാം അറിയായ്‌മകൊണ്ടുണ്ടായ ഭിന്നിപ്പുകളാണോ? അല്ല. പ്രവാചകന്‍മാര്‍ മുഖേനയും, വേദഗ്രന്ഥം മുഖേനയും വേണ്ടത്ര അറിവും തെളിവും കിട്ടിക്കഴിഞ്ഞശേഷംതന്നെ ഉണ്ടായതാണ്‌ ഈ ഭിന്നിപ്പുകള്‍. അതുകൊണ്ട്‌ അവയെപ്പറ്റി വേണ്ടുന്ന തീരുമാനവും നടപടിയും അല്ലാഹു എടുക്കാതിരിക്കുകയില്ല. എന്നാലത്‌ ഇവിടെ വെച്ചല്ല, ക്വിയാമത്തു നാളില്‍വെച്ചായിരിക്കും എന്നൊക്കെയാണ്‌ ഈ വചനത്തില്‍ പ്രസ്‌താവിച്ചതിന്‍റെ താല്‍പര്യം."
  10,94,"പിന്നീട്‌, അവരുടെ ശേഷം നമ്മുടെ ദൃഷ്‌ടാന്തങ്ങളുമായി ഫിര്‍ഔന്‍റെയും, അവന്‍റെ പ്രധാനികളുടെയും അടുക്കലേക്ക്‌ നാം മൂസായെയും, ഹാറൂനെയും നിയോഗിച്ചയച്ചു. എന്നിട്ട്‌ അവര്‍ അഹംഭാവം നടിച്ചു. അവര്‍ കുറ്റവാളികളായ ഒരു ജനതയായിരുന്നു. അങ്ങനെ, അവര്‍ക്ക്‌ നമ്മുടെ പക്കല്‍നിന്നും യഥാര്‍ത്ഥം വന്നപ്പോള്‍ അവര്‍ പറഞ്ഞു: 'നിശ്ചയമായും, ഇത്‌ സ്‌പഷ്‌ടമായ ഒരു ജാലവിദ്യതന്നെ.' അവര്‍ പറഞ്ഞു: 'ഞങ്ങളുടെ പിതാക്കളെ ഞങ്ങള്‍ കണ്ടെത്തിയതില്‍ നിന്നും ഞങ്ങളെ തിരിച്ചു വിടുവാന്‍ വേണ്ടി നീ ഞങ്ങളില്‍ വന്നിരിക്കുകയാണോ?! ഭൂമിയില്‍ വലിപ്പത്തരം നിങ്ങള്‍ക്ക്‌ രണ്ടാള്‍ക്കും ആയിത്തീരുവാനും? ഞങ്ങള്‍ നിങ്ങളെ രണ്ടാളെയും വിശ്വസിക്കുന്നവരേയല്ലതാനും. ഫിര്‍ഔന്‍ പറഞ്ഞു: '(വിദഗ്‌ധമായ) അറിവുള്ള എല്ലാ ജാലവിദ്യക്കാരെയും നിങ്ങള്‍ എന്‍റെ അടുക്കലേക്ക്‌ കൊണ്ടുവരുവിന്‍'   ഈ നാല്‌ വചനങ്ങളില്‍ ആദ്യത്തെ രണ്ടും പ്രത്യക്ഷത്തില്‍ നബി (صَلَّى اللَّهُ عَلَيْهِ وَسَلَّمَ) യെ അഭിമുഖീകരിച്ചു കൊണ്ടുള്ളതാണെങ്കിലും യഥാര്‍ത്ഥത്തില്‍ അവ മറ്റുള്ളവരെ ഉദ്ദേശിച്ചുകൊണ്ടുള്ളവയാകുന്നു. നിനക്ക്‌ നാം അവതരിപ്പിച്ചു തന്ന വല്ല വിഷയത്തിലും നിനക്ക്‌ സംശയമുണ്ടെങ്കില്‍ നിന്‍റെ മുമ്പ്‌ വേദഗ്രന്ഥം വായിച്ചു വരുന്നവരോട്‌ ചോദിച്ചുനോക്കുക: നിനക്ക്‌ വന്നു കിട്ടിയത്‌ യഥാര്‍ത്ഥം തന്നെയാണ്‌; അതില്‍ സംശയിക്കരുത്‌ എന്നാണല്ലോ ഒന്നാമത്തെ വചനത്തിലുള്ളത്‌. അതായത്‌, നിനക്കവതരിച്ച ചരിത്ര സംഭവങ്ങള്‍, തത്വോപദേശങ്ങള്‍ മുതലായവയില്‍ വല്ല സംശയവും ആര്‍ക്കെങ്കിലും തോന്നുന്നപക്ഷം, വേദക്കാരായ ആളുകളോട്‌ അന്വേഷിച്ചാല്‍ അവയെല്ലാം സത്യവും പരമാര്‍ത്ഥവുമാണെന്ന്‌ ബോധ്യപ്പെടുമെന്ന്‌ സാരം. വേദക്കാരായ എല്ലാ വ്യക്തികള്‍ക്കും അറിയാമെന്നോ, അവര്‍ പറയുന്നതെല്ലാം വിശ്വസിക്കാമെന്നോ അല്ല ഉദ്ദേശ്യം. വേദഗ്രന്ഥങ്ങളെപ്പറ്റി ശരിക്കറിയുകയും, സത്യം തുറന്ന്‌ പറയുകയും ചെയ്യുന്ന വേദക്കാര്‍ക്ക്‌ സത്യാവസ്ഥ അറിയാം, വേണമെങ്കില്‍ ചോദിച്ചുനോക്കൂ എന്നാണുദ്ദേശ്യം. അറബികളെ സംബന്ധിച്ചിടത്തോളം, വേദഗ്രന്ഥങ്ങളുമായി അവര്‍ക്ക്‌ പരിചയമില്ലാത്ത സ്ഥിതിക്ക്‌ മുന്‍വേദഗ്രന്ഥങ്ങളില്‍ പറയുന്നതും ഇതുപോലെത്തന്നെയാണെന്ന്‌ അറിയുന്നത്‌ അവര്‍ക്ക്‌ ക്വുര്‍ആന്‍റെ സത്യാവസ്ഥ മനസ്സിലാക്കുവാന്‍ സഹായകമായിരിക്കുമല്ലോ.  ക്വുര്‍ആനാകട്ടെ, ക്വുര്‍ആനല്ലാത്ത വഹ്‌യ്‌ (ദിവ്യസന്ദേശം) കളാവട്ടെ അവതരിച്ചാല്‍ അതിന്‍റെ സത്യതയില്‍ നബി (صَلَّى اللَّهُ عَلَيْهِ وَسَلَّمَ) ക്ക്‌ സംശയമോ ആശയക്കുഴപ്പമോ തോന്നുക അസംഭവ്യമാകുന്നു. നബി (صَلَّى اللَّهُ عَلَيْهِ وَسَلَّمَ) ക്കു മാത്രമല്ല, വഹ്‌യുകളെ സംബന്ധിച്ചിടത്തോളം എല്ലാ പ്രവാചകന്‍മാരുടെ സ്ഥിതിയും ഇതു തന്നെ. ഏതെങ്കിലും ഒരു പ്രവാചകന്‌ -അദ്ദേഹം എത്രയെത്ര പരീക്ഷണങ്ങള്‍ക്കും മര്‍ദ്ദനങ്ങള്‍ക്കും വിധേയനായിരുന്നാല്‍ പോലും- തനിക്ക്‌ ലഭിച്ച ദൈവിക സന്ദേശങ്ങളില്‍ സംശയത്തിന്‍റെ നേര്‍ത്ത സൂചന ഒരു വാക്കിലെങ്കിലും ഉണ്ടായതായി ചരിത്രം ഇല്ല. ഉണ്ടാകാവതുമല്ല. അപ്പോള്‍ ആര്‍ക്കെങ്കിലും വല്ല സംശയവുമുണ്ടെങ്കില്‍ അവര്‍ വേദഗ്രന്ഥങ്ങളെപ്പറ്റി അറിയുന്നവരോട്‌ ഒന്ന്‌ അന്വേഷിച്ചു നോക്കട്ടെ എന്നാണ്‌ ആ വചനത്തിന്‍റെ താല്‍പര്യമെന്ന്‌ വ്യക്തമാണ്‌. വേദഗ്രന്ഥങ്ങളെപ്പറ്റി ശരിക്കറിയാത്തവരോടും, സത്യം തുറന്ന്‌ പറയുവാന്‍ മടിക്കുന്നവരോടും അന്വേഷണം ചെയ്‌തിട്ട്‌ കാര്യമില്ലെന്ന്‌ പറയേണ്ടതുമില്ല.  ഒരു സംഘത്തെ ഉദ്ദേശിച്ച്‌ അതിന്‍റെ നേതാവിനെ അഭിമുഖീകരിച്ചും, പുറകിലുള്ളവരെ ഉദ്ദേശിച്ച്‌ മുമ്പിലുള്ളവരെ അഭിമുഖീകരിച്ചുകൊണ്ടുമുള്ള സംസാരഗതി സ്വീകരിക്കല്‍ ഭാഷാസാഹിത്യങ്ങളില്‍ പൊതുവെ കാണപ്പെടാറുള്ളതാണ്‌. ക്വുര്‍ആനിലും ഇതിന്‌ ഉദാഹരണങ്ങള്‍ കാണാം: സമുദായത്തില്‍ ആരുതന്നെ ശിര്‍ക്കു പ്രവര്‍ത്തിച്ചാലും നബി  (صَلَّى اللَّهُ عَلَيْهِ وَسَلَّمَ) തിരുമേനിശിര്‍ക്ക്‌ പ്രവര്‍ത്തിക്കുകയില്ലെന്നുള്ള കാര്യം ഖണ്‌ഡിതമാണ്‌. എന്നിട്ടും നബി (صَلَّى اللَّهُ عَلَيْهِ وَسَلَّمَ) യോട്‌ (39: 65) അല്ലാഹു പറയുന്നു: لَئِنْ أَشْرَكْتَ لَيَحْبَطَنَّ عَمَلُكَ `നീയെങ്ങാനും ശിര്‍ക്കു ചെയ്‌തുവെങ്കില്‍ നിന്‍റെ കര്‍മം പൊളിഞ്ഞു നിഷ്‌ഫലമാകും’ എന്ന്‌. അതുപോലെത്തന്നെ, അല്ലാഹുവിന്‍റെ കല്‍പനാ നിര്‍ദ്ദേശങ്ങള്‍ക്കെതിരായി അവിശ്വാസികളെയോ, കപടവിശ്വാസികളെയോ വല്ലപ്പോഴും നബി (صَلَّى اللَّهُ عَلَيْهِ وَسَلَّمَ) അനുസരിക്കുകയില്ലെന്നതും തീര്‍ച്ചതന്നെ. എന്നിട്ടും നബി (صَلَّى اللَّهُ عَلَيْهِ وَسَلَّمَ) യോട്‌ (33 : 1 ല്‍)അല്ലാഹു പറയുന്നു: يَا أَيُّهَا النَّبِيُّ اتَّقِ اللَّهَ وَلَا تُطِعِ الْكَافِرِينَ وَالْمُنَافِقِينَ `നബിയേ, താങ്കള്‍ അല്ലാഹുവിനെ സൂക്ഷിക്കണം. അവിശ്വാസികളെയും കപടവിശ്വാസികളെയും, അനുസരിക്കരുത്‌’ എന്ന്‌. ഇതെല്ലാം സമുദായത്തെ ഉദ്ദേശിച്ചുള്ള കല്‍പനകളത്രെ.  നബി (صَلَّى اللَّهُ عَلَيْهِ وَسَلَّمَ) യോട്‌ തന്നെയും ഇങ്ങിനെയെല്ലാം കല്‍പിക്കുമ്പോള്‍, സമുദായത്തിലെ ഓരോ അംഗവും ആ കല്‍പനകള്‍ വളരെ ഗൗരവപൂര്‍വ്വം കണക്കിലെടുക്കേണ്ടതുണ്ടെന്നാണ്‌ അതില്‍ നിന്ന്‌ മനസ്സിലാക്കേണ്ടത്‌. രണ്ടാമത്തെ വചനത്തില്‍ അല്ലാഹുവിന്‍റെ ദൃഷ്‌ടാന്തങ്ങളെ വ്യാജമാക്കിയവരുടെ കൂട്ടത്തില്‍ നീ പെട്ടുപോകരുതെന്നും, എന്നാല്‍ നീ നഷ്‌ടക്കാരനായിത്തീരുമെന്നും പറഞ്ഞതിന്‍റെ ഉദ്ദേശ്യവും ഇപ്പറഞ്ഞതില്‍ നിന്ന്‌ വ്യക്തമായല്ലോ. ചില ക്രിസ്‌തീയ പാതിരിമാര്‍ ഇതുപോലെയുള്ള ചില വചനങ്ങളെ ചൂഷണം ചെയ്‌ത്‌ മുതലെടുക്കുവാന്‍ ശ്രമിക്കാറുള്ളതുകൊണ്ടാണ്‌ ഈ സംഗതി പ്രത്യേകം ഉണര്‍ത്തേണ്ടി വന്നത്‌.  അല്ലാഹുവിന്‍റെ ശിക്ഷക്ക്‌ പാത്രമാണെന്നുള്ള അവന്‍റെ നിശ്ചയം ആരില്‍ യാഥാര്‍ത്ഥ്യമായിത്തീരുന്നുവോ അങ്ങനെയുള്ളവര്‍ വിശ്വസിക്കുമെന്ന്‌ പ്രതീക്ഷിക്കേണ്ട; അവങ്കല്‍നിന്നുള്ള കഠിനമായ ശിക്ഷ അനുഭവത്തില്‍ വരാതെ അവര്‍ വിശ്വസിക്കുമെന്ന പ്രശ്‌നമില്ല; ലക്ഷ്യദൃഷ്‌ടാന്തങ്ങള്‍ കണ്ടിട്ടോ, സത്യം മനസ്സിലാക്കിയിട്ടോ അവര്‍ വിശ്വസിക്കുവാന്‍ പോകുന്നില്ല എന്നൊക്കെയാണ്‌ മൂന്നാമത്തെയും നാലാമത്തെയും വചനങ്ങളില്‍ പറഞ്ഞതിന്‍റെ സാരം. സന്‍മാര്‍ഗം സ്വീകരിക്കുവാനുള്ള സന്നദ്ധതയോ വിചാരമോ ഇല്ലാത്തവര്‍ അല്ലാഹുവിന്‍റെ ശിക്ഷക്ക്‌ വിധേയരാണെന്നുള്ളത്‌ ഒരു പൊതുനിയമമത്രെ. ആരൊക്കെയാണ്‌ അങ്ങനെയുള്ളവര്‍ എന്ന്‌ അവന്‌ നല്ലപോലെ അറിയുകയും ചെയ്യും. അക്കൂട്ടത്തില്‍ പെട്ടവരാണ്‌ ഈ സത്യനിഷേധികളും. അതുകൊണ്ട്‌ അവര്‍ വിശ്വസിക്കുമെന്ന്‌ കരുതിയിരിക്കേണ്ടതില്ലെന്ന്‌ താല്‍പര്യം. സൂഃ സുമറില്‍ അല്ലാഹു പറയുന്നു: فَبَشِّرْ عِبَادِ الَّذِينَ يَسْتَمِعُونَ الْقَوْلَ …الآية (സാരം: എന്‍റെ അടിയാന്‍മാര്‍ക്ക്‌- അതായത്‌, പറയുന്ന വാക്ക്‌ ശ്രദ്ധിച്ചുകേള്‍ക്കുകയും എന്നിട്ട്‌ അതില്‍ നല്ലതിനെ പിന്‍പറ്റുകയും ചെയ്യുന്നവര്‍ക്ക്‌ – സന്തോഷവാര്‍ത്ത അറിയിക്കുക; അക്കൂട്ടരത്രെ അല്ലാഹു മാര്‍ഗ നിര്‍ദ്ദേശം നല്‍കിയിട്ടുള്ളവര്‍; അക്കൂട്ടര്‍ തന്നെയാണ്‌ ബുദ്ധിമാന്‍മാരും. (സുമര്‍: 17, 18) തൊട്ട വചനത്തില്‍ അല്ലാഹു തുടര്‍ന്ന്‌ പറയുന്നു: `അപ്പോള്‍ ആരുടെ മേല്‍ ശിക്ഷയുടെ വാക്യം യഥാര്‍ത്ഥമായി സ്ഥിരപ്പെട്ടുവോ അവനെ നീ നേര്‍മാര്‍ഗത്തിലാക്കുമോ?!’ അതേ സൂറത്തില്‍, റസൂലുകളിലും പരലോകത്തിലും വിശ്വസിക്കാതിരുന്ന അവിശ്വാസികളെ നരകത്തിലേക്ക്‌ നയിക്കപ്പെടുന്നതിനെപ്പറ്റി പ്രസ്‌താവിച്ചുകൊണ്ട്‌ പറയുന്നു: وَلَٰكِنْ حَقَّتْ كَلِمَةُ الْعَذَابِ عَلَى الْكَافِرِينَ (എങ്കിലും ശിക്ഷയുടെ വാക്യം അവിശ്വാസികളുടെ മേല്‍ യഥാര്‍ത്ഥമായിരിക്കുകയാണ്‌. (സുമര്‍: 71) 96-ാം വചനത്തില്‍ الَّذِينَ حَقَّتْ عَلَيْهِمْ كَلِمَتُ رَبِّكَ (നിന്‍റെ റബ്ബിന്‍റെ വാക്യം യഥാര്‍ത്ഥമായിത്തീര്‍ന്നവര്‍) എന്ന്‌ പറഞ്ഞത്‌ ആരെപ്പറ്റിയാണെന്ന്‌ മേലുദ്ധരിച്ചതില്‍ നിന്ന്‌ വ്യക്തമായല്ലോ."
  10,95,"1458"
  10,96,"1458"
  10,97,"1458"
