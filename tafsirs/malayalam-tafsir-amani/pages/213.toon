tafsir[9]{c,v,t}:
  10,34,"നിന്‍റെ റബ്ബ്‌ (വേണമെന്ന്‌) ഉദ്ദേശിച്ചിരുന്നെങ്കില്‍, ഭൂമിയിലുള്ളവരെല്ലാം ആസകലം വിശ്വസിക്കുകതന്നെ ചെയ്യുമായിരുന്നു. എന്നിരിക്കെ, മനുഷ്യര്‍ സത്യവിശ്വാസികളാകുന്നതുവരെ അവരെ നീ നിര്‍ബന്ധിക്കുകയോ! ഒരു ആത്മാവിനും [വ്യക്തിക്കും] അല്ലാഹുവിന്‍റെ അനുമതി പ്രകാരമല്ലാതെ വിശ്വസിക്കാവതല്ല. [വിശ്വസിക്കുക സാധ്യമല്ല] ബുദ്ധി കൊടു(ത്തു ഗ്രഹി) ക്കാത്തവരില്‍ അവന്‍ മാലിന്യം ഏര്‍പ്പെടുത്തുകയും ചെയ്യുന്നതാണ്‌.   ശിര്‍ക്കിനെ ഖണ്‌ഡിച്ചും, തൗഹീദിനെ സ്ഥാപിച്ചും കൊണ്ട്‌ ചോദ്യോത്തര രൂപത്തില്‍ ചില തെളിവുകള്‍ കഴിഞ്ഞ വചനങ്ങളില്‍ വിവരിച്ചു. അതുപോലെ വേറെ രണ്ട്‌ തെളിവുകളാണ്‌ ഈ വചനങ്ങളിലും വിവരിക്കുന്നത്‌. കഴിഞ്ഞ വചനങ്ങളിലെ ചോദ്യങ്ങള്‍ക്ക്‌ നേര്‍ക്കുനേരെ മറുപടി പറയുവാന്‍ മുശ്‌രിക്കുകള്‍ക്ക്‌ മടി തോന്നാത്തതാകകൊണ്ട്‌ അവര്‍ തന്നെ ` അല്ലാഹു’ എന്ന്‌ മറുപടി പറയും (فَسَيَقُولُونَ الَّله) എന്നായിരുന്നു അവിടെ പറഞ്ഞത്‌ . ഈ വചനങ്ങളിലെ ചോദ്യങ്ങള്‍ക്ക്‌ അവര്‍ അതേ വേഗത്തില്‍ മറുപടി പറയുവാന്‍ ഇടയില്ല. എന്നാല്‍ അല്‍പമൊന്ന്‌ ആലോചിച്ചാല്‍ അവക്കുള്ള മറുപടിയും മറ്റൊന്നായിരിക്കാന്‍ തരമില്ല. അതുകൊണ്ട്‌ ഇവിടുത്തെ ചോദ്യങ്ങള്‍ക്കുള്ള മറുപടി ഇന്നതാണെന്ന്‌ അവരെ കേള്‍പിച്ചു സമ്മതിപ്പിക്കുവാനും, ആ അടിസ്ഥാനത്തില്‍ അവരെ ഖണ്‌ഡിക്കുവാനും നബി (صَلَّى اللَّهُ عَلَيْهِ وَسَلَّمَ) യോട്‌ കല്‍പിച്ചിരിക്കുകയാണ്‌.  ഒന്നാമത്തെ ചോദ്യം, നിങ്ങളുടെ പങ്കാളികളില്‍ – നിങ്ങള്‍ ആരാധിച്ചുവരുന്ന വിഗ്രഹങ്ങള്‍, മലക്കുകള്‍ , മഹാത്മാക്കള്‍ തുടങ്ങിയ ആരാധ്യവസ്‌തുക്കളില്‍- സൃഷ്‌ടികളെ ആദ്യം സൃഷ്‌ടിച്ചുണ്ടാക്കുകയും, അവ നശിച്ചശേഷം പിന്നീട്‌ വീണ്ടും സൃഷ്‌ടിക്കുകയും ചെയ്യുന്നവരുണ്ടോ? എന്നാണല്ലോ. ഇതില്‍ രണ്ടാമത്തെ സൃഷ്‌ടിക്കലിനെ- മരണാനന്തര ജീവിതത്തെപ്പറ്റി മുശ്‌രിക്കുകള്‍ക്ക്‌ വിശ്വാസമില്ലാത്തതുകൊണ്ട്‌ അവര്‍ ചോദ്യത്തിന്‌ നേര്‍ക്കുനേരെ മറുപടി പറയുവാന്‍ മടിച്ചേക്കുക സ്വാഭാവികമാണ്‌. എന്നാലും നിര്‍ജ്ജീവമായി കിടക്കുന്ന തരിശുഭൂമിയെ മഴയിറക്കി നവജീവസ്സുള്ളതാക്കുന്നതും, ഉഷ്‌ണകാലത്ത്‌ ഉണങ്ങി നശിച്ചുപോയ സസ്യലതാദികളെ വീണ്ടും ഉല്‍പാദിപ്പിച്ചു വളര്‍ത്തുന്നതും അല്ലാഹുവാണെന്ന്‌ അവര്‍ക്കറിയാവുന്ന സ്ഥിതിക്ക്‌ ആ കാര്യത്തിലവര്‍ക്ക്‌ സംശയം ഉണ്ടായിക്കൂടാത്തതാണ്‌. രണ്ടാമത്തെ ചോദ്യം: യഥാര്‍ത്ഥമാര്‍ഗത്തിലേക്ക്‌ മാര്‍ഗദര്‍ശനം നല്‍കുന്ന വല്ലവരും നിങ്ങളുടെ പങ്കാളികളില്‍ ഉണ്ടോ? എന്നാണ്‌. മാര്‍ഗദര്‍ശനം (ھدا ية) പല പ്രകാരത്തിലുണ്ട്‌. ബുദ്ധി, കാഴ്‌ച, കേള്‍വി മുതലായ ജന്മസിദ്ധമായ മാര്‍ഗങ്ങളിലൂടെ ലഭിക്കുന്ന തെളിവുകള്‍ മുഖേനയുള്ള മാര്‍ഗദര്‍ശനം. പ്രവാചകന്‍മാര്‍, മതഗ്രന്ഥങ്ങള്‍ മുതലായവ മുഖേന ലഭിക്കുന്ന മാര്‍ഗദര്‍ശനം. സാഹചര്യങ്ങളും ചുറ്റുപാടുകളും ശരിപ്പെടുന്നതില്‍ നിന്നുണ്ടാകുന്ന മാര്‍ഗദര്‍ശനം. ഇവയെല്ലാം തന്നെ നല്‍കുന്നവന്‍ അല്ലാഹുവല്ലാതെ മറ്റാരുമല്ലെന്ന്‌ അവര്‍ക്കും ആലോചിച്ചറിയാവുന്നതാകുന്നു. അപ്പോള്‍, മേല്‍കണ്ട തരത്തിലുള്ള എല്ലാ മാര്‍ഗദര്‍ശനങ്ങളും നല്‍കുന്ന അല്ലാഹുവിനെ വിട്ടു യാതൊരു മാര്‍ഗദര്‍ശനവും നല്‍കുവാന്‍ കഴിയാത്ത വസ്‌തുക്കളെ ദൈവങ്ങളാക്കിവെച്ചു ആരാധിക്കുന്നത്‌ തികച്ചും വിഡ്‌ഢിത്തമല്ലേ?! എന്ന്‌ അല്ലാഹു അവരോട്‌ ചോദിക്കുന്നു.  സത്യാവസ്ഥ ഇത്രയും വ്യക്തമായിരുന്നിട്ടും അവര്‍ അതില്‍ നിന്ന്‌ തെറ്റി ദുര്‍മാര്‍ഗത്തില്‍ ശഠിച്ചുനിന്നുകൊണ്ടിരിക്കുന്നത്‌ ഒരു വലിയ ആശ്ചര്യം തന്നെയാണല്ലേ, ആദ്യത്തെ വചനത്തില്‍ فَأَنَّىٰ تُؤْفَكُونَ (അപ്പോള്‍ നിങ്ങള്‍ എങ്ങിനെ തെറ്റിക്കപ്പെടുന്നു?!) എന്നും, രണ്ടാമത്തെ വചനത്തില്‍ فَمَا لَكُمْ كَيْفَ تَحْكُمُونَ (നിങ്ങള്‍ക്കെന്താണ്‌?! നിങ്ങള്‍ എങ്ങിനെ വിധി കല്‍പിക്കുന്നു ?!) എന്നും പറഞ്ഞത്‌ ഈ ആശ്ചര്യത്തെയാണ്‌ കുറിക്കുന്നത്‌. പ്രാഥമിക ബുദ്ധികൊണ്ട്‌ ആലോചിച്ചാല്‍ പോലും മനസ്സിലാക്കാവുന്ന സ്‌പഷ്‌ടമായ തെളിവുകളുണ്ടായിരുന്നിട്ടും മുശ്‌രിക്കുകള്‍ തങ്ങളുടെ ശിര്‍ക്കുപരമായ പ്രവര്‍ത്തനങ്ങളില്‍ നിന്ന്‌ പിന്‍മാറാതിരിക്കുവാന്‍ കാരണമെന്താണെന്ന്‌ ചോദിക്കപ്പെടാമല്ലോ. ഇതിനുള്ള ഉത്തരം അടുത്ത വചനത്തില്‍ അല്ലാഹു ചൂണ്ടിക്കാട്ടുന്നു:-"
  10,35,"1398"
  10,36,"നീ പറയുക: 'ആകാശങ്ങളിലും ഭൂമിയിലും എന്താണുള്ളതെന്ന്‌ നിങ്ങള്‍ (ചിന്തിച്ചു) നോക്കുവിന്‍!' വിശ്വസിക്കാത്ത ജനങ്ങള്‍ക്ക്‌ ദൃഷ്‌ടാന്തങ്ങളും താക്കീതുകളും എന്ത്‌ ഉപകരിക്കുവാനാണ്‌!?   അല്ലാഹു അല്ലാത്തവരെ ആരാധിക്കല്‍ , അവര്‍ തങ്ങള്‍ക്ക്‌ അല്ലാഹുവിങ്കല്‍ ശുപാര്‍ശ നടത്തുമെന്ന വിശ്വാസം,അല്ലാഹുവിന്‍റെ അവകാശാധികാരങ്ങളില്‍ മറ്റുള്ളവര്‍ക്ക്‌ പങ്ക്‌ കല്‍പിക്കല്‍, പ്രവാചകന്‍മാരെയും വേദഗ്രന്ഥങ്ങളെയും വ്യാജമാക്കല്‍, മരണാനന്തര ജീവിതം മുതലായ കാര്യങ്ങളെ നിഷേധിക്കല്‍ എന്നിവയിലെല്ലാം തന്നെ ഇവര്‍ക്കുള്ള ഏക അടിസ്ഥാനം കേവലം ഊഹം മാത്രമാണ്‌ . അല്ലാതെ , ന്യായയുക്തമായ ഒരു തെളിവും അതിനില്ല എന്ന്‌ അല്ലാഹു അസന്നിഗ്‌ദ്ധമായി പ്രസ്‌താവിക്കുന്നു. ചിലര്‍ സത്യാവസ്ഥ മനസ്സിലായിട്ടും വാശിയും ശാഠ്യവുമായി സത്യം സ്വീകരിക്കാത്തവരുണ്ടായിരിക്കുമെങ്കിലും ഭൂരിഭാഗത്തിന്‍റെയും സ്ഥിതി ഇതാണെന്നര്‍ത്ഥം. തുടര്‍ന്നു إِنَّ الظَّنّ لَايُغْنِيمِنَ الحقِّ شَيْأ (നിശ്ചയമായും ഊഹം യാഥാര്‍ത്ഥ്യത്തെ സംബന്ധിച്ച്‌ ഒട്ടും തന്നെ പര്യാപ്‌തമാക്കുകയില്ല) എന്ന്‌ പറഞ്ഞിരിക്കുന്നത്‌ പ്രത്യേകം ശ്രദ്ധിക്കപ്പെടേണ്ടുന്നതാകുന്നു. മൗലിക പ്രധാനമായ ഒരു തത്വമാണ്‌ ഈ വാക്യം ഉള്‍ക്കൊള്ളുന്നത്‌.  മൗലിക വിഷയങ്ങളിലും വിശ്വാസ സിദ്ധാന്തങ്ങളിലുമൊക്കെ ഊഹത്തിനോ അനുമാനത്തിനോ സ്ഥാനമില്ല. അവ യഥാര്‍ത്ഥാധിഷ്‌ടിതങ്ങളായിരിക്കണം. അഥവാ, യാഥാര്‍ത്ഥ്യം ഇന്നതെന്ന്‌ വ്യക്തമായി മനസ്സിലാക്കുന്ന അംഗീകൃത തെളിവുകളാല്‍ സ്ഥാപിതമായവയായിരിക്കണം. ഈ വിഷയം പണ്‌ഡിതന്‍മാര്‍ക്കിടയില്‍ ഭിന്നാഭിപ്രായമില്ലാത്തതും , ഓരോ വ്യക്തിയും പ്രത്യേകം മനസ്സിരുത്തേണ്ടതുമാകുന്നു. ഇസ്‌ലാമിലെ വിശ്വാസ സിദ്ധാന്തങ്ങളെല്ലാം ഒന്നുകില്‍, ബുദ്ധിയുടെ അനിവാര്യമായ വിധിക്കൊത്തതായിരിക്കണം, അല്ലെങ്കില്‍ ക്വുര്‍ആന്‍ മുഖേനയോ, നബി (صَلَّى اللَّهُ عَلَيْهِ وَسَلَّمَ) യുടെ സുന്നത്ത്‌ മുഖേനയോ വ്യക്തമായി അറിയപ്പെട്ടതായിരിക്കണമെന്നും ഇതില്‍ നിന്ന്‌ സ്‌പഷ്‌ടമാകുന്നു. അതുകൊണ്ടാണ്‌ ലക്ഷ്യം നോക്കാതെ മറ്റൊരാളുടെ വാക്കിനെ അടിസ്ഥാനപ്പെടുത്തി വിശ്വാസകാര്യം ഉറപ്പിക്കുന്നവന്‍റെ വിശ്വാസം ശരിയല്ലെന്ന്‌ പല മഹാന്‍മാരും അവരുടെ ഗ്രന്ഥങ്ങളില്‍ പ്രസ്‌താവിച്ചു കാണുന്നതും. (*)  ‘അവര്‍ പ്രവര്‍ത്തിച്ചുവരുന്നതിനെപ്പറ്റി അല്ലാഹു അറിയുന്നവനാണ്‌’ എന്നുള്ള അവസാനത്തെ വാക്യത്തില്‍ വമ്പിച്ച ഒരു താക്കീതാണ്‌ അടങ്ങിയിരിക്കുന്നത്‌. ഓരോ വ്യക്തിയുടെയും വിശ്വാസം ശരിയോ, തെറ്റോ, അതില്‍ അവന്‌ ശരിയായ തെളിവുണ്ടോ ഇല്ലേ, ഊഹത്തെ പിന്‍പറ്റിയതോ അല്ലേ , ആ വിശ്വാസവും പ്രവൃത്തിയും തമ്മില്‍ പൊരുത്തമുണ്ടോ ഇല്ലേ എന്നിങ്ങനെയുള്ളതെല്ലാം അല്ലാഹു അറിഞ്ഞുകൊണ്ടിരിക്കുന്നുണ്ടെന്നും, ആ അറിവനുസരിച്ച്‌ അവന്‍ നടപടിയെടുക്കുമെന്നുമാണല്ലോ അതിന്‍റെ സാരം.   (*) يعنى ان ايمان المق لد عير صحيح (അതായത്‌: മറ്റൊരാളെ അന്ധമായി അനുകരിക്കുന്നവന്‍റെ വിശ്വാസം ശരിയല്ല)"
  10,37,"അപ്പോള്‍, തങ്ങള്‍ക്ക്‌ മുമ്പ്‌ കഴിഞ്ഞുപോയവരുടെ നാളുകളെപ്പോലെയല്ലാതെ (മറ്റ്‌ വല്ല ചരിത്രവും) ഇവര്‍ കാത്തുകൊണ്ടിരിക്കുന്നുവോ?! പറയുക: 'എന്നാല്‍, നിങ്ങള്‍ കാത്തിരിക്കുവിന്‍, നിശ്ചയമായും, ഞാന്‍ നിങ്ങളോടൊപ്പം കാത്തിരിക്കുന്നവരില്‍ പെട്ടവനാണ്‌.' പിന്നീട്‌, നമ്മുടെ റസൂലുകളെയും, വിശ്വസിച്ചവരെയും നാം രക്ഷപ്പെടുത്തുന്നു. അപ്രകാരം -നമ്മുടെ മേല്‍ (ബാധ്യതപ്പെട്ട) ഒരു കടമയായിക്കൊണ്ട്‌ സത്യവിശ്വാസികളെ നാം രക്ഷപ്പെടുത്തുന്നതാണ്‌.   തൗഹീദിനെ സ്ഥാപിച്ചും, ശിര്‍ക്കിനെ ഖണ്‌ഡിച്ചുംകൊണ്ടുള്ള ഏതാനും പ്രസ്‌താവനകള്‍ക്കുശേഷം അല്ലാഹു ക്വുര്‍ആന്‍റെ അമാനുഷികതയും, സത്യതയും സ്ഥാപിക്കുകയാണ്‌. അല്ലാഹുവിനല്ലാതെ ഇങ്ങിനെ ഒരു ഗ്രന്ഥം കൊണ്ടുവരുവാന്‍ സാധ്യമല്ലെന്ന്‌ ആദ്യം ഉറപ്പിച്ചു പറഞ്ഞു. തുടര്‍ന്നു അതിന്‍റെ അമാനുഷികതക്കുള്ള ചില തെളിവുകളും ചൂണ്ടിക്കാട്ടിയിരിക്കുന്നു. അതായത്‌, അതിന്‍റെ മുമ്പിലുള്ള വേദഗ്രന്ഥങ്ങളുടെ സത്യസാക്ഷീകരണവും, വേദഗ്രന്ഥത്തിന്‍റെ വിശദീകരണവുമാണ്‌ അതെന്ന്‌. മുന്‍വേദഗ്രന്ഥങ്ങളിലുള്ള പല വാര്‍ത്തകളും, അവയിലെ പ്രധാന തത്വങ്ങളും അതേപടി ക്വുര്‍ആനിലും അടങ്ങിയിരിക്കുന്നു. നിയമനിര്‍ദ്ദേശങ്ങള്‍, സന്‍മാര്‍ഗോപദേശങ്ങള്‍, തെളിവുകള്‍ ആദിയായി ഒരു വേദഗ്രന്ഥത്തില്‍ എന്തെല്ലാം ആവശ്യമാകുന്നുവോ അതെല്ലാം സവിശദം അതില്‍ വിവരിക്കപ്പെട്ടിട്ടുമുണ്ട്‌. അവയില്‍ ഒന്നും തന്നെ സന്ദേഹത്തിനോ ആശയക്കുഴപ്പത്തിനോ ഇടവുമില്ല. എല്ലാം സത്യസമ്പൂര്‍ണവും ന്യായയുക്തവുമാണുതാനും. അത്‌ ലോകസമക്ഷം സമര്‍പ്പിക്കുന്നതാകട്ടെ; അക്ഷരജ്ഞാനമോ, വേദഗ്രന്ഥ പരിചയമോ ഇല്ലാത്ത ഒരാളുടെ കൈക്കും. ആ ഗ്രന്ഥം അല്ലാഹുവിങ്കല്‍നിന്നുള്ളതാണെന്നും, സൃഷ്‌ടികളാല്‍ നിര്‍മിതമല്ലെന്നുമുള്ളതിന്‌ ഇതൊക്കെത്തന്നെ തെളിവാണ്‌. അതെ, അല്ലാഹുഅല്ലാത്തവരില്‍ നിന്നായിരുന്നു ക്വുര്‍ആനെങ്കില്‍ നിശ്ചയമായും അതില്‍ ധാരാളം വൈരുദ്ധ്യം കാണേണ്ടതായിരുന്നു.  (وَلَوْ كَانَ مِنْ عِندِ غَيْرِ اللَّهِ لَوَجَدُوا فِيهِ اخْتِلَافًا كَثِيرًا – النسآء ٨٢)  വസ്‌തുതകള്‍ ഇങ്ങിനെയായിരുന്നിട്ട്‌ പിന്നെയും മുഹമ്മദ്‌ കെട്ടിയുണ്ടാക്കിയതാണ്‌ ഈ ക്വുര്‍ആന്‍ എന്ന്‌ അതിന്‍റെ നിഷേധികള്‍ക്ക്‌ വാദമുണ്ടെങ്കില്‍ അതിലെ അദ്ധ്യായംപോലെയുള്ള ഒരദ്ധ്യായമെങ്കിലും അവരൊന്ന്‌ കൊണ്ടുവരട്ടെ, വേണമെങ്കില്‍ അല്ലാഹു അല്ലാത്ത മറ്റാരെയും അവരുടെ കഴിവുപോലെ അവര്‍ സഹായത്തിന്‌ കൂട്ടുകയും ചെയ്‌തുകൊള്ളട്ടെ- എന്നാലതൊന്ന്‌ കാണാമല്ലോ- എന്ന്‌ അല്ലാഹു അവരെ വെല്ലുവിളിക്കുകയും ചെയ്‌തിരിക്കുന്നു. ക്വുര്‍ആന്‍ അല്ലാഹുവിന്‍റെ വചനം തന്നെയാണെന്നും, നബി (صَلَّى اللَّهُ عَلَيْهِ وَسَلَّمَ) യോ മറ്റോ രചിച്ചതല്ലെന്നുമുള്ളതിന്‌ ഏറ്റവും വ്യക്തവും അനിഷേധ്യവുമായ ഒരു തെളിവത്രെ ഈ വെല്ലുവിളി. അറബികള്‍ ഭാഷാസാഹിത്യത്തില്‍ ഏറ്റവും ഉച്ചിയിലെത്തിക്കഴിഞ്ഞിരുന്ന അക്കാലത്തോ, അതിനുശേഷം ഇന്നിതുവരെയോ ഈ വെല്ലുവിളിയെ നേരിടുവാന്‍ ആളുണ്ടായിട്ടില്ല. ഇതാകട്ടെ, ഈ തുറയിലുള്ള ക്വുര്‍ആന്‍റെ വെല്ലുവിളികളില്‍ മൂന്നാമത്തേതും ഏറ്റവും ലഘുവായതുമാണ്‌ താനും. ജിന്നും മനുഷ്യരുമെല്ലാംകൂടി ചേര്‍ന്നാലും ഇതുമാതിരി ഒരു ക്വുര്‍ആന്‍ കൊണ്ടുവരാന്‍ സാധ്യമല്ലെന്ന്‌ സൂറ: ഇസ്‌റാഅ 88ലും ക്വുര്‍ആന്‍ നബികെട്ടിയുണ്ടാക്കിയതാണെന്ന്‌ വാദമുണ്ടെങ്കില്‍ അതുപോലെയുള്ള 10 സൂറത്തുകളെങ്കിലും കൊണ്ടുവരട്ടെ, സാധിക്കുന്നവരെയൊക്കെ അതിനുക്ഷണിട്ടും കൊള്ളട്ടെയെന്ന്‌ സൂഃ ഹൂദ്‌ : 13ലും അല്ലാഹു പ്രഖ്യാപിച്ചു. ആ രണ്ടു വെല്ലുവിളികളും നിലവിലിരിക്കെത്തന്നെയാണ്‌ അതേ മാതിരി ഒരു സൂറത്തെങ്കിലും കൊണ്ടുവരട്ടെ എന്നുള്ള ഈ മൂന്നാമത്തേതും.  ഈ മൂന്ന്‌ സൂറത്തുകളും – ഇസ്‌റാഉം, ഹൂദും, ഈ സൂറത്തും – മക്കീ സൂറത്തുകളാകുന്നു. ഏറ്റവും ലഘുവായ ഈ മൂന്നാമത്തെ വെല്ലുവിളിയാകട്ടെ, മദനീ സൂറത്തായ അല്‍ബക്വറഃ 23, 24 വചനങ്ങളില്‍ വീണ്ടും അല്ലാഹു ആവര്‍ത്തിക്കുകയും ചെയ്‌തിരിക്കുന്നു. ഒരു കാലത്തും നിങ്ങള്‍ക്കത്‌ സാധ്യമല്ലെന്ന്‌ അവിടെ അറുത്തുമുറിച്ചു പറയുക കൂടി ചെയ്‌തിരിക്കുകയാണ്‌. മനഃസാക്ഷിയും, സത്യബോധവുമുള്ള ഏതൊരു ഹൃദയത്തിനും ക്വുര്‍ആന്‍റെ സത്യതയും ദൈവികതയും മനസ്സിലാക്കുവാന്‍ ഇതില്‍പരം തെളിവ്‌ എന്താണുള്ളത്‌?! അല്ലാഹുവിന്‌ പുറമെയുള്ള ആരുടെ സഹായസഹകരണം വേണമെങ്കിലും സ്വീകരിക്കാമെന്നും, എന്നാലും നിങ്ങള്‍ക്കതിന്‌ കഴിയുകയില്ലെന്നും അര്‍ത്ഥശങ്കക്കിടമില്ലാത്തവിധം ഉറപ്പിച്ചു പറയുവാന്‍ അല്ലാഹുവിനല്ലാതെ കഴിയുമോ?! അല്ലാഹു തുടര്‍ന്ന്‌ പറയുന്നു:-"
  10,38,"1401"
  10,39,"(നബിയേ) പറയുക: 'ഹേ, മനുഷ്യരേ, നിങ്ങള്‍ എന്‍റെ മതത്തെ സംബന്ധിച്ച്‌ വല്ല സംശയത്തിലുമാണെങ്കില്‍ (നിങ്ങള്‍ അറിഞ്ഞിരിക്കുക); എന്നാല്‍, അല്ലാഹുവിന്‌ പുറമെ നിങ്ങള്‍ ആരാധിക്കുന്നവരെ ഞാന്‍ ആരാധിക്കുകയില്ല; എങ്കിലും നിങ്ങളെ (മരണപ്പെടുത്തി) പിടിച്ചെടുക്കുന്നവനായ അല്ലാഹുവിനെ (മാത്രം) ഞാന്‍ ആരാധിക്കുന്നു. ഞാന്‍ സത്യവിശ്വാസികളില്‍ പെട്ടവനായിരിക്കുവാന്‍ എന്നോട്‌ കല്‍പിക്കപ്പെടുകയും ചെയ്‌തിരിക്കുന്നു; അല്ലാഹുവിന്‌ പുറമെ, നിനക്ക്‌ ഉപകാരം ചെയ്യാത്തതും, നിനക്ക്‌ ഉപദ്രവം ചെയ്യാത്തതുമായതിനെ നീ വിളി(ച്ചു പ്രാര്‍ത്ഥി)ക്കരുത്‌. എനി, നീ (അങ്ങനെ) ചെയ്‌തുവെങ്കില്‍, അപ്പോള്‍ നിശ്ചയമായും നീ, അക്രമികളില്‍പെട്ടവനായിരിക്കും.   മേല്‍കണ്ട പ്രകാരം ക്വുര്‍ആന്‍റെ സത്യതയെ ഖണ്‌ഡിക്കുവാന്‍ അവര്‍ക്ക്‌ സാധ്യമല്ല. എന്നിരിക്കെ, അവരതില്‍ വിശ്വസിക്കുവാന്‍ ബാധ്യസ്ഥരാണ്‌. പക്ഷേ, അതിനെപ്പറ്റി ശരിക്ക്‌ മനസ്സിലാക്കുവാനോ, അതിലെ തെളിവുകള്‍ പരിശോധിക്കുവാനോ ശ്രമിക്കാതെ കണ്ണടച്ചു നിഷേധിക്കുകയാണ്‌ അവര്‍ ചെയ്യുന്നത്‌. അത്‌ വിഭാവനം ചെയ്യുന്നതും, പ്രവചിച്ചുകൊണ്ടിരിക്കുന്നതുമായ കാര്യങ്ങള്‍ അനുഭവത്തില്‍ പുലര്‍ന്നു കാണുവാന്‍ അവര്‍ കാത്തിരിക്കുന്നുമില്ല. ചുരുക്കിപ്പറഞ്ഞാല്‍, അതിന്‍റെ വാച്യവശമോ, ആശയവശമോ ഒന്നും ഗൗനിക്കാതെ – കേട്ടമാത്രയില്‍ തന്നെ – വ്യാജമാക്കുകയുണ്ടായിട്ടുണ്ട്‌. അതിന്‍റെ ഫലം അവര്‍ അനുഭവിക്കുകയും ചെയ്‌തിട്ടുണ്ട്‌. അത്‌ ഇവര്‍ക്കും പാഠമായിരിക്കേണ്ടതാകുന്നു. സത്യനിഷേധികളുടെ മൊത്തത്തിലുള്ള സ്ഥിതിയാണ്‌ ഇപ്പറഞ്ഞത്‌. പക്ഷേ, എല്ലാവരും ഒരേമാതിരിക്കാരല്ല. ചിലരൊക്കെ ക്വുര്‍ആന്‍റെ യാഥാര്‍ത്ഥ്യം മനസ്സിലാക്കി അതില്‍ വിശ്വസിച്ചുവരുന്നുണ്ട്‌ താനും. വിശ്വസിക്കാതെ, കുഴപ്പത്തിനും നാശത്തിനും ഒരുമ്പെട്ട ഒരു വിഭാഗക്കാരും അവരിലുണ്ട്‌. ഇവരെപ്പറ്റി അല്ലാഹുവിന്‌ നന്നായറിയാം. അവരുടെമേല്‍ അവന്‍ തക്ക നടപടി എടുക്കുകയും ചെയ്യും എന്നൊക്കെയാണ്‌ ഈ വചനങ്ങളില്‍ പ്രസ്‌താവിച്ചതിന്‍റെ താല്‍പര്യം."
  10,40,"1403"
  10,41,"നിനക്ക്‌ 'വഹ്‌യ്‌' [ദിവ്യസന്ദേശം] നല്‍കപ്പെടുന്നതിനെ നീ പിന്‍പറ്റുകയും ചെയ്യുക: അല്ലാഹു വിധി (കല്‍പി)ക്കുന്നതുവരെ ക്ഷമിക്കുകയും ചെയ്യുക. അവനാകട്ടെ, വിധികര്‍ത്താക്കളില്‍ വെച്ച്‌ ഏറ്റവും ഉത്തമനത്രെ. അവനത്രെ, സൂര്യനെ (തിളങ്ങുന്ന) ശോഭയും, ചന്ദ്രനെ പ്രകാശവുമാക്കിയവന്‍, അതിന്‌ [ചന്ദ്രന്‌] അവന്‍ ചില ഭവനങ്ങള്‍ [രാശികള്‍] നിര്‍ണയിക്കുകയും ചെയ്‌തിരിക്കുന്നു; നിങ്ങള്‍ കൊല്ലങ്ങളുടെ എണ്ണവും കണക്കും അറിയുവാന്‍വേണ്ടി. യഥാര്‍ത്ഥ (മുറ) പ്രകാരമല്ലാതെ അതിനെ (ഒന്നും) അവന്‍ സൃഷ്‌ടിച്ചിട്ടില്ല. അറിയാവുന്ന ജനങ്ങള്‍ക്കുവേണ്ടി അവന്‍ ദൃഷ്‌ടാന്തങ്ങളെ വിശദീകരിക്കുകയാണ്‌. നിങ്ങളുടെ മുമ്പ്‌ (പല) തലമുറകളെ, അവര്‍ അക്രമം പ്രവര്‍ത്തിച്ചപ്പോള്‍ നാം നശിപ്പിക്കുകയുണ്ടായിട്ടുണ്ട്‌; അവരുടെ റസൂലുകള്‍ വ്യക്തമായ തെളിവുകളുമായി അവരുടെ അരികെ ചെല്ലുകയും ചെയ്‌തിരുന്നു (എന്നിട്ടും) അവര്‍ വിശ്വസിക്കുവാന്‍ (തയ്യാര്‍) ആയിരുന്നതുമില്ല. അപ്രകാരമത്രെ, കുറ്റവാളികളായ ജനങ്ങള്‍ക്ക്‌ നാം പ്രതിഫലം നല്‍കുന്നത്‌. പറയുക: `അല്ലാഹു ഉദ്ദേശിച്ചിരുന്നെങ്കില്‍, നിങ്ങള്‍ക്ക്‌ ഞാനതു ഓതിക്കേള്‍പ്പിക്കുകയാകട്ടെ, അതിനെപ്പറ്റി നിങ്ങളെ അവന്‍ അറിയിക്കുകയാകട്ടെ ചെയ്യുമായിരുന്നില്ല. ഞാന്‍ നിങ്ങളില്‍ ഇതിന്‌ മുമ്പ്‌ ഒരു (നീണ്ട) പ്രായം കഴിഞ്ഞുകൂടിയിട്ടുണ്ടല്ലോ. അപ്പോള്‍, നിങ്ങള്‍ ബുദ്ധികൊടു (ത്തു ചിന്തി) ക്കുന്നില്ലേ?!'   മേല്‍കണ്ടതുപോലെ, ആ സത്യനിഷേധികളുടെ നിഷേധത്തിനും അവിശ്വാസത്തിനും നീതീകരണമൊന്നുമില്ല. അവരെ നന്നാക്കിത്തീര്‍ക്കുവാന്‍ പാടുപെട്ടിട്ട്‌ കാര്യമില്ല. നിങ്ങള്‍ കണ്ടതുപോലെ നിങ്ങള്‍ പ്രവര്‍ത്തിച്ചുകൊള്ളുക, നിങ്ങളുടെ ഉത്തരവാദിത്വം എനിക്കോ, എന്‍റെ ഉത്തരവാദിത്വം നിങ്ങള്‍ക്കോ ഇല്ല എന്ന്‌ പറഞ്ഞു അവരില്‍നിന്ന്‌ ഒഴിഞ്ഞുനില്‍ക്കുകയേ വേണ്ടൂ. അവരില്‍പെട്ട ചിലര്‍ നീ പറയുന്നതും ഓതിക്കേള്‍പിക്കുന്നതും ശ്രദ്ധാപൂര്‍വ്വം കേള്‍ക്കുന്നത്‌ കാണാം. ചിലര്‍ കാര്യം മനസ്സിലാക്കാനെന്നപോലെ മുഖത്ത്‌ നോക്കിയിരിക്കുന്നതും കാണാം. എന്നാല്‍, അവരൊന്നും ചിന്തിച്ചു ഗ്രഹിക്കുവാനോ, സത്യം മനസ്സിലാക്കുവാനോ വേണ്ടിയല്ല അങ്ങിനെ ചെയ്യുന്നത്‌. പ്രത്യക്ഷത്തില്‍, അവര്‍ കേള്‍വിയും കാഴ്‌ചയുമുള്ളവരാണെങ്കിലും ബധിരന്‍മാരുടെയും, അന്ധന്‍മാരുടെയും സ്ഥിതിയാണ്‌ അവര്‍ക്കുള്ളത്‌. ബധിരന്‍മാരെ കേള്‍പിച്ചും, അന്ധന്‍മാര്‍ക്ക്‌ വഴികാട്ടിയും നേര്‍വഴിക്കാക്കുവാന്‍ നിനക്ക്‌ കഴിയുകയില്ലല്ലോ. അതുകൊണ്ട്‌ അവരെപ്പറ്റി അവഗണിച്ചുകൊള്ളുക. ഇപ്രകാരം നബി (صَلَّى اللَّهُ عَلَيْهِ وَسَلَّمَ)യെ അല്ലാഹു ഉണര്‍ത്തുകയാണ്‌. "
  10,42,"1405"
