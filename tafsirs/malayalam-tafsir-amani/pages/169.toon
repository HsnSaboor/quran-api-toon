tafsir[6]{c,v,t}:
  7,150,"അപ്പോള്‍ അവരെ കഠിന കമ്പനം പിടികൂടി. അങ്ങനെ, അവര്‍ അവരുടെ വാസ സ്ഥലത്തില്‍ (കാലത്തു) കമിഴ്ന്നു വീണവരായിത്തീര്‍ന്നു. "
  7,151,"എന്നിട്ട് അദ്ദേഹം അവരില്‍ നിന്നു വിട്ടുമാറി; അദ്ദേഹം പറയുകയും ചെയ്തു: \"എന്റെ ജനങ്ങളേ, തീര്‍ച്ചയായും, ഞാന്‍ എന്റെ റബ്ബിന്റെ ദൗത്യം നിങ്ങള്‍ക്കു എത്തിച്ചു തരുകയും, നിങ്ങള്‍ക്കു ഗുണം കാംക്ഷി(ച്ചു ഉപദേശി)ക്കുകയും ചെയ്യുകയുണ്ടായി. പക്ഷേ, നിങ്ങള്‍ ഗുണകാംക്ഷികളെ [ഉപദേഷ്ടാക്കളെ] ഇഷ്ടപ്പെടുന്നില്ല!\"   സാമിരീ പശുക്കുട്ടിയെയുണ്ടാക്കി ഇസ്രാഈല്യരെ പിഴപ്പിച്ച വിവരം നേരത്തെത്തന്നെ അല്ലാഹു മൂസാ (عليه الصلاة والسلام) നബിയെ അറിയിച്ചിരുന്നു. (20:85). അദ്ദേഹത്തിനു അതിയായ കോപവും വ്യസനവും ഉണ്ടാകുക സ്വാഭാവികമാണല്ലോ. തിരിച്ചു വന്നപ്പോള്‍ കണ്ട കാഴ്ച അദ്ദേഹത്തെ കൂടുതല്‍ ക്ഷുഭിതനാക്കുകയും ചെയ്തു. അല്‍പ ദിവസങ്ങളോളം ഞാന്‍ നിങ്ങളെ വിട്ടു പോയപ്പോഴേക്കും നിങ്ങള്‍ ഇങ്ങിനെയെല്ലാം ചെയ്തുവല്ലോ! നിങ്ങള്‍ക്കു വേണ്ടുന്ന മാര്‍ഗ്ഗനിര്‍ദ്ദേശങ്ങള്‍ ഏറ്റു വാങ്ങുവാനായി അല്ലാഹുവിന്റെ കല്‍പനപ്രകാരമാണു ഞാന്‍ വിട്ടു പോയിരുന്നതും. എന്റെ വരവു കാത്തിരിക്കുവാനുള്ള ക്ഷമ പോലുമില്ലാതെ നിങ്ങള്‍ ഇത്ര വേഗം ഈ മഹാ പാതകം ചെയ്തുവല്ലോ എന്നൊക്കെ അദ്ദേഹം ആക്ഷേപിച്ചു. വികാരാധിക്യം നിമിത്തം കൈവശമുണ്ടായിരുന്ന തൗറാത്തിന്റെ പലകകള്‍ നിലത്തിടുകയും, സഹോദരന്‍ ഹാറൂന്‍ (عليه الصلاة والسلام) ന്റെ തലമുടി പിടിച്ചു വലിക്കുകയും ചെയ്തു. ജനങ്ങളെ വേണ്ട പ്രകാരം നയിക്കുവാന്‍ അദ്ദേഹത്തെ ഏല്‍പിച്ചുകൊണ്ടാണല്ലോ മൂസാ (عليه الصلاة والسلام) സ്ഥലം വിട്ടിരുന്നത്. സഹോദരന്‍ തന്റെ ഉത്തരവാദിത്വം ശരിക്കു പാലിച്ചില്ലെന്നും, അതില്‍ കൃത്യവിലോപം വരുത്തിയിര്‍ക്കുമെന്നും മൂസാ (عليه الصلاة والسلام) കരുതി. വാസ്തവത്തില്‍ സഹോദരന്‍ തികച്ചും നിര്‍ദ്ദോഷിയായിരുന്നു. അവരെ മുടക്കുവാന്‍ അദ്ദേഹം കഴിവതെല്ലാം ചെയ്തുനോക്കിയിരുന്നു. അതൊന്നും വകവെക്കാതെ അവര്‍ അദ്ദേഹത്തിനു നേരെ കയര്‍ക്കുകയും കൊലപ്പെടുത്തുവാന്‍ പോലും ശ്രമം നടത്തുകയുമാണുണ്ടായത്. മൂസാ (عليه الصلاة والسلام) നബിയുടെ വികാരാധിക്യം മനസ്സിലാക്കിയ ആ ജ്യേഷ്ഠന്‍ അനുകമ്പയോടു കൂടി ‘എന്റെ മാതൃപുത്രാ (പ്രിയപ്പെട്ട സഹോദരാ)’ എന്നു വിളിച്ചുകൊണ്ട് സംഗതികള്‍ ശാന്തമായി വിവരിച്ചു കൊടുത്തു. യഥാര്‍ത്ഥം ഇങ്ങിനെയിരിക്കെ എന്നോടു കയര്‍ക്കുന്നതു നമ്മുടെ എതിരാളികളെ സന്തോഷിപ്പിക്കുവാനായിരിക്കും ഉത്തകുകയെന്നും, അതിനു ഇടവരുത്തരുതെന്നും, എന്നെ അക്രമികളുടെ പക്ഷക്കാരനായി കരുതരുതെന്നും അദ്ദേഹം അപേക്ഷിക്കുകയും ചെയ്തു. മൂസാ (عليه الصلاة والسلام) നബിക്കു കാര്യം മനസ്സിലായി. അദ്ദേഹം തനിക്കും, സഹോദരനും വേണ്ടി അല്ലാഹുവിനോട് പ്രാര്‍ത്ഥിക്കുകയും ചെയ്തു.  മൂസാ (عليه الصلاة والسلام) സഹോദരനോടു കോപിച്ചു സംസാരിച്ച കൂട്ടത്തില്‍, ‘ഹാറൂനേ, ഇവര്‍ വഴി പിഴച്ചു കണ്ടപ്പോ എന്നെ പിന്‍തുടര്‍ന്നു വരാതിരിക്കുവാന്‍ നിനക്കെന്താണു തടസ്സം നേരിട്ടതു? നീ എന്റെ കല്‍പനക്കു എതിരു പ്രവര്‍ത്തിച്ചുവോ?” എന്നു ചോദിച്ചതായും, ‘എന്റെ മാതൃപുത്രാ, എന്റെ തലയും താടിയും പിടിക്കേണ്ടാ, ഇസ്രാഈല്യര്‍ക്കിടയില്‍ നീ ഭിന്നിപ്പുണ്ടാക്കിയെന്നും, എന്റെ വാക്കു ഗൗനിച്ചില്ലെന്നും നീ പറയുമെന്നു ഞാന്‍ ഭയപ്പെട്ടു’ എന്നു ഹാറൂന്‍ (عليه الصلاة والسلام) മറുപടി പറഞ്ഞതായും ത്വാഹാ സൂറത്തില്‍ (92-94) അല്ലാഹു ഉദ്ധരിച്ചിരിക്കുന്നു. അപ്പോള്‍ പശുക്കുട്ടിയുടെ സംരംഭം തടയുവാന്‍ ഹാറൂന്‍ (عليه الصلاة والسلام) നബി അദ്ദേഹത്തിന്റെ കഴിവു മുഴുവനും ഉപയോഗിച്ചു നോക്കിയിട്ടുണ്ടെന്നും, അതു വിലവെക്കാതെ, അദ്ദേഹത്തെ കൊലപ്പെടുത്തുവാനുള്ള ആലോചന കൂടി നടത്തുകയാണവര്‍ ചെയ്തതെന്നും ഇതില്‍ നിന്നൊക്കെ സ്പഷ്ടമാകുന്നു. ഈ പ്രസ്താവനകളൊന്നും അദ്ദേഹത്തെക്കുറിച്ചു ക്വുര്‍ആനില്‍ വന്നിട്ടില്ലെങ്കില്‍പോലും അദ്ദേഹത്തെപ്പറ്റി അങ്ങനെ ധരിക്കുവാനേ നിവൃത്തിയുള്ളു താനും, കാരണം, അദ്ദേഹവും ഒരു പ്രവാചകനും റസൂലുമാണ്. മൂസാ (عليه الصلاة والسلام) നബിയുടെ ദൗത്യ പ്രബോധനത്തില്‍ അദ്ദേഹത്തിന്റെ സഹായിയായി അല്ലാഹു നിശ്ചയിച്ച ആളുമാണ്. എന്നിരിക്കെ, അതിനെല്ലാം കടക വിരുദ്ധമായ ആ സംരംഭത്തില്‍ അദ്ദേഹം എങ്ങിനെ മൗനം ദീക്ഷിക്കും?!  എന്നാല്‍, ഇതിനു നേരെ വിപരീതമായിട്ടാണു ബൈബ്ലില്‍ പറയുന്നതു: മോശെ പര്‍വ്വതത്തില്‍നിന്നു ഇറങ്ങി വരുവാന്‍ താമസിച്ചു കണ്ടപ്പോള്‍ ജനങ്ങള്‍ അഹറോന്റെ അടുക്കല്‍ ചെന്ന് ഞങ്ങളുടെ മുമ്പില്‍ നടക്കേണ്ടതിനു ഞങ്ങള്‍ക്കു ഒരു ദൈവമുണ്ടാക്കിത്തരണമെന്നു ആവശ്യപ്പെട്ടു. അവന്‍ അവരുടെ കാതുകളിലുള്ള പൊന്നാഭരണങ്ങള്‍ കൊണ്ടുവരുവാന്‍ കല്‍പിക്കുകയും, അവയെല്ലാം ചേര്‍ത്തു കൊത്തുളികൊണ്ടു ഭാഷ വരുത്തി ഒരു കാളക്കുട്ടി വാര്‍ത്തുണ്ടാക്കുകയും ചെയ്തു. പിറ്റേന്നു അവന്‍ പറഞ്ഞ പ്രകാരം ഒരു ഉത്സവദിവസമായി കൊണ്ടാടി അതിന്റെ മുമ്പില്‍ ആരാധനകള്‍ നടത്തുകയും ചെയ്തു എന്നൊക്കെയാണതില്‍ പറയുന്നതു. (പുറപ്പാടു പുസ്തകം: 32ല്‍ 1-6 നോക്കുക). തൗറാത്തില്‍ പില്‍ക്കാലത്ത് കൂട്ടിച്ചേര്‍ക്കപ്പെടുകയോ, മാറ്റി മറിക്കപ്പെടുകയോ ചെയ്തിട്ടുള്ള പല കള്ള പ്രസ്താവനകളില്‍ ഒന്നാണു ഇതും എന്നുള്ളതില്‍ നമുക്കു സംശയമില്ല. ഇതുപോലെ, ചില നബിമാരെപ്പറ്റിയും മറ്റും – അല്ലാഹുവിനെക്കുറിച്ചു പോലും – പല അസംബന്ധങ്ങളും വ്യാജങ്ങളും ബൈബ്ലില്‍ കാണാവുന്നതാണ്‌. ബൈബ്ള്‍ വേദപുസ്തകമായി അംഗീകരിച്ചു വരുന്ന വേദക്കാര്‍ക്കിടയില്‍ പോലും സ്വീകാര്യമല്ലാത്ത പലതും ബൈബ്ലില്‍ നിലവിലുണ്ടെന്നുള്ളത് ഒരു വാസ്തവമത്രെ."
  7,152,"   <b>വിഭാഗം – 19</b>      ലൂത്ത്വിനെയും (നാം അയച്ചു): അദ്ദേഹം തന്റെ ജനതയോടു പറഞ്ഞ സന്ദര്‍ഭം (ഓര്‍ക്കുക): നിങ്ങള്‍ (ഈ) നീചവൃത്തിക്കു ചെല്ലുകയോ? ലോകരില്‍ ഒരാളും തന്നെ നിങ്ങള്‍ക്കു മുമ്പു ഇതു ചെയ്തിട്ടില്ല! അപ്പോള്‍, അദ്ദേഹത്തെയും, അദ്ദേഹത്തിന്റെ സ്ത്രീ [ഭാര്യ] ഒഴികെയുള്ള അദ്ദേഹത്തിന്റെ ആള്‍ക്കാരെയും നാം രക്ഷപ്പെടുത്തി; അവള്‍ (രക്ഷപ്പെടാതെ) കഴിഞ്ഞുപോയവരില്‍ പെട്ടവളായിത്തീര്‍ന്നു.   പശുക്കുട്ടിയെയുണ്ടാക്കി ആരാധിച്ചവര്‍ക്കു അല്ലാഹുവിന്റെ കോപവും, നിന്ദ്യതയും ഈ ലോകത്തു വെച്ചുതന്നെ സംഭവിക്കുകയും ചെയ്തു. അവരുടെ പശ്ചാത്താപം സ്വീകരിക്കുന്നതിനു ഉപാധിയായി അവരില്‍ വലിയ കുറ്റക്കാര്‍ പരസ്പരം കൊലപ്പെടുത്തണമെന്ന് നിശ്ചയിക്കപ്പെട്ടു (2:54). പശുക്കുട്ടിയെ ചുട്ടെരിച്ചു കടലില്‍ വിതറുകയും ചെയ്തു (20:97). ഇതു ഇഹത്തില്‍ വെച്ചുതന്നെ അവര്‍ക്കുണ്ടായ അനുഭവമാണല്ലോ.എന്നാല്‍, ആ മഹാപാപത്തില്‍ പങ്കു വഹിച്ചെങ്കിലും പിന്നീടു ശരിക്കും ഖേദിച്ചു മടങ്ങി സത്യവിശ്വാസം ഉറപ്പിച്ചവര്‍ക്കു അല്ലാഹു പൊറുത്തു മാപ്പാക്കുകയും ചെയ്തു. പശുക്കുട്ടിയുടെ സംഭവത്തോടു ബന്ധപ്പെടുത്തിക്കൊണ്ടുള്ളതാണു ഈ വചനമെങ്കിലും അല്ലാഹുവിന്റെ പേരില്‍ കളവു കെട്ടിപ്പറയുന്ന എല്ലാവരും അവന്റെ കോപത്തിനും നിന്ദ്യതക്കും പാത്രമായിരിക്കുമെന്നാണു وَكَذَٰلِكَ نَجْزِي الْمُفْتَرِينَ (അപ്രകാരമാണു നാം കെട്ടിച്ചമക്കുന്നവര്‍ക്കു പ്രതിഫലം നല്‍കുക) എന്ന വാക്യം കുറിക്കുന്നതു. ഹസന്‍ ബസ്വരീ (رحمه الله) പറഞ്ഞതായി നിവേദനം ചെയ്യപ്പെടുന്നു: “ബിദ്അത്തിന്റെ – അനാചാരത്തിന്റെ – നിന്ദ്യത അതിന്റെ ആള്‍ക്കാരുടെ ചുമലുകളിലുണ്ടായിരിക്കും. അവരെയും കൊണ്ടു കോവര്‍ കഴുതകള്‍ ചീറിപ്പാഞ്ഞാലും ശരി. തുര്‍ക്കിക്കുതിരകള്‍ കുളമ്പടിച്ചു ഓടിയാലും ശരി. (അതവരെ വിട്ടുമാറുകയില്ല)’. ഈ വചനം ഓതിക്കൊണ്ടു ‘ഇതു എല്ലാ കെട്ടിച്ചമക്കുന്നവര്‍ക്കുമുള്ളതു തന്നെയാണു’ എന്നു അബൂക്വുലാബ (റ) പറഞ്ഞതായും നിവേദനം ചെയ്യപ്പെട്ടിരിക്കുന്നു.  അല്‍ബക്വറഃ 54ല്‍ മൂസാ (عليه الصلاة والسلام) തന്റെ ജനങ്ങളോടു ഇപ്രകാരം പറഞ്ഞതായി അല്ലാഹു ഉദ്ധരിക്കുന്നു: “ജനങ്ങളേ, നിങ്ങള്‍ നിങ്ങളുടെ സൃഷ്ടാവിലേക്കു പശ്ചാത്തപിച്ചു മടങ്ങണം. അങ്ങനെ, നിങ്ങള്‍ നിങ്ങളെത്തന്നെ (പരസ്പരം) കൊലപ്പെടുത്തണം. അതു നിങ്ങള്‍ക്കു നിങ്ങളുടെ റബ്ബിന്റെ അടുക്കല്‍ ഉത്തമമായതാണ്.’ തുടര്‍ന്നുകൊണ്ടു ‘അങ്ങനെ, അവന്‍ നിങ്ങളില്‍ പശ്ചാത്താപം സ്വീകരിച്ചു തന്നു’ എന്നും അല്ലാഹു പറഞ്ഞിരിക്കുന്നു. പശുക്കുട്ടിയെ ഉണ്ടാകിയതിനെക്കുറിച്ചുള്ള അവരുടെ പശ്ചാത്താപം സ്വീകരിക്കുന്നതിനു ഒരു ഉപാധിയായിട്ടായിരുന്നു അവര്‍ പരസ്പരം കൊലചെയ്യാന്‍ കല്‍പിച്ചതെന്നും, ആ ഉപാധി അവര്‍ പൂര്‍ത്തിയാക്കിയ ശേഷമാണ് അവരുടെ പശ്ചാത്താപം സ്വീകരിക്കപ്പെട്ടതെന്നും ഇതില്‍നിന്നു വ്യക്തമാകുന്നു. ഈ വചനങ്ങളിലും അതു സൂചിപ്പിക്കപ്പെട്ടിരിക്കുന്നു. എന്നാല്‍, സൂറത്തുല്‍ ബക്വറയിലെ ആ വചനത്തില്‍ പ്രസ്താവിച്ച കൊലയുടെ ആവശ്യമില്ലെന്നും, അവര്‍ പശ്ചാത്തപിച്ചു മടങ്ങിയാല്‍ മാത്രം മതി – പരസ്പരം കൊല നടത്തേണ്ടതില്ല ൦ എന്നുമാണു ഈ വചനങ്ങളുടെ താല്‍പര്യമെന്നും, അതുകൊണ്ടു ആ കൊല നടന്നിട്ടില്ലെന്നുമാണു വിചാരിക്കേണ്ടതെന്നും ഇവിടെ ചിലര്‍ പ്രസ്താവിച്ചു കാണുന്നു. ഇതു കേവലം എന്തോ താല്‍പര്യപൂര്‍വ്വം അവതരിപ്പിച്ച ഒരു അഭിപ്രായം മാത്രമാണെന്നുള്ളതില്‍ സംശയമില്ല. പ്രസ്തുത കൊലയെപ്പറ്റി തല്‍സ്ഥാനത്തു വിവരിച്ചു കഴിഞ്ഞിട്ടുള്ളതുകൊണ്ടു ഇവിടെ അതാവര്‍ത്തിക്കേണ്ടതില്ല."
  7,153,"1106"
  7,154,"അദ്ദേഹത്തിന്റെ ജനങ്ങളില്‍ നിന്നു അവിശ്വസിച്ചവരായ പ്രധാനികള്‍ പറയുകയും ചെയ്തു: \"നിശ്ചയമായും, നിങ്ങള്‍ ശുഐബിനെ പിന്‍പറ്റുന്ന പക്ഷം, അപ്പോള്‍ നിങ്ങള്‍ നഷ്ടപ്പെട്ടവര്‍ തന്നെയായിരിക്കും.\"   മൂസാ (عليه الصلاة والسلام) കുപിതനായിക്കൊണ്ടു പലകകള്‍ നിലത്തിട്ടപ്പോള്‍ അവ പൊട്ടിപ്പോയെന്നും, അദ്ദേഹം അവ പെറുക്കിയെടുത്തുവെന്നും മറ്റും ഇവിടെ പല വ്യാഖ്യാതാക്കളും പറഞ്ഞു കാണാം. വാസ്തവം അല്ലാഹുവിനറിയാം. അനന്തരം ഉണ്ടായ സംഭവമാണു തുടര്‍ന്നു പറയുന്നത്. "
  7,155,"അപ്പോള്‍, അവര്‍ക്കു കഠിന കമ്പനം പിടിപെട്ടു. അങ്ങനെ, അവരുടെ വാസസ്ഥലത്തില്‍ അവര്‍ (കാലത്തു) കമിഴ്ന്നു വീണവരായി! ഒരു രാജ്യത്തിലും (തന്നെ) ഒരു നബിയെയും നാം അയച്ചിട്ടില്ല, അതിലെ ആള്‍ക്കാരെ ദുരിതവും, കഷ്ടപ്പാടും കൊണ്ട് നാം പിടികൂടാതെ; അവര്‍ താഴ്മ കാണിക്കുവാന്‍ വേണ്ടി.   അല്ലാഹുവിന്റെ കല്‍പന പ്രകാരം നാല്‍പത് ദിവസത്തെ സമയ നിശ്ചയം (مِيقَات) കഴിഞ്ഞപ്പോള്‍ മൂസാ നബി (عليه الصلاة والسلام) ക്ക് തൗറാത്ത് ലഭിച്ചുവെന്നും, അത് കൊണ്ടുവന്നപ്പോഴേക്കാണ് ജനങ്ങള്‍ പശുക്കുട്ടിയെ ഉണ്ടാക്കി ആരാധിച്ചതെന്നും, അദ്ദേഹം അതില്‍ കഠിനമായി കോപിക്കുകയും വ്യസനിക്കുകയും ചെയ്തുവെന്നും മറ്റും മുമ്പ് പ്രസ്താവിച്ചു. അതിനുശേഷം ഇസ്രാഈല്യരെ പ്രതിനിധീകരിച്ചുകൊണ്ട് – അവരുടെ ആ അപരാധത്തെപ്പറ്റി അല്ലാഹുവിനോടു ഒഴിവുകഴിവു പറയുവാനും, പശ്ചാത്താപം സ്വീകരിക്കുന്നതിനു ശുപാര്‍ശ ചെയ്‌വാനും വേണ്ടി – അവരില്‍ നിന്നും നല്ലവരായ പ്രമുഖരായ എഴുപതു പേരെ തിരഞ്ഞെടുത്തുകൊണ്ട്‌ അല്ലാഹുവിന്റെ കല്‍പന പ്രകാരം മൂസാ (عليه الصلاة والسلام) വീണ്ടും സീനാ പര്‍വ്വതത്തിലേക്കു പോയി. ഇതാണു ഈ വചനത്തില്‍ പറയുന്ന നിശ്ചിത സമയം (مِيقَات) കൊണ്ടുദ്ദേശ്യം. മിക്ക ക്വുര്‍ആന്‍ വ്യാഖ്യാതാക്കളുടെയും അഭിപ്രായം ഇതാണ്. ഒന്നാമത്തെ പ്രാവശ്യം തന്നെയാണ് എഴുപത് പേരെയും കൊണ്ടുപോയതെന്നും, അല്ലാഹുവിനെ പ്രത്യക്ഷത്തില്‍ കാണാതെ ഞങ്ങള്‍ നിന്നെ വിശ്വസിക്കുകയില്ലെന്ന് (2:55ല്‍ പ്രസ്താവിച്ച പ്രകാരം) മൂസാ (عليه الصلاة والسلام) നോടു പറഞ്ഞതു അവരാണെന്നും അതുകൊണ്ടാണ് അവര്‍ക്കു കഠിനകമ്പനം (الرَّجْفَةُ) ബാധിച്ചതെന്നുമാണ് ചില വ്യാഖ്യാതാക്കളുടെ അഭിപ്രായം. അങ്ങിനെയാണെങ്കില്‍, അവര്‍ക്കു കമ്പനം ബാധിച്ചപ്പോള്‍ മൂസാ (عليه الصلاة والسلام) അല്ലാഹുവിനോടു സങ്കടപ്പെട്ടു പറഞ്ഞ കൂട്ടത്തില്‍ أَتُهْلِكُنَا بِمَا فَعَلَ السُّفَهَاءُ مِنَّا (ഞങ്ങളിലുള്ള ഭോഷന്മാര്‍ ചെയ്തതിനു ഞങ്ങളെ നീ നശിപ്പിക്കുകയാണോ?) എന്നു ചോദിച്ചതിനുപകരം … أَتُهْلِكُنَا بِمَا قَالَ (ഞങ്ങളിലുള്ള ഭോഷന്മാര്‍ പറഞ്ഞതിനു ഞങ്ങളെ നീ ശിക്ഷിക്കുകയാണോ?) എന്നല്ലേ പറയേണ്ടത്? കൂടാതെ, ആ ശിക്ഷ അവര്‍ക്കു ബാധിക്കുവാന്‍ കാരണമായത് അവര്‍ പശുക്കുട്ടിയെ ഉണ്ടാക്കിയതാണെന്ന് إِنْ هِيَ إِلَّا فِتْنَتُكَ (അത് നിന്റെ പരീക്ഷണമല്ലാതെ മറ്റൊന്നുമല്ല) എന്ന വാക്കും സൂചിപ്പിക്കുന്നു. പശുക്കുട്ടിയെ ഉണ്ടാക്കിയതിനെ പറ്റി സൂറഃ ത്വാഹാ 85ല്‍ قَدْ فَتَنَّا قَوْمَكَ (നിന്റെ ജനങ്ങളെ നാം പരീക്ഷണം ചെയ്തിട്ടുണ്ട്) എന്നു അല്ലാഹു തന്നെ പറഞ്ഞിരിക്കുന്നു താനും. ഇങ്ങിനെയെല്ലാം ഒന്നാമത്തെ അഭിപ്രായക്കാര്‍ തങ്ങളുടെ അഭിപ്രായത്തിന് ന്യായങ്ങള്‍ ചൂണ്ടിക്കാട്ടുകയും ചെയ്യുന്നു. ഈ ന്യായം കേവലം യുക്തമായി തോന്നുന്നുതാനും. والله أعلم  ചുരുക്കിപ്പറഞ്ഞാല്‍, എഴുപതു പേരെ തിരഞ്ഞെടുത്തു മീക്വാത്തിന് (നിശ്ചിത സമയത്തേക്ക്) കൊണ്ടുപോയതു മൂസാ (عليه الصلاة والسلام) തൗറാത്തു ഏറ്റുവാങ്ങുവാന്‍ പോയ അതേ പ്രാവശ്യത്തില്‍ തന്നെയാണെന്നും, പശുക്കുട്ടിയുടെ സംഭവത്തിനു ശേഷം അതിനെക്കുറിച്ചു അവര്‍ക്കുണ്ടായ പശ്ചാത്താപത്തെത്തുടര്‍ന്നു രണ്ടാമതൊരു പ്രാവശ്യത്തിലാണെന്നും – രണ്ടാമത്തെ അഭിപ്രായമാണു കൂടുതല്‍ ശരിയായി തോന്നുന്നതെങ്കിലും – ഇങ്ങിനെ രണ്ടു അഭിപ്രായങ്ങള്‍ വ്യാഖ്യാതാക്കള്‍ക്കിടയിലുണ്ട്. പക്ഷേ, മൂസാ (عليه الصلاة والسلام) അല്ലാഹുവിനോടു എനിക്കു നിന്നെ ഒന്നു കാണിച്ചു തരണമെന്നാവശ്യപ്പെട്ടതും,അല്ലാഹുവിനെ പ്രത്യക്ഷത്തില്‍ കാണാതെ നിന്നെ ഞങ്ങള്‍ വിശ്വസിക്കുകയില്ലെന്ന ജനങ്ങള്‍ പറഞ്ഞതും രണ്ടു സംഭവങ്ങളാണെന്നുള്ളതില്‍ സംശയമില്ല. ഇതു സംബന്ധിച്ചു 143-ാംവചനത്തില്‍ നാം സംസാരിക്കുകയുണ്ടായി. ഈ സംഭവങ്ങളെക്കുറിച്ചെല്ലാം കൂടുതല്‍ വിശദീകരിക്കത്തക്ക സ്വീകാര്യമായ തെളിവുകളൊന്നുമില്ലാത്തതുകൊണ്ടു ക്വുര്‍ആന്റെ വാക്കുകളില്‍ നിന്നു കൂടുതല്‍ വ്യക്തമായിക്കാണുന്നതെന്തോ അതു സ്വീകരിക്കുകയും വിശ്വസിക്കുകയും ചെയ്യുകയേ നമുക്കു നിവൃത്തിയുള്ളു. واالله الموفق  ….فَلَمَّا أَخَذَتْهُمُ الرَّجْفَةُ قَالَ (അവര്‍ക്കു കഠിന കമ്പനം പിടിപെട്ടപ്പോള്‍ അദ്ദേഹം – മൂസാ – പറഞ്ഞു) എന്നു തുടങ്ങി മൂസാ (عليه الصلاة والسلام) നബി അല്ലാഹുവിനെ അഭിമുഖീകരിച്ചു പറഞ്ഞതായി അല്ലാഹു ഉദ്ധരിച്ച വാക്കുകള്‍ പരിശോധിച്ചു നോക്കുക. അതായതു: ‘വേണമെങ്കില്‍ അവരെയും, എന്നെത്തന്നെയും നിനക്കു നശിപ്പിക്കാമായിരുന്നു. ഞങ്ങളില്‍ ഭോഷന്‍മാര്‍ ചെയ്തതിനു ഞങ്ങളെ നശിപ്പിക്കുകയാണോ, അതു നിന്റെ പരീക്ഷണം മാത്രമാണല്ലോ’ എന്നൊക്കെ മൂസാ (عليه الصلاة والسلام) പറഞ്ഞ വാക്കുകള്‍ ശാന്തമായി ചിന്തിച്ചു നോക്കുക. അപ്പോള്‍ – അധിക ക്വുര്‍ആന്‍ വ്യാഖ്യാതാക്കളും പറയുന്നതുപോലെ – പശുക്കുട്ടിയെ ആരാധിച്ച സംഭവമാണിതിനു പിന്നിലുള്ളതെന്നും, ആ എഴുപതു പേര്‍ – അല്ലെങ്കില്‍ അവരില്‍പെട്ട ചിലര്‍ – ചെയ്തുപോയ ഏതോ ഒരു ദുഷ്കൃത്യം മൂലമായിരുന്നു അവര്‍ക്കു ആ കഠിന കമ്പനം ബാധിച്ചതെന്നും, അതേ സമയത്ത് മൂസാ (عليه الصلاة والسلام) നബിക്കു ആ കമ്പനം നിമിത്തം ആപത്തൊന്നും പിണഞ്ഞിരുന്നില്ലെന്നും മനസ്സിലാക്കുവാന്‍ കഴിയുന്നതാണ്. ബൈബ്ലില്‍ ഈ വിഷയം സംബന്ധിച്ചു പലതും പറഞ്ഞു കാണാമെങ്കിലും മിക്കതും പരസ്പരം വിരുദ്ധവും അവിശ്വസനീയവുമാകുന്നു. അവയില്‍ ചിലതെല്ലാം 2:85ന്റെ വിവരണത്തില്‍ നാം ഉദ്ധരിച്ചിട്ടുമുണ്ട്.  അവര്‍ക്കു കഠിന കമ്പനം പിടിപെട്ടപ്പോള്‍, മൂസാ (عليه الصلاة والسلام) അല്ലാഹുവിനോടു ചെയ്ത ആ പ്രാര്‍ത്ഥനക്കു അല്ലാഹു നല്‍കിയ ഉത്തരമാണു ഈ വചനത്തിന്റെ അവസാന ഭാഗം:-  ശിക്ഷ എല്ലാവര്‍ക്കും ബാധിക്കുകയില്ല. അത് ആര്‍ക്ക്, എപ്പോള്‍, എങ്ങിനെ വേണമെന്നൊക്കെ ചളിയ നിശ്ചയവും വ്യവസ്ഥയുമുണ്ട്. അതനുസരിച്ചു അല്ലാഹു ഉദ്ദേശിക്കുന്നവര്‍ക്കു അതവന്‍ നല്‍കുന്നു. എന്നാല്‍, കാരുണ്യമാകട്ടെ, അതു എല്ലാവര്‍ക്കും – എല്ലാ വസ്തുവിനും – ലഭിക്കുന്നതും അതിവിശാലമായതുമാകുന്നു എന്നാണു ആദ്യത്തെ വാക്യങ്ങളില്‍ ഉണര്‍ത്തുന്നത്. അല്ലാഹുവിന്റെ കാരുണ്യവും അവന്റെ കോപത്തെ കവച്ചുവെക്കുന്നതാണെന്നും അവന്റെ കാരുണ്യത്തിന്റെ നൂറിലൊരുഭാഗം മാത്രമാണു ഈ ഭൂമിയില്‍ അവന്‍ അവതരിപ്പിച്ചിരിക്കുന്നതെന്നും, അതു മൂലമാണു കാട്ടുമൃഗങ്ങള്‍പോലും അവയുടെ കുഞ്ഞുങ്ങളോടു ദയ കാണിക്കുന്നതെന്നും, അതിന്റെ തൊണ്ണൂറ്റൊമ്പതു ഭാഗവും അവന്‍ പരലോകത്തേക്കു വെച്ചിരിക്കുകയാണെന്നും നബി (صَلَّى اللَّهُ عَلَيْهِ وَسَلَّمَ) അരുളിച്ചെയ്തിട്ടുള്ളതു സ്മരണീയമാകുന്നു. ഹദീഥുകളുടെ പൂര്‍ണരൂപം സൂ: അന്‍ആം 54-ാം വചനത്തിന്റെ വ്യാഖ്യാനത്തില്‍ നാം ഉദ്ധരിച്ചിട്ടുണ്ട്. തുടര്‍ന്നുള്ള വാക്യങ്ങളില്‍ അല്ലാഹുവിനെ സൂക്ഷിച്ചുകൊണ്ടു ജീവിക്കുകയും, സകാത്തു കൊടുക്കുകയും ചെയ്യുന്നവരും, ദൃഷ്ടാന്തങ്ങളില്‍ ശരിക്കു വിശ്വസിക്കുന്നവരുമായ ആളുകള്‍ക്കു കാരുണ്യം നല്‍കുവാന്‍ അവന്‍ പ്രത്യേകം നിശ്ചയിച്ചുവെച്ചിട്ടുണ്ടെന്നു മൂസാ (عليه الصلاة والسلام) നബിയെ ഉണര്‍ത്തുന്നു. ഈ പ്രത്യേക കാരുണ്യത്തിനു പാത്രമാകുന്നവര്‍ ആരായിരിക്കുമെന്നു അല്ലാഹു തന്നെ തുടര്‍ന്നു വിവരിക്കുകയും ചെയ്യുന്നു:-"
