tafsir[3]{c,v,t}:
  2,246,"അവര്‍ പറഞ്ഞു: 'താങ്കള്‍ ഞങ്ങള്‍ക്കു വേണ്ടി താങ്കളുടെ റബ്ബിനോട് പ്രാര്‍ത്ഥിക്കണം. അത് ഏത് (തരം) പശുവായിരിക്കുമെന്ന് അവന്‍ ഞങ്ങള്‍ക്ക് വിവരിച്ചു തരട്ടെ, (കാരണം) നിശ്ചയമായും (പരസ്പര സാദൃശ്യത നിമിത്തം) പശു ഏതെന്ന് ഞങ്ങള്‍ക്ക് തിരിച്ചറിയാതായിരിക്കുന്നു'. ഞങ്ങള്‍ അല്ലാഹു ഉദ്ദേശിച്ചാല്‍ നേര്‍മാര്‍ഗം പ്രാപിക്കുന്നവര്‍തന്നെയായിരിക്കും.   മുമ്പ് ചൂണ്ടിക്കാട്ടിയ രണ്ട് ചരിത്ര സംഭവങ്ങളില്‍ രണ്ടാമത്തേതാണ് ഈ വചന ത്തിലും തുടര്‍ന്നുള്ള ചില വചനങ്ങളിലും വിവരിക്കുന്നത്. മൂസാ നബി (അ)ക്കുശേഷം പല നൂറ്റാണ്ടുകള്‍ കഴിഞ്ഞു ദാവൂദ് നബി (അ)യുടെ ആദ്യകാലത്ത് സംഭവിച്ച ഒരു സംഭവമാണിത്. ‘ഇസ്‌റാഈല്യരില്‍ പ്രധാനികള്‍ തങ്ങളുടെ ഒരു പ്രവാചകനോട് പറ ഞ്ഞത് കണ്ടില്ലേ’ എന്ന് പറഞ്ഞു സംഭവത്തിലേക്ക് അല്ലാഹു നമ്മുടെ ശ്രദ്ധ ക്ഷണിക്കു ന്നു. المَلاء (മലഉ്) എന്ന വാക്കിന് ‘പ്രധാനികള്‍, മുഖ്യന്‍മാര്‍, മൂപ്പന്‍മാര്‍, പ്രമാണി കള്‍’ എന്നൊക്കെ അര്‍ത്ഥം പറയാം. ചിലപ്പോള്‍ ‘ജനക്കൂട്ട’ത്തെ ഉദ്ദേശിച്ചും ഉപയോഗിക്കപ്പെടും. ബഹുവചനാര്‍ത്ഥത്തിലേ അത് ഉപയോഗിക്കുകയുള്ളൂ. ഇസ്‌റാഈല്യരില്‍ വളരെയധികം പ്രവാചകന്‍മാര്‍ ഉണ്ടായിട്ടുണ്ടല്ലോ. പ്രവാചകന്‍റെ പേര് പറയാതെ അവരില്‍പെട്ട ഒരു പ്രവാചകന്‍ എന്നുമാത്രം പറഞ്ഞത്, സംഭവത്തിലെ ഗുണപാഠങ്ങള്‍ മനസ്സിലാക്കുവാന്‍ പ്രവാചകന്‍റെ പേരറിയണമെന്നില്ലാത്തതു കൊണ്ടായിരിക്കും. താഴെ കാണുന്ന വിവരങ്ങളില്‍നിന്ന് അത് ശമവീല്‍ (شموِيل او صَمُويل അഥവാ ശമുവേല്‍) പ്രവാചകനായിരുന്നുവെന്ന് മനസ്സിലാകുന്നു. ബൈബ്‌ളില്‍ ശമുവേല്‍ ഒന്നാം പുസ്തകത്തില്‍ (*) ഈ ചരിത്രം വളരെ വിസ്തരിച്ചു പറഞ്ഞു കാണാം. ചില പ്രസ്താവനകളില്‍ അത് ക്വുര്‍ആനുമായി യോജിക്കുന്നില്ല. ഈ വചനങ്ങളിലടങ്ങിയ പല പ്രസ്താവ നകളുടെയും ഒരു വിശദീകരണം അതില്‍ അടങ്ങിയിട്ടുമുണ്ട്. ക്വുര്‍ആന്‍ വ്യാഖ്യാതാക്കളുടെയും, ചില പ്രവാചക ചരിത്ര ഗ്രന്ഥകാരന്‍മാരുടെയും, ബൈബ്‌ളിന്‍റെയും പ്രസ്താവനകള്‍ മുമ്പില്‍വെച്ച് പരിശോധിക്കുമ്പോള്‍, സംഭവത്തിന്‍റെ പശ്ചാത്തലം ഇങ്ങനെ മനസ്സിലാക്കാവുന്നതാണ്:-   (*) ശമുവേല്‍ പ്രവാചകന്‍റെ ജനനം മുതല്‍ ദാവൂദ് (അ)ന്‍റെ മരണംവരെയാ ണിതിലെ ഉള്ളടക്കം.    മൂസാ (അ)ന്‍റെ വിയോഗാനന്തരം, അദ്ദേഹത്തിന്‍റെ ശുശ്രൂഷകനായിരുന്ന യോശുവാ (يوشع بن نون) പ്രവാചകന്‍റെ നേതൃത്വത്തില്‍ ഇസ്‌റാഈല്‍ ജനത ഫലസ്തീനില്‍ പ്രവേശിച്ചശേഷം, അദ്ദേഹം അവരുടെ ഓരോ ഗോത്രത്തിനുമുള്ള വാസസ്ഥലം നിര്‍ണയിച്ചുകൊടുക്കുകയും, (**) അവരില്‍ ന്യായാധിപന്‍മാരെ നിയമിച്ചുകൊടുക്കുകയും  ചെയ്തു.   (**) ഓരോ ഗോത്രത്തിനും ഫലസ്തീനില്‍ ഭാഗിച്ചുകൊടുക്കപ്പെട്ട സ്ഥലം 2-ാം നമ്പര്‍ ഭൂപടത്തില്‍ കാണാം.   അദ്ദേഹത്തിന്‍റെ മരണംവരെ ഇസ്‌റാഈല്യര്‍ അദ്ദേഹത്തിന്‍റെ നിയന്ത്രണത്തിലാ യിരുന്നു. മൂസാ (അ)ക്ക് ശേഷം നാലാം നൂറ്റാണ്ടിന്‍റെ മദ്ധ്യം വരെ അവരില്‍ രാജാക്കളുണ്ടായിരുന്നില്ല. പ്രവാചകരുടെ നിര്‍ദ്ദേശങ്ങളനുസരിച്ച് ന്യായാധിപന്‍മാര്‍ കാര്യങ്ങള്‍ നിയന്ത്രിച്ചുപോന്നു. പ്രവാചകന്‍മാര്‍ അവര്‍ക്ക് മാര്‍ഗദര്‍ശനം നല്‍കിക്കൊണ്ടിരിക്കും. ചില സന്ദര്‍ഭങ്ങളില്‍ പ്രവാചകന്‍തന്നെ ന്യായാധിപനുമായിരിക്കും. കാലക്രമേണ ബിംബാരാധനയും, ദൈവപ്രതിഷ്ഠകളും വരേയുള്ള ദുരാചാരങ്ങളും തോന്നിയവാസങ്ങളും ഇസ്‌റാഈല്യരില്‍ പടര്‍ന്നുപിടിച്ചു. ഇക്കാലങ്ങളില്‍ അമ്മോന്യര്‍, മിദ്യാനികള്‍, ഫെലിസ്ത്യര്‍, മോവാ്യര്‍ മുതലായ അമാലിക്വഃ (عمالقة) വര്‍ഗങ്ങളും, ഇസ്‌റാഈല്‍ വര്‍ഗവും തമ്മില്‍ പല യുദ്ധങ്ങളും നടക്കുകയുണ്ടായി. നാലാം നൂറ്റാണ്ടില്‍ ഫെലിസ്ത്യരുമായുണ്ടായ യുദ്ധത്തില്‍ ഇസ്‌റാഈല്യര്‍ക്ക് ദാരുണമായ പരാജയം നേരിട്ടു. തങ്ങളുടെ വിജയവും രക്ഷയും ഉദ്ദേശിച്ചുകൊണ്ട് തങ്ങള്‍ ഒപ്പംകൊണ്ടു പോയിരുന്ന നിയമപെട്ടകം (*) എന്നറിയപ്പെടുന്ന ‘താബൂത്തും’ തൗറാത്തും ഫെലസ്ത്യര്‍ പിടിച്ചെടുത്തുകൊണ്ടു പോയി. ഇതുമൂലം അവര്‍ വമ്പിച്ച വിലാപത്തിലാകുകയും, അവരുടെ വീര്യവും ഗൗരവവും നശിക്കുകയും ചെയ്തു. ഇക്കാലത്ത് ഇസ്‌റാഈല്യരില്‍ പ്രവാചകന്‍മാര്‍ ഉണ്ടായിരുന്നില്ല. പ്രവാചക പാരമ്പര്യമുണ്ടായിരുന്ന കുടുംബത്തിലെ ഒരു സ്ത്രീ ഒരു ആണ്‍കുട്ടിയെ പ്രസവിച്ചു. പ്രാര്‍ത്ഥനക്ക് ഉത്തരം കിട്ടി എന്ന അര്‍ത്ഥത്തിലാണത്രെ അതിന് ശെമുവേല്‍ (ശിംവീല്‍) എന്ന് പേരിട്ടത്. അദ്ദേഹത്തിന് പിന്നീട് പ്രവാചകത്വം സിദ്ധിച്ചു. അദ്ദേഹം അവരുടെ പ്രവാചകനും, ന്യായാധിപനുമായിരുന്നു.   (*) ഈ പെട്ടകത്തെക്കുറിച്ചാണ് التَابُوت (താബൂത്ത്) എന്ന് പറയുന്നത്. വേദപുസ്തക നിഘണ്ടു പറയുന്നു: ‘ഇതിന് യഹോവയുടെ പെട്ടകം, വിശുദ്ധ പെട്ടകം എന്നും മറ്റും പേരുണ്ട്. മരംകൊണ്ടുണ്ടാക്കി സ്വര്‍ണംകൊണ്ട് പൊതിഞ്ഞതാണിത്. അതില്‍ ന്യായപ്രമാണപ്പലക (തൗറാത്ത് എഴുതിയ പലക)കള്‍ ഉണ്ടായിരുന്നു. ഇസ്‌റാഈല്യര്‍ ഇതിനെ ഭക്തി ബഹുമാനത്തോടെ സൂക്ഷിച്ചു കൂടെകൊണ്ടു നടന്നു. ഒടുവില്‍ ശിലോ എന്ന ആരാധനാ സ്ഥലത്ത് പ്രതിഷ്ഠിച്ചു. ഇത് ഇരുന്ന സ്ഥാനങ്ങളിലൊക്കെയും യഹോവയുടെ സാന്നിദ്ധ്യമുണ്ടെന്ന് അവര്‍ വിശ്വസിച്ചിരുന്നു. ശലോമോന്‍ രാജാവ് (സുലൈമാന്‍ നബി) ദൈവാലയത്തില്‍ ഇതിനെ പ്രതിഷ്ഠിച്ച ശേഷമുള്ള ചരിത്രം ഒന്നും അറിയാന്‍ പാടില്ല.’   അദ്ദേഹത്തിന് വാര്‍ദ്ധക്യം പിടിപെട്ട അവസരത്തിലായിരുന്നു തങ്ങളെ നയിക്കുവാനും, യുദ്ധത്തിലും മറ്റും നേതൃത്വം നല്‍കുവാനും വേണ്ടി ഒരു രാജാവിനെ നിയോഗിച്ചുതരണമെന്ന് ഇസ്‌റാഈല്യര്‍ ആ പ്രവാചകനോടാവശ്യപ്പെട്ടത്. ഒരു രാജാവ് നിലവില്‍ വന്നാല്‍ അവരിലുണ്ടാകുന്ന പ്രതികരണവും സ്വഭാവവും ഇന്നമാതിരിയായിരി ക്കുമെന്ന് അവരുമായി ഇടപഴകിയ ആ പ്രവാചകന്ഊ ഹിക്കാമല്ലോ. അങ്ങനെ, ഒരു രാജാവിനെ നിയോഗിച്ച് അദ്ദേഹത്തിന്‍റെ കീഴില്‍ ശത്രുക്കളുമായി യുദ്ധം നടത്തേണ്ടി വരുമ്പോള്‍ നിങ്ങള്‍ പിന്‍മാറി അനുസരണക്കേട് കാണിച്ചേക്കുമോ? എന്ന് അദ്ദേഹം അവരോട് ചോദിച്ചു. ശത്രുക്കളുമായി യുദ്ധം നടത്തുവാന്‍ ഞങ്ങള്‍ സ്വയം തയ്യാറാകുമാ റുള്ള കാരണങ്ങള്‍ ഞങ്ങള്‍ക്കുണ്ടല്ലോ. ശ്രതുക്കള്‍ ഞങ്ങള്‍ക്ക് വരുത്തിത്തീര്‍ത്ത വിനകള്‍ കുറച്ചൊന്നുമല്ല. ഞങ്ങളെ നാട്ടില്‍നിന്നും വീട്ടില്‍ നിന്നും തുരത്തിവിടുക, ഞങ്ങളുടെ കുട്ടികളെ പിടിച്ചു ബന്ധനത്തിലാക്കുക മുതലായ പലതും അവര്‍ ചെയ്തിരിക്കെ, ഒരു രാജാവിന്‍റെ നേതൃത്വം കൂടി ലഭിച്ചാല്‍ ഞങ്ങള്‍ എങ്ങനെ പിന്‍മാറും? എന്നായി രുന്നു അവരുടെ മറുപടി. അവസാനം സംഭവിച്ചത് മിക്കവാറും പ്രവാചകന്‍ സംശയിച്ചതുപോലെത്തന്നെ. അതാണ് അല്ലാഹു പറഞ്ഞത്; ‘എന്നിട്ട് അവരുടെമേല്‍ യുദ്ധം നിയമിക്കപ്പെട്ടപ്പോള്‍ അവരില്‍ അല്‍പം ആളുകളൊഴിച്ച് ബാക്കിയുള്ളവര്‍ പിന്‍മാറി. കൂടുതല്‍ വിവരം താഴെ വരുന്നുണ്ട്.  ഈ രംഗം ബൈബ്ള്‍ പ്രസ്താവിച്ചതിന്‍റെ ചുരുക്കം ഇങ്ങനെയാണ്: ‘യിസ്‌റായേല്‍ മൂപ്പന്‍മാര്‍ ശമുവേലിന്‍റെ അടുക്കല്‍ വന്ന് പറഞ്ഞു: നീ വൃദ്ധനായി. നിന്‍റെ പുത്രന്‍മാര്‍ നിന്‍റെ വഴിയില്‍ നടക്കുന്നില്ല. ആകയാല്‍, എല്ലാ ജാതികള്‍ക്കുമുള്ളതുപോലെ ഞങ്ങളെ ഭരിക്കേണ്ടതിന് ഒരു രാജാവിനെ നിയമിച്ചു തരണം. ഇത് ശമുവേലിന് അനിഷ്ടമായി. ശമുവേല്‍ യഹോവയോട് (ദൈവത്തോട്) പ്രാര്‍ത്ഥിച്ചു. അവരുടെ അപേക്ഷ കേള്‍ക്കുകയും, എന്നാല്‍ അവരെ വാഴുന്ന രാജാവിന്‍റെ ന്യായം അവരെ അറിയിക്കുകയും ചെയ്യുക എന്ന് യഹോവ ഉത്തരം നല്‍കി. അങ്ങനെ, രാജാവ് വന്നാല്‍ അവര്‍ക്കുണ്ടാകുന്ന വിഷമാവസ്ഥകളും, നാശനഷ്ടങ്ങളും അദ്ദേഹം അവരെ കേള്‍പിച്ചു. അവര്‍ തങ്ങള്‍ക്ക് രാജാവ് വേണമെന്ന് ശഠിച്ചു’ (1. ശമുവേല്‍, 8: 4-22)"
  2,247,"(സത്യവിശ്വാസികളേ) അപ്പോള്‍, അവര്‍ [ഇസ്‌റാഈല്‍ സന്തതികള്‍] നിങ്ങളെ വിശ്വസിക്കുമെന്ന് നിങ്ങള്‍ ആഗ്രഹിക്കുന്നുവോ?അവരില്‍ നിന്ന് ഒരു കൂട്ടര്‍ അല്ലാഹുവിന്റെ വചനം കേള്‍ക്കുകയും, പിന്നീട് അത് (ബുദ്ധികൊടുത്ത്) ഗ്രഹിച്ചശേഷം, അവര്‍ അറിഞ്ഞുംകൊണ്ട് (തന്നെ) അതിനെ മാറ്റിമറിക്കുകയും ചെയ്തുവന്നിരുന്നുവെന്നിരിക്കെ!   അവരുടെ അപേക്ഷ പ്രകാരം ത്വാലൂത്ത് എന്ന് പേരായ ഒരാളെ അവര്‍ക്ക് രാജാവാക്കി നിശ്ചയിച്ചു കൊടുത്തു. ഈ വിവരം പ്രവാചകന്‍ അവരെ അറിയിച്ചപ്പോള്‍ അവര്‍ക്ക് അത് തൃപ്തിപ്പെട്ടില്ല. അതെങ്ങനെ ശരിയാകും? അവനെക്കാള്‍ അര്‍ഹത അതിന് ഞങ്ങള്‍ക്കാണല്ലോ ഉള്ളത്. ധനം കൊണ്ടുള്ള കഴിവും അവനില്ല. എന്നൊക്കെയായിരുന്നു അവരുടെ പ്രതികരണം. പ്രവാചകന്‍ അവരെ കാര്യം പറഞ്ഞ് മനസ്സിലാക്കി. 1-ാമത് അല്ലാഹുവാണ് അദ്ദേഹത്തെ രാജാവാക്കി നിയമിച്ചത്, ഞാനല്ല. നിങ്ങള്‍ക്ക് രാജാവാകുവാന്‍ അദ്ദേഹം മതിയെന്ന് അല്ലാഹുവിന്നറിയാവുന്നതു കൊണ്ടാ ണല്ലോ അവന്‍ അങ്ങനെ ചെയ്തത്. 2-ാമത്, അറിവുകൊണ്ടും ശരീരസ്ഥിതികൊണ്ടും അദ്ദേഹം മികച്ചു നില്‍ക്കുന്നു. ഭരിക്കുവാനും നയിക്കുവാനും വേണ്ടത് അറിവാണ്. യുദ്ധം പോലെയുള്ള സന്നിഗ്ധഘട്ടങ്ങളെ നേരിടുവാന്‍ വേണ്ടത് ശരീരശക്തിയാണ്. രണ്ടും അദ്ദേഹത്തിനു്. 3-ാമ ത്, രാജത്വം നല്‍കലും മറ്റും അല്ലാഹു തന്‍റെ ഉദ്ദേശ്യമനുസരിച്ച് ചെയ്യുന്ന കാര്യങ്ങളാണ്. അതില്‍ നമ്മുടെ അഭിപ്രായത്തിന് സ്ഥാനമില്ല. 4-ാമത്, അനുഗ്രഹംകൊണ്ടും കഴിവുകൊണ്ടും കരുണകൊണ്ടുമെല്ലാം അല്ലാഹു അങ്ങേയറ്റം വിശാലനാണ്. അവന്‍ സര്‍വ്വജ്ഞനുമാണ്. അപ്പോള്‍ സൃഷ്ടികളുടെ ഗുണവും ആവശ്യവും അവന് അജ്ഞാതമല്ല. അതിലവന്‍ പിശുക്കും കാണിക്കുകയില്ല. എന്നൊക്കെ.  ഇസ്‌റാഈല്യര്‍ പന്ത്രണ്ട് ഗോത്രങ്ങളായിരുന്നുവല്ലോ. അവരില്‍ ലേവീ ഗോത്രത്തില്‍ പ്രവാചകത്വവും, യെഹൂദ്യാ ഗോത്രത്തില്‍ ന്യായാധിപത്യവും പാരമ്പര്യമായി തുടര്‍ന്നുപോന്നിരുന്നു. അവരില്‍ ഒരു ചെറുഗോത്രമായ ബിന്‍യാമീന്‍ ഗോത്രത്തില്‍പെട്ട ആളായിരുന്നു ത്വാലൂത്ത്. അദ്ദേഹം കാലികളെ മേക്കുക, ചെരുപ്പ് തുന്നുക മുതലായ ജോലികള്‍ ചെയ്തിരുന്നു. പറയത്തക്ക ധനശേഷിയൊന്നും ഇല്ലായിരുന്നു. അവനെക്കാള്‍ രാജത്വത്തിന് അര്‍ഹന്‍ ഞങ്ങളാണല്ലോ എന്ന്അവര്‍ പറഞ്ഞ ത് അതുകൊണ്ടാണ്. ത്വാലൂത്ത് എന്ന പേരിന്‍റെ സ്ഥാനത്ത് ബൈബ്ളില്‍ കാണുന്ന പേര്‍ ശൗല്‍ (شاول) എന്നത്രെ. (*) അദ്ദേഹത്തിന് രണ്ട് പേരുണ്ടായിരുന്നതാണോ, അതല്ല ഒരു പേര്‍ ലോപിച്ചു മാറ്റം വന്നതാണോ ഈ വ്യത്യാസത്തിന് കാരണമെന്നറിഞ്ഞുകൂടാ. ഏതായാലും ക്വുര്‍ആ നില്‍ വന്ന പേരുകൊണ്ട് നമുക്ക് തൃപ്തിപ്പെടാം.   (*) ശൗലിനെപ്പറ്റി വേദപുസ്തക നിഘണ്ടുവില്‍ ഇങ്ങനെ കാണാം: ‘ഇവന്‍ യിസ്രായേലിലെ ഒന്നാമത്തെ രാജാവായിരുന്നു. കാലം ക്രി. മു. 1050- 1017 എന്ന് പറയാം.’    ഈ രംഗം ബൈബ്ള്‍ വിവരിച്ചതിന്‍റെ സംക്ഷിപ്തരൂപം ഇങ്ങനെയാകുന്നു:- ‘ബിന്‍യാമീന്‍ ഗോത്രത്തില്‍ ക്വീസു (قيس) എന്ന ധനികന് ശൗല്‍ എന്ന് പേരുള്ള ഒരു മകനുണ്ടായിരുന്നു. യൗവ്വനവും കോമളത്വവും ഉള്ളവനും, എല്ലാവരെക്കാളും തോള്‍മുതല്‍ പൊക്കമേറിയവനുമായിരുന്നു. ക്വീസിന്‍റെ കാണാതായ കഴുതകളെ അന്വേഷിച്ചുകൊണ്ട് ഒരു ഭൃത്യനോടൊപ്പം അവന്‍ മകന്‍ ശൗലിനെ പറഞ്ഞയച്ചു. തേടിത്തിരഞ്ഞു നടന്ന കൂട്ടത്തില്‍ ശമുവേലിന്‍റെ പട്ടണത്തിലെത്തി. ഇവിടെ ഒരു ദൈവപുരുഷനുണ്ടെന്നും, അദ്ദേഹം കഴുതകളെപ്പറ്റി പറഞ്ഞുതരുമെന്നും അദ്ദേഹത്തെ നമുക്ക് കാണാമെന്നും ഭൃത്യന്‍ പറഞ്ഞു. രണ്ടാളും ചെന്ന് ശമുവേലിനെ കണ്ടു. അദ്ദേഹം ശൗലിനെ സല്‍ക്കരിക്കുകയും തന്‍റെ ഭാവിയെക്കുറിച്ച് പറയുകയും ചെയ്തു. ശൌലിന്‍റെ വരവിനെപ്പറ്റി അദ്ദേഹത്തിനു മുമ്പ്തന്നെ വെളിപ്പാടുണ്ടായിരുന്നു. പിന്നെ, അദ്ദേഹം എല്ലാവരേയും ഒരുമി ച്ചുകൂട്ടി അദ്ദേഹത്തെ രാജാവാക്കുന്ന വിവരം അറിയിക്കുകയും, രാജധര്‍മത്തെപ്പറ്റി വിവരിക്കുകയും ചെയ്തു. സാധനങ്ങളുടെ ഇടയില്‍ ഒളിച്ചിരിക്കയായിരുന്ന ശൗലിനെ ജനമദ്ധ്യെ വരുത്തി. എല്ലാവരും സന്തോഷിച്ചു. രാജാവേ, ജയജയ എന്ന് വിളിച്ചു. എങ്കിലും, ചില നീചന്‍മാര്‍, ഇവന്‍ എങ്ങനെ നമ്മെ രക്ഷിക്കും എന്ന് പറഞ്ഞ് ശൌലിനെ ധിക്കരിച്ചു.’ (1. ശമു. അ: 9, 10.)"
  2,248,"അവര്‍ക്കറിഞ്ഞുകൂടേ, അവര്‍ രഹസ്യമാക്കുന്നതും പരസ്യമാക്കുന്നതും അല്ലാഹു അറിയുന്നതാണെന്ന്?!   ത്വാലൂത്തിനെ രാജാവായി നിയമിച്ചതില്‍ ഇസ്‌റാഈല്യര്‍ തൃപ്തരായിരുന്നില്ലെന്ന് മുമ്പ് വിവരിച്ചതില്‍ നിന്ന് മനസ്സിലായല്ലോ. അതുകൊണ്ട് അദ്ദേഹത്തിന്‍റെ രാജത്വത്തി നും, അദ്ദേഹം അവരെ നയിക്കുവാന്‍ പറ്റിയ ആളാണെന്നുള്ളതിനും ഒരു ദൃഷ്ടാന്തം പ്രവാചകന്‍ അവരെ അറിയിച്ചു. നിങ്ങളില്‍ നിന്ന് ശ്ത്രുക്കള്‍ മുമ്പ് പിടിച്ചെടുക്കുകയും, അതുമൂലം നിങ്ങള്‍ വളരെയധികം മനഃസ്താപത്തിലും പതിതത്വത്തിലുമായിത്തീരുകയും ചെയ്ത ആ പെട്ടകം (التَّابُوتُ) നിങ്ങളുടെ യാതൊരു പരിശ്രമവും കൂടാതെ നിങ്ങള്‍ക്ക് തിരിച്ചു വരുന്നതാണ്. മലക്കുകളായിരിക്കും അത് കൊണ്ടു വരിക. ഇതാണ് ആ ദൃഷ്ടാന്തം. ഇതവര്‍ക്ക് ആവേശവും മനോവീര്യവും മനഃസ്സമാധാനവും ഉണ്ടാക്കുന്നതാണെന്ന് പറയേണ്ടതില്ല. അതാണ് ‘അതില്‍ നിങ്ങളുടെ റബ്ബിങ്കല്‍ നിന്നുള്ള ശാന്തിയുണ്ടാ യിരി ക്കും’ എന്ന് പറഞ്ഞത്. ‘മൂസായുടെയും ഹാറൂന്‍റെയും ആള്‍ക്കാര്‍ വിട്ടേച്ചുപോയ ചില അവശിഷ്ടവുമുണ്ടാ യിരിക്കും.’ എന്ന് പറഞ്ഞതിന്‍റെ ഉദ്ദേശ്യത്തില്‍ പല അഭിപ്രായങ്ങളും കാണപ്പെടുന്നു. തൗറാത്തിന്‍റെ പകര്‍പ്പ്- അല്ലെങ്കില്‍ അതെഴുതിയ ചില പലകകളോ, അതിന്‍റെ കഷ്ണങ്ങളോ- എന്നും, മൂസാ (അ)ന്‍റെയും ഹാറൂന്‍ (അ)ന്‍റെയും വടികള്‍ എന്നും, അവരുടെ വസ്ത്രങ്ങള്‍ എന്നും മറ്റുമൊക്കെ പറയപ്പെടുന്നു. (അല്ലാഹുവിനറിയാം.)  ‘മലക്കുകള്‍ അത് വഹിച്ചുകൊണ്ടു വരും’ എന്ന വാക്യത്തെപ്പറ്റി, മലക്കുകള്‍ അത് ത്വാലൂത്തിന്‍റെ വീട്ടില്‍ കൊണ്ടു വന്നുവെച്ചു എന്ന് ഖത്താദഃ (റ)യില്‍ നിന്നും, ഒന്നോ, രാണ്ടോ പശുക്കളെ കെട്ടിയ ഒരു വണ്ടിയില്‍ മലക്കുകള്‍ അത് കൊണ്ടു വന്നു എന്ന് ഥൗരീ (റ)യുടെ ഗുരുവര്യന്‍മാര്‍ പറഞ്ഞതായി അദ്ദേഹത്തില്‍നിന്നും നിവേദനം ചെയ്യപ്പെട്ടിരി ക്കുന്നു. ഏതായാലും പെട്ടിയുടെ മടങ്ങിവരവ് ത്വാലൂത്തിന്‍റെ രാജത്വത്തിന് ഒരു അടയാളമാണെന്ന് അല്ലാഹു പ്രസ്താവിച്ചിരിക്കുന്നു. പെട്ടിയുടെ മടങ്ങിവരവിനെപ്പറ്റി ബൈബ്ള്‍ വിസ്തരിച്ചു വിവരിച്ചിട്ടുണ്ടെങ്കിലും, അതദ്ദേഹത്തിന്‍റെ രാജത്വത്തിന്‍റെ അടയാളമായി അതില്‍ പ്രസ്താവിച്ചിട്ടില്ല. ബൈബ്ള്‍ വിവരിച്ചതിന്‍റെ ചുരുക്കം ഇതാകുന്നു:-  ‘ഫെലിസ്ത്യര്‍ ദൈവത്തിന്‍റെ പെട്ടകം ദാഗോന്‍ (دَاجُون) എന്ന വിഗ്രഹത്തിന്‍റെ ക്ഷേത്രത്തില്‍ കൊണ്ടുവെ ച്ചു. ദാഗോന്‍ അതുമൂലം മറിഞ്ഞുവീണുകൊണ്ടിരുന്നു. പിന്നീട് വേറെ സ്ഥലങ്ങളിലേക്ക് മാറ്റിവെച്ചുനോക്കി. അവിടങ്ങളിലും മരണം, എലിശല്യം, മൂലക്കുരു മുതലായ ആപത്തുകള്‍ സംഭവിച്ചുകൊണ്ടിരുന്നു. അവസാനം ചിലരുടെ ഉപദേശപ്രകാരം അത് മടക്കി അയക്കുവാനും, പൊന്നുകൊണ്ടുള്ള കുറേ വസ്തു ക്കളുണ്ടാക്കി അതോടൊപ്പം പ്രായശ്ചിത്തമായി അയക്കുവാനും തീരുമാനിച്ചു. അവയെല്ലാം ഒരു വണ്ടിയില്‍ കയറ്റി രണ്ട് കറവ പശുക്കളെ കെട്ടി വണ്ടി വിട്ടു. വണ്ടി തെളി ക്കുവാനോ, വഴി കാട്ടുവാനോ ആളില്ലായിരുന്നു. പശുക്കള്‍ നേരെ ബേത്തുശേമസി (بَيْتُ شمَس)ലേക്ക് പോയി. അവിടെ നിന്ന് അതെങ്ങോട്ട് പോകുന്നുവെന്ന് നോക്കുവാ ന്‍ പിന്നാലെ ഫെലിസ്ത്യ പ്രഭുക്കളും പോയിരുന്നു. അവര്‍ അവിടെനിന്ന് മടങ്ങിപ്പോയി. പിന്നീട് -ചില കാരണങ്ങളാല്‍- യെയാരീം (يَعَارِيم) നിവാസികള്‍ അതുകൊണ്ടു പോയി അബീനാദാബിന്‍റെ വീട്ടില്‍ വെച്ചു. അവന്‍റെ മകനെ ശുശ്രൂഷക്കേല്‍പിച്ചു. ഏഴ് മാസം അത് ഫെലിസ്ത്യരുടെ അടുക്കലും, ഇരുപത് കൊല്ലം യെയാരീമിലും ഇരു ന്നു. യിസ്‌റായേല്‍ യഹോവയോട് വിലപിച്ചു. ഈ സമയത്ത് ശമുവേല്‍ പ്രവാചകന്‍ അവരെ ഒരുമിച്ചുകൂട്ടി ഉപദേശങ്ങള്‍ നല്‍കി. നിങ്ങള്‍ യഹോവയിലേക്ക് പൂര്‍ണഹൃദയത്തോടെ തിരിയുന്നുവെങ്കില്‍ അന്യ ദൈവങ്ങളെയും, പ്രതിഷ്ഠകളെയും നീക്കി യഹോവയെ മാത്രം സേവിക്കണം. എന്നാലവന്‍ നിങ്ങളെ ഫിലിസ്ത്യരുടെ കയ്യില്‍ നിന്ന് രക്ഷിക്കും. അങ്ങനെ അവര്‍ വിഗ്രഹങ്ങളെയും, പ്രതിഷ്ഠകളെയും ഉപേക്ഷിച്ചു’. (1. ശമു. അ: 4-8)  പെട്ടിയുടെ വരവ് ഇങ്ങനെയാണെങ്കില്‍, ആ വണ്ടിയെയും അതില്‍ കെട്ടിയ പശുക്കളെയും നിയന്ത്രിക്കുവാനോ, തെളിക്കുവാനോ ആളില്ലാതെ അത് വളരെ ദൂരം സഞ്ചരിക്കുകയും, വഴിതെറ്റാതെ എത്തേണ്ട സ്ഥല ത്ത് വന്ന് നില്‍ക്കുകയും ചെയ്ത സ്ഥിതിക്ക് അതിന്‍റെ നിയന്ത്രണം നടത്തിയിരുന്നത് ഒരു അദൃശ്യശക്തി തന്നെയായിരിക്കുമെന്നും, ഇമാംഥൗരീ (റ)യില്‍ നിന്ന് നിവേദനം ചെയ്യപ്പെട്ട പ്രകാരം അതാണ് ‘മലക്കുകള്‍ അത് വഹിച്ചുകൊണ്ടു വരും’ എന്ന് പറഞ്ഞതിന്‍റെ താല്‍പര്യമെന്നും മനസ്സിലാക്കാം. അതുകൊണ്ടാണ് പല വ്യാഖ്യാതാക്കളും ഈ അഭിപ്രായം സ്വീകരിച്ചിരിക്കുന്നതും. (ചില ഗ്രന്ഥങ്ങളില്‍ ‘പശു’ എന്നതിനുപകരം ‘കാള’ എന്നും കാണാം. രണ്ടും തമ്മില്‍ വൈരുദ്ധ്യമില്ലാത്തതാകുന്നു) വാസ്തവം അല്ലാഹുവിനറിയാം."
