tafsir[8]{c,v,t}:
  7,188,"മൂസായുടെ ജനങ്ങളില്‍(തന്നെ) യഥാര്‍ത്ഥമനുസരിച്ചു മാര്‍ഗ്ഗദര്‍ശനം നല്‍കുകയും, അതനുസരിച്ചു തന്നെ നീതി പ്രവര്‍ത്തിക്കുകയും ചെയ്യുന്ന ഒരു സമൂഹം ഉണ്ടുതാനും.   അന്ത്യസമയം എപ്പോള്‍ സംഭവിക്കുമെന്നു എനിക്കറിഞ്ഞുകൂടാ എന്നു പ്രഖ്യാപിക്കുവാന്‍ കഴിഞ്ഞ വചനം മുഖേന നബി (صَلَّى اللَّهُ عَلَيْهِ وَسَلَّمَ) യോടു അല്ലാഹു കല്‍പിച്ചു. ഈ വചനത്തില്‍, അതുപോലെയുള്ള പല കാര്യങ്ങളും ഉള്‍പ്പെടുന്ന ഒരു പൊതു തത്വം ജനങ്ങളോടു പ്രഖ്യാപിക്കുവാന്‍ കല്‍പിക്കുന്നു. അദൃശ്യമായ – അഥവാ മനുഷ്യന്റെ ഗ്രഹണേന്ദ്രിയങ്ങള്‍ക്കതീതമായ – കാര്യങ്ങളൊന്നും എനിക്കറിഞ്ഞുകൂടാ, എന്റെ സ്വന്തം ദേഹത്തിനു പോലും വല്ല ഗുണമോ ദോഷമോ ചെയ്‌വാന്‍ എനിക്കു സ്വന്തം നിലക്കു കഴിവില്ല. അല്ലാഹു വല്ലതും അറിയിച്ചു തന്നാല്‍ അതറിയും, ഏതെങ്കിലും ഗുണമോ, ദോഷമോ എനിക്കുണ്ടാകണമെന്നു അവന്‍ ഉദ്ദേശിച്ചാല്‍ അതുണ്ടാകുകയും ചെയ്യും. അതിനപ്പുറം ഒരു കഴിവും എനിക്കില്ല. അദൃശ്യങ്ങളെപ്പറ്റി എനിക്കറിയാമായിരുന്നുവെങ്കില്‍ എനിക്കു എത്രയോ നന്മകള്‍ നേടിവെക്കാമായിരുന്നു. തിന്മകളായി ഒന്നുംതന്നെ എന്നെ ബാധിക്കുകയും ചെയ്യുമായിരുന്നില്ല. മനുഷ്യാതീതമായ കഴിവുകളൊന്നും എനിക്കില്ല. പക്ഷെ, ഞാന്‍ അല്ലാഹു നിയോഗിച്ചയച്ച അവന്റെ റസൂലാണ്‌, സജ്ജനങ്ങള്‍ക്കു പുണ്യഫലങ്ങളെക്കുറിച്ചു സന്തോഷവാര്‍ത്തയും, ദുര്‍ജ്ജനങ്ങള്‍ക്കു ശിക്ഷകളെക്കുറിച്ചു താക്കീതും നല്‍കലാണു എന്റെ ചുമതല, സത്യവിശ്വാസം സ്വീകരിക്കുവാന്‍ തയ്യാറുള്ളവര്‍ക്കേ അതു പ്രയോജനപ്പെടുകയുള്ളൂ. എന്നൊക്കെയാണു ഈ പ്രഖ്യാപനത്തിന്റെ സാരം.  അന്ത്യപ്രവാചകനും, പ്രവാചക ശ്രേഷ്‌ഠനുമായ നബി (صَلَّى اللَّهُ عَلَيْهِ وَسَلَّمَ) തിരുമേനിയുടെ അവസ്ഥ തന്നെ ഇതാണെങ്കില്‍, മറ്റേതെങ്കിലും ഒരു മഹാത്മാവിനോ, പുണ്യവാളനോ മറഞ്ഞ കാര്യം അറിയും – അല്ലെങ്കില്‍ മനുഷ്യാതീതമായ വല്ല കാര്യവും ചെയ്‌വാന്‍ കഴിയും – എന്നു ഊഹിക്കുവാന്‍ സാധ്യമാണോ? ആലോചിച്ചു നോക്കുക! മുമ്പ്‌ മരണപ്പെട്ടവരോ, ഇപ്പോള്‍ ജീവിച്ചിരിക്കുന്നവരോ ആയ ചില വ്യക്തികള്‍ക്കു – അവര്‍ എത്രതന്നെ ഉന്നതന്‍മാരായിരുന്നാലും – അങ്ങിനെയുള്ള കഴിവുകള്‍ വല്ലതും നല്‍കപ്പെട്ടിട്ടുണ്ടെന്നു വിശ്വസിക്കുന്ന പാമരന്‍മാരെപ്പറ്റി അവര്‍ക്കറിഞ്ഞു കൂടായ്‌മയാണെന്നു സമാധാനിച്ചേക്കാം. അത്തരം അന്ധവിശ്വാസങ്ങളെയും അജ്ഞതകളെയും ഊട്ടിയുറപ്പിച്ചു നിലനിറുത്തുന്ന പണ്ഡിതന്മാരെപ്പറ്റി എന്താണു വിധി കല്‍പിക്കേണ്ടതെന്നു നിഷ്‌പക്ഷ ബുദ്ധിയുള്ളവര്‍ ചിന്തിക്കട്ടെ!  അദൃശ്യജ്ഞാനം ഉള്ളവര്‍ക്കു ഇന്നകാര്യം ഇന്നപ്പോള്‍ ഇന്നതുപോലെ സംഭവിക്കുമെന്നറിയാവുന്നതുകൊണ്ടു ഇന്നിന്ന പ്രകാരമുള്ള നടപടികള്‍ മുന്‍കൂട്ടി സ്വീകരിക്കേണ്ടതുണ്ടെന്നും, അല്ലെങ്കില്‍ സ്വീകരിച്ചു കൂടാ എന്നും നേരത്തെത്തന്നെ അറിയുമല്ലോ. അങ്ങിനെ, ഇടപാടുകള്‍ ലാഭകരമായിരിക്കുവാനും, യുദ്ധത്തിലും, വ്യവഹാരത്തിലും വിജയം മാത്രം വരിക്കുവാനും, എന്നുവേണ്ട, ഉദ്ദേശിച്ച കാര്യങ്ങളത്രയും പ്രയാസം കൂടാതെ സാധിക്കുവാനും അവര്‍ക്കു കഴിയുന്നതാണ്‌. അപായങ്ങളും ബുദ്ധിമുട്ടുകളും നേരിടാതെ മുന്‍ കരുതലെടുക്കുവാനും കഴിയും. എനിക്കു അതിനൊന്നും കഴിയുന്നില്ലല്ലോ, എന്നത്രെ … وَلَوْ كُنْتُ أَعْلَمُ الْغَيْبَ (ഞാന്‍ അദൃശ്യ കാര്യം അറിയുമായിരുന്നെങ്കില്‍ ………) എന്നു തുടങ്ങിയ വാക്യത്തിന്റെ താല്‍പര്യം."
  7,189,"എന്നിട്ട്, അവരില്‍ നിന്നു അക്രമം പ്രവര്‍ത്തിച്ചവര്‍, തങ്ങളോടു പറയപ്പെട്ടതല്ലാത്ത ഒരു വാക്കു (അതിനു) പകരമാക്കി (മാറ്റി). അതിനാല്‍, അവരുടെ മേല്‍ നാം ആകാശത്തു നിന്ന് ഒരു (കഠിന) ശിക്ഷ അയച്ചു; അവര്‍ അക്രമം പ്രവര്‍ത്തിച്ചു കൊണ്ടിരുന്നതു നിമിത്തം. എന്നാല്‍, അവരോടു ഉപദേശിക്കപ്പെട്ടതു അവര്‍ (വക വെക്കാതെ) മറന്നുകളഞ്ഞപ്പോള്‍, (ആ) ദുഷ്പ്രവര്‍ത്തിയെക്കുറിച്ചു വിരോധിച്ചിരുന്നവരെ നാം രക്ഷപ്പെടുത്തി; അക്രമം പ്രവര്‍ത്തിച്ചവരെ അവര്‍ തോന്നിയവാസം പ്രവര്‍ത്തിച്ചിരുന്നതു നിമിത്തം ഗൗരവപ്പെട്ട ഒരു ശിക്ഷ മുഖേന നാം പിടിക്കുകയും ചെയ്തു.   ഒരേ ആളില്‍നിന്നു നിങ്ങളെ സൃഷ്‌ടിച്ചുവെന്നും, ആ ആളില്‍നിന്നു അതിന്റെ ഇണയെ ഉണ്ടാക്കി എന്നും പറഞ്ഞതു, മനുഷ്യ പിതാവായ ആദം (عليه الصلاة والسلام) നെയും, അദ്ദേഹത്തിന്റെ ഇണയായ ഹവ്വാഉ്‌ (عليها الصلاة والسلام) നെയും കുറിച്ചാണെന്നു സൂഃ നിസാഇലെ ഒന്നാമത്തെ വചനത്തിന്റെ വ്യാഖ്യാനത്തില്‍ മുമ്പു വിവരിച്ചു കഴിഞ്ഞിട്ടുണ്ടു “ഒരേ ആളില്‍നിന്നും” എന്നു നാം അര്‍ത്ഥം കല്‍പിച്ച مِّن نَّفْسٍ وَاحِدَةٍ എന്ന വാക്കിന്‌ ഒരേ വര്‍ഗ്ഗത്തില്‍നിന്നു (من جنس واحد) എന്നും ചിലര്‍ അര്‍ത്ഥം കല്‍പിച്ചിട്ടുണ്ടെന്നും, പല കാരണങ്ങളാല്‍ ആ അര്‍ത്ഥം അതിനു കല്‍പിക്കുവാന്‍ മാര്‍ഗ്ഗമില്ലെന്നും നാം അവിടെ കാര്യകാരണ സഹിതം വിവരിച്ചിരിക്കുന്നു. ആ ഒരേ ആളില്‍നിന്നു തന്നെ അതിന്റെ ഇണയെയും ഉണ്ടാക്കി (وَجَعَلَ مِنْهَا زَوْجَهَا) എന്നു പറഞ്ഞതിന്റെ താല്‍പര്യവും അവിടെ വിവരിച്ചു കഴിഞ്ഞിട്ടുണ്ടു. അതുകൊണ്ട്‌ വീണ്ടും അതൊന്നും ആവര്‍ത്തിക്കേണ്ടതായിട്ടില്ല.  نَفْس എന്ന വാക്കിന്‌ ‘വ്യക്തി, ആള്‍, സ്വന്തം, ആത്മാവ്‌, ദേഹം’ എന്നിങ്ങിനെയുള്ള ഏതു അര്‍ത്ഥം കല്‍പിച്ചാലും – അല്ലെങ്കില്‍ ചിലര്‍ പറയുഞ്ഞതുപോലെ ‘വര്‍ഗ്ഗം’ എന്നു അര്‍ത്ഥം കല്‍പിച്ചാലും – ശരി, അതില്‍ നിന്ന്‌ അതിന്റെ ഇണയാകുന്ന പെണ്ണിനെ സൃഷ്‌ടിച്ചതു അവനു അവളുമായി ഇണക്കവും സ്‌നേഹവും ഉണ്ടാകുവാനും, അവളെ സമീപിക്കുന്നതില്‍ അവനു മനസ്സമാധാനം ഉണ്ടായിത്തീരുവാനും വേണ്ടിയാണ്‌ എന്നത്രെ لِيَسْكُنَ إِلَيْهَا (അവന്‍ അവളുടെ അടുക്കല്‍ സമാധാനമടയുവാന്‍ വേണ്ടി) എന്ന വാക്കില്‍ അല്ലാഹു ചൂണ്ടിക്കാട്ടുന്നത്‌. സൂഃ റൂമില്‍ അല്ലാഹു പറയുന്നു : وَمِنْ آيَاتِهِ أَنْ خَلَقَ لَكُم مِّنْ أَنفُسِكُمْ أَزْوَاجًا لِّتَسْكُنُوا إِلَيْهَا وَجَعَلَ بَيْنَكُم مَّوَدَّةً وَرَحْمَةً (അവന്റെ ദൃഷ്‌ടാന്തങ്ങളില്‍ പെട്ടതാണ്‌ നിങ്ങളില്‍ നിന്നു തന്നെ നിങ്ങള്‍ക്കു ഇണകളെ അവന്‍ ഉണ്ടാക്കിത്തന്നതും – നിങ്ങള്‍ അവരുടെ അടുക്കല്‍ സമാധാനമടയുവാന്‍ വേണ്ടി. നിങ്ങള്‍ക്കിടയില്‍ അവന്‍ സ്‌നേഹബന്ധവും, കാരുണ്യവും ഏര്‍പ്പെടുത്തുകയും ചെയ്‌തിരിക്കുന്നു (30:21)). അല്ലാഹു ചെയ്‌ത വമ്പിച്ച ഒരു അനുഗ്രഹമത്രെ ഇതു. ഭാര്യാഭര്‍ത്താക്കള്‍ തമ്മിലുള്ള ഈ ഇണക്കവും സ്‌നേഹബന്ധവും ഇല്ലായിരുന്നുവെങ്കില്‍, പല നിലക്കും അതു മനുഷ്യവര്‍ഗ്ഗ്ഗത്തിന്റെ അഭിവൃദ്ധിക്കും വളര്‍ച്ചക്കും വളരെ ഹാനികരമാകുമായിരുന്നു. തുടര്‍ന്നു പറഞ്ഞ വാക്യങ്ങളുടെ സാരം ഇങ്ങിനെ വിവരിക്കാം:  അങ്ങനെ, പുരുഷനും അവന്റെ ഇണയും തമ്മിലുള്ള ഇണക്കവും സ്‌നേഹബന്ധവും കാരണമായി അവന്‍ അവളില്‍ പ്രവേശിച്ചു. ആ സമ്പര്‍ക്കത്തെത്തുടര്‍ന്ന്‌ സ്‌ത്രീ ഗര്‍ഭം ധരിച്ചു. ആദ്യം അതു ലഘുവായ തോതിലായിരുന്നു അനുഭവപ്പെട്ടതു. ഗര്‍ഭത്തിന്റെ അടയാളം പ്രത്യക്ഷത്തില്‍ കാണുകയോ, ശാരീരികമായി പറയത്തക്ക വല്ലമാറ്റവും അനുഭവപ്പെടുകയോ ചെയ്‌തിരുന്നില്ല. ക്രമേണ അതു പ്രത്യക്ഷത്തില്‍ തന്നെ കാണാറാവുകയും, ശരീര സ്ഥിതിയില്‍ മാറ്റങ്ങള്‍ സംഭവിക്കുകയും ചെയ്‌തു. ഗര്‍ഭധാരണത്തെക്കുറിച്ചും മറ്റും മുമ്പു പരിചയം സിദ്ധിച്ചിട്ടില്ലാത്തവരാണല്ലോ അവര്‍ രണ്ടാളും. സന്താനത്തെക്കുറിച്ചുള്ള ഒരു പിടിപാടും അവര്‍ക്കു മുമ്പുണ്ടായിട്ടില്ല. ജനിക്കുവാന്‍ പോകുന്ന കുട്ടി എന്തായിരിക്കും, എങ്ങിനെയായിരിക്കും എന്നും അറിഞ്ഞുകൂടാ. തങ്ങള്‍ക്കു ഉണ്ടാവാന്‍ പോകുന്ന സന്താനം ആകൃതിയിലും, പ്രകൃതിയിലുമൊക്കെ നന്നായിരിക്കുവാന്‍ അവര്‍ ആഗ്രഹിച്ചു. അതിനായി, അവര്‍ അല്ലാഹുവിനോടു പ്രാര്‍ത്ഥിക്കുകയും ചെയ്‌തു. അതിനു അനുഗ്രഹിക്കുന്നപക്ഷം തങ്ങള്‍ നന്ദിയുള്ളവരായിരിക്കുമെന്നുകൂടി പ്രാര്‍ത്ഥനയില്‍ വ്യക്തമാക്കി.  മനുഷ്യവര്‍ഗ്ഗ്ഗ്ഗത്തിലെ ഒന്നാമത്തെ ഇണകളും മാതാപിതാക്കളുമായ ആ രണ്ടു വ്യക്തികളുടെ – ആദം, ഹവ്വ (عليهما الصلاة والسلام) എന്നിവരുടെ – സ്ഥിതി അതായിരുന്നു. അതെ, അവര്‍ക്കു സന്താനം ഉണ്ടായപ്പോള്‍, അവര്‍ അതിന്റെ നന്മക്കുവേണ്ടി അല്ലാഹുവിനോടു പ്രാര്‍ത്ഥിക്കുകയും സന്താനം ലഭിച്ചതിന്റെ പേരില്‍ അവനോടു നന്ദിയുള്ളവരാകുകയും ചെയ്‌തു. എന്നാല്‍, പിന്നീട്‌ അവരുടെ ആ നല്ല മാതൃക പുലര്‍ത്തിപ്പോരുവാന്‍ ബാധ്യസ്ഥരായ അവരുടെ സന്താനപരമ്പരകളില്‍ ഉണ്ടായ മാതാപിതാക്കള്‍ പലരും തങ്ങള്‍ക്കു സന്താനം ജനിച്ചപ്പോള്‍ അല്ലാഹുവിനോടു നന്ദികേടു കാണിക്കുകയാണുണ്ടായത്‌. എന്നിപ്രകാരമാണ്‌ രണ്ടാമത്തെ വചനത്തിലടങ്ങിയ ആശയം. ഈ വചനത്തിന്റെ താല്‍പര്യം വേണ്ടതുപോലെ മനസ്സിലാക്കുവാന്‍ താഴെ ചൂണ്ടിക്കാട്ടുന്ന ചില സംഗതികള്‍ അറിഞ്ഞിരിക്കുന്നതു നന്നായിരിക്കും:-  189-ാം വചനത്തിലെ പരാമര്‍ശങ്ങള്‍ ആദമിനെയും, ഹവ്വാഇനെയും (عليهما السلام) കുറിച്ചാകുന്നു. വിഷയപരമായി അതോടു ബന്ധപ്പെട്ടതാണെങ്കിലും 190-ാം വചനത്തിലെ പരാമര്‍ശങ്ങളില്‍ യഥാര്‍ത്ഥത്തില്‍ അവര്‍ രണ്ടു പേരെയും കുറിച്ചുള്ളതല്ല. അവരുടെ സന്തതികളില്‍ പിന്നീടുണ്ടായിത്തീര്‍ന്ന ഏതാനും ഇണകളെ – ഭാര്യാഭര്‍ത്താക്കളെ – സംബന്ധിക്കുന്നതാണ്‌. മറ്റൊരു വിധത്തില്‍ പറഞ്ഞാല്‍, രണ്ടാമത്തെ വചനത്തില്‍ ‘അവര്‍ക്കു രണ്ടാള്‍ക്കും ഒരു നല്ലകുട്ടിയെ നല്‍കിയപ്പോള്‍ (فَلَمَّا آتَاهُمَا صَالِحًا) എന്നും, ‘അവര്‍ രണ്ട്‌ പേരും അല്ലാഹുവിന്‌ പങ്കാളികളെ ഏര്‍പ്പെടുത്തി’ (جَعَلَا لَهُ شُرَكَاءَ) എന്നും പറഞ്ഞതിലെ സര്‍വ്വനാമങ്ങള്‍ (الضمائر) ആദമിനെയും, ഹവ്വാഇനെയും(عليهما السلام) ഉദ്ദേശിച്ചാണെന്നു പ്രത്യക്ഷത്തില്‍ തോന്നാമെങ്കിലും യഥാര്‍ത്ഥത്തില്‍ അവ അവരുടെ ഭാവി സന്താനങ്ങളില്‍ ഉണ്ടാകുന്ന ഇണകളെ ഉദ്ദേശിച്ചാകുന്നു. ഇതേ വചനത്തിന്റെ അവസാനത്തിലെ فَتَعَالَى اللَّهُ عَمَّا يُشْرِكُونَ (എന്നാല്‍, അവര്‍ പങ്കു ചേര്‍ക്കുന്നതില്‍ നിന്നു അല്ലാഹു വളരെ ഉന്നതനായിരിക്കുന്നു) എന്നതില്‍ അവര്‍ എന്ന്‌ ബഹുവചന രൂപത്തില്‍ പറഞ്ഞതില്‍ നിന്നു തന്നെ ഇതു മനസ്സിലാക്കാവുന്നതാകുന്നു. ആദ്യത്തെ വചനത്തിലെന്നപോലെ ഈ വചനത്തിലെയും പരാമര്‍ശം ആദമിനെയും ഹവ്വാഇനെയും (عليهما السلام) ഉദ്ദേശിച്ചായിരുന്നുവെങ്കില്‍ – അറബി ഭാഷാമുറയനുസരിച്ച്‌ – തല്‍സ്ഥാനത്തു عَمَّا يَشْرِكَانِ (അവര്‍ രണ്ടുപേരും പങ്കു ചേര്‍ക്കുന്നതില്‍ നിന്നു) എന്ന്‌ ദ്വിവചന രൂപത്തിലായിരുന്നു പറയേണ്ടിയിരുന്നത്‌. മാത്രമല്ല, ഈ വചനങ്ങളുടെ തുടര്‍ച്ചയും, വിഷയപരമായി പരസ്‌പരം ബന്ധപ്പെട്ടതുമായ അടുത്ത (191-ാം) വചനത്തില്‍ أَيُشْرِكُونَ (അവര്‍ പങ്കു ചേര്‍ക്കുന്നുവോ) എന്നും وَهُمْ يُخْلَقُونَ (അവരാകട്ടെ, സൃഷ്‌ടിക്കപ്പെടുകയും ചെയ്യുന്നു) എന്നുമുള്ള വാക്കുകളിലെ സര്‍വ്വ നാമങ്ങളും ബഹുവചന രൂപത്തില്‍ തന്നെയാണുള്ളത്‌.  ‘രാജ്യക്കാരോടു ചോദിക്കുക’ എന്ന ഉദ്ദേശ്യത്തില്‍ ‘രാജ്യത്തോടു ചോദിക്കുക’ (وَاسْأَلِ الْقَرْيَة) എന്നും, ‘നിങ്ങളുടെ പൂര്‍വ്വികന്‍മാരെ ഫിര്‍ഔന്റെ ആള്‍ക്കാരില്‍ നിന്നു രക്ഷപ്പെടുത്തി’ എന്ന ഉദ്ദേശ്യത്തില്‍ ‘നിങ്ങളെ ഫിര്‍ഔന്റെ ആള്‍ക്കാരില്‍ നിന്നു രക്ഷപ്പെടുത്തി’ (نَجَّيْنَاكُم مِّنْ آلِ فِرْعَوْنَ) എന്നും പോലെയുള്ള പ്രയോഗങ്ങള്‍ ക്വുര്‍ആനില്‍ പലപ്പോഴും കാണാം. ഭാഷാസാഹിത്യങ്ങളിലും പതിവാണത്‌. ഇതുപോലെയുള്ള ഒരു പ്രയോഗം തന്നെയാണ്‌ ഇവിടെയുമുള്ളത്‌. 189-ാം വചനത്തില്‍ മനുഷ്യവര്‍ഗ്ഗത്തിലെ ഒന്നാമത്തെ രണ്ടു ഇണകളെപ്പറ്റി പ്രസ്‌താവിച്ചതിനെ അടിസ്ഥാനപ്പെടുത്തിക്കൊണ്ടടു അവരുടെ ശേഷം അവരുടെ സന്താന പരമ്പരകളിലെ ഇണകളില്‍ നിന്നു പിന്നീടു അവരുടെ നിലപാടിനു വിരുദ്ധമായ മറ്റൊരു നിലപാട്‌ ഉണ്ടായിത്തീര്‍ന്നു എന്നത്രെ (190-ാം) വചനത്തില്‍ അല്ലാഹു ചൂണ്ടിക്കാട്ടിയത്‌. ചുരുക്കിപ്പറഞ്ഞാല്‍, രണ്ടാമത്തെ (190-ാം) വചനത്തിലെ ആശയം ഇങ്ങിനെ മനസ്സിലാക്കാം :-  മനുഷ്യവര്‍ഗ്ഗത്തിന്റെ ആദ്യത്തെ മാതാപിതാക്കളും ഭാര്യാഭര്‍ത്താക്കളും അവര്‍ക്കു ഒരു സന്താനം ജനിച്ചപ്പോള്‍ സ്വീകരിച്ച നിലപാടു 189-ാം വചനത്തില്‍ കണ്ട പ്രകാരമായിരുന്നു. പിന്നീടു രംഗത്തു വന്ന പല മാതാപിതാക്കളും ഭാര്യാഭര്‍ത്താക്കളും അവരുടെ ആ മാതൃകക്കു വിപരീതമായി പ്രവര്‍ത്തിച്ചു. അവര്‍ അല്ലാഹുവിനോടു നന്ദിക്കു പകരം നന്ദികേടാണു ചെയ്‌തത്‌. ചിലര്‍ തങ്ങളുടെ സന്താനങ്ങള്‍ക്കു ‘ഉസ്സാ’ എന്ന വിഗ്രഹത്തിന്റെ അടിമ (عبد العزى) എന്നും, സൂര്യന്റെ അടിമ (عبد شمس) എന്നും വേറെ ചിലര്‍ ഹുസൈന്റെ അടിമ (عبد الحسين) എന്നും പ്രവാചകന്റെ അടിമ (عبد النبى) എന്നും വേറെ ചിലര്‍ യേശുദാസ്‌, സൂര്യദാസ്‌, ചന്ദ്രദാസ്‌ എന്നിങ്ങിനെയും സന്താനങ്ങള്‍ക്കു പേരു നല്‍കി. മറ്റു ചിലര്‍, തങ്ങള്‍ക്കു സന്താനം ജനിച്ചതു ചില മഹാത്മാക്കളുടെയോ, ദേവീദേവന്‍മാരുടെയോ ഗുരുത്വപൊരുത്തവും ആശീര്‍വാദവും കൊണ്ടാണെന്നു ധരിക്കുകയും, അവര്‍ക്കു നേര്‍ച്ചകളും വഴിപാടുകളും നടത്തുകയും ചെയ്‌തുകൊണ്ടിരുന്നു. എനിയും ചിലര്‍ തങ്ങളുടെ മക്കളെ ചില പ്രതിഷ്‌ഠകള്‍ക്കും, ദിവ്യന്‍മാര്‍ക്കും ദാസന്‍മാരും സേവകന്‍മാരുമായി ഉഴിഞ്ഞുവെച്ചു. എന്നുവെച്ചാല്‍, അല്ലാഹുവിന്റെ അനുഗ്രഹവും, അവന്റെ സൃഷ്‌ടി വ്യവസ്ഥയും അനുസരിച്ചു ജനിച്ച സന്താനങ്ങളുടെ വിഷയത്തില്‍ അവനല്ലാത്തവര്‍ക്കും അവര്‍ പങ്കും അവകാശവും നല്‍കുകയാണു ചെയ്‌തത്‌. ഇങ്ങിനെയുള്ള എല്ലാതരം ശിര്‍ക്കുകളില്‍നിന്നും പരമപരിശുദ്ധനത്രെ അല്ലാഹു.  സൂക്ഷ്‌മാന്വേഷികളും, മഹാന്‍മാരുമായ പല ക്വുര്‍ആന്‍ വ്യാഖ്യാതാക്കളും ഈ (190-ാം) വചനത്തിനു നല്‍കിയ വ്യാഖ്യാനത്തെ ആധാരമാക്കിയാണു മുകളില്‍ നാം വിവരിച്ചത്‌. എന്നാല്‍, ചില വ്യാഖ്യാതാക്കള്‍ ഈ രണ്ടാമത്തെ വചനത്തിനു നല്‍കിക്കാണുന്ന വ്യാഖ്യാനം മറ്റൊരു തരത്തിലാകുന്നു. അതിന്റെ ചുരുക്കം ഇപ്രകാരമാകുന്നു: ‘ആദമിനും, ഹവ്വാഇനും (عليهما والسلام) ആദ്യം ജനിച്ച മക്കള്‍ ജീവിച്ചില്ല. അവര്‍ വ്യസനത്തിലായി. ഇബ്‌ലീസു ചെന്ന്‌ അടുത്ത പ്രസവത്തിലെ കുട്ടിക്കു ‘ഹാരിഥിന്റെ അടിമ’ (عبد الحارث) എന്നു പേരുവെച്ചാല്‍ കുട്ടി ജീവിക്കുമെന്നു ഉപദേശിച്ചു. ‘ഹാരിഥ്‌’ എന്നുള്ളതു ഇബ്‌ലീസിന്റെ ഒരു പേരാകുന്നു. ഈ ഉപദേശപ്രകാരം അടുത്ത്‌ ജനിച്ച കുട്ടിക്കു അവര്‍ പ്രസ്‌തുത പേരു നല്‍കി. ഈ പേരു സ്വീകരിച്ചതിനെ ഉദ്ദേശിച്ചാണ്‌ ‘അവര്‍ രണ്ടാളും അല്ലാഹുവിനു പങ്കാളികളെ ഉണ്ടാക്കി’ (جَعَلَا لَهُ شُرَكَاءَ) എന്നു പറഞ്ഞിരിക്കുന്നത്‌. ഇവിടെ അവര്‍ രണ്ടാളും ശിര്‍ക്കു പ്രവര്‍ത്തിച്ചു എന്നു പറഞ്ഞതു സാധാരണ അര്‍ത്ഥത്തില്‍ ആരാധനയിലുള്ള ശിര്‍ക്കു എന്ന ഉദ്ദേശ്യത്തിലല്ലെന്നും, ശിര്‍ക്കിന്റെ അര്‍ത്ഥവ്യാപ്‌തിയില്‍ ഉള്‍പ്പെടുന്ന ഒരു നാമമാത്ര ശിര്‍ക്കു എന്ന നിലക്കാണെന്നും ഈ അഭിപ്രായക്കാര്‍ പറയുന്നു. പല കാരണങ്ങളാലും ഈ വ്യാഖ്യാനം സ്വീകാര്യമല്ലെന്നു ഇമാം റാസീ (رحمه الله) മുതലായ പ്രധാനപ്പെട്ട പല വ്യാഖ്യാതാക്കളും പ്രസ്‌താവിച്ചുകാണാം.  മുകളില്‍ നാം ചൂണ്ടിക്കാട്ടിയതുപോലെ 189 ഉം 190ഉം വചനങ്ങളിലെ സര്‍വ്വനാമങ്ങളുടെ (ضمير കളുടെ) വ്യത്യാസങ്ങള്‍ക്കു പുറമെ വേറെയും കാരണങ്ങള്‍ നിരത്തിക്കൊണ്ടാണ്‌ റാസീ (رحمه الله) ഈ വ്യാഖ്യാനത്തെ ഖണ്‌ഡിച്ചിരിക്കുന്നത്‌. ഇബ്‌ലീസിന്റെ ദുരുപദേശങ്ങളെപ്പറ്റി മറ്റാരെക്കാളും അനുഭവത്തില്‍നിന്നു മനസ്സിലാക്കിയ ആദം നബി (عليه الصلاة والسلام) പിന്നെയും അവന്റെ ഉപദേശം സ്വീകരിച്ചുവെന്നും, എത്രയോ ലഘുവായിരുന്നാലും ശിര്‍ക്കിന്റെ ഇനത്തില്‍പെട്ട ഒരു കാര്യം അദ്ദേഹം പ്രവര്‍ത്തിച്ചുവെന്നും സമ്മതിക്കുവാന്‍ നിവൃത്തിയില്ലെന്നുകൂടി റാസി (رحمه الله) ചൂണ്ടിക്കാട്ടിയിരിക്കുന്നു. ഇമാം ഇബ്‌നു കഥീറും (رحمه الله) ഈ വ്യാഖ്യാനം ശരിയല്ലെന്നു വ്യക്തമാക്കിയിട്ടുണ്ട്‌. ഈ വ്യാഖ്യാനത്തിനു ആധാരമായി ഉദ്ധരിക്കപ്പെടുന്ന രിവായത്തുകളില്‍ ഒന്നുപോലും നബി (صَلَّى اللَّهُ عَلَيْهِ وَسَلَّمَ) പ്രസ്‌താവിച്ചതായി സ്ഥിരീകരിക്കപ്പെട്ടിട്ടില്ലെന്നു ചൂണ്ടിക്കാട്ടിക്കൊണ്ടു ഇബ്‌നു കഥീര്‍ (رحمه الله) ഒരു പ്രസ്‌താവന ചെയ്‌തിരിക്കുന്നു. അതിന്റെ ചുരുക്കം ഇതാണു:-  “ഇബ്‌നു അബ്ബാസ്‌ (رَضِيَ اللهُ تَعَالَى عَنْهُ) ല്‍ നിന്നു ചില പ്രധാനികളടക്കം പലരും ഈ വിവരം നിവേദനം ചെയ്‌തിട്ടുണ്ട്‌. ഇതു – അല്ലാഹുവിനറിയാം – വേദക്കാരില്‍നിന്നു കിട്ടിയതായിരിക്കുമെന്നാണു തോന്നുന്നത്‌. വേദക്കാരില്‍നിന്നു ലഭിക്കുന്ന വാര്‍ത്തകളാകട്ടെ, ക്വുര്‍ആന്‍ക്കൊണ്ടും സുന്നത്തുകൊണ്ടും ശരിയാണെന്നു തെളിഞ്ഞതും, കളവാണെന്നു തെളിഞ്ഞതും, രണ്ടും നിശ്ചയിക്കുവാന്‍ നിവൃത്തിയില്ലാത്തതും എന്നിങ്ങിനെ മൂന്നു വിധത്തിലുണ്ടായിരിക്കും. ഈ മൂന്നാമത്തേതിനെപ്പറ്റിയാണ്‌ “അവരെ നിങ്ങള്‍ ശരിവെക്കുകയും കളവാക്കുകയും ചെയ്യരുത്‌” എന്നു നബി (صَلَّى اللَّهُ عَلَيْهِ وَسَلَّمَ) പറഞ്ഞിരിക്കുന്നത്‌. സ്വഹാബികളില്‍ നിന്നോ താബിഉകളില്‍ നിന്നോ വല്ലവരും ഇത്തരം വാര്‍ത്ത നിവേദനം ചെയ്യുന്നതായാല്‍ അതു ഈ മൂന്നാമത്തെ ഇനത്തില്‍ പെട്ടതാണെന്നു അവര്‍ കരുതുന്നതു കൊണ്ടായിരിക്കും. എന്നാല്‍, നമ്മെ സംബന്ധിച്ചിടത്തോളം നാം ഹസന്‍ ബസ്വരി (رحمه الله) യുടെ അഭിപ്രായമാണു സ്വീകരിക്കുന്നത്‌. അതായത്‌, ‘അവര്‍ രണ്ടാളും അവനു പങ്കാളികളെ ഏര്‍പ്പെടുത്തി (جَعَلَا لَهُ شُرَكَاءَ) എന്നു പറഞ്ഞതു ആദമിനെയും ഹവ്വാഇനെയും ഉദ്ദേശിച്ചല്ല, അവരുടെ സന്തതികളിലുള്ള മുശ്‌രിക്കുകളെ മാത്രം ഉദ്ദേശിച്ചാകുന്നു – എന്ന്‌. അതുകൊണ്ടാണു പിന്നീട്‌ ‘അവര്‍ പങ്കു ചേര്‍ക്കുന്നതില്‍ നിന്നു അല്ലാഹു വളരെ ഉന്നതനാകുന്നു’ (فَتَعَالى اللهُ عمَّا يُشْرِكُونَ) എന്നു (ബഹുവചന രൂപത്തില്‍) പറഞ്ഞതു. ആദ്യം ആദമിനെയും ഹവ്വാഇനെയും കുറിച്ചു പ്രസ്‌താവിച്ചതു പിന്നീടുള്ള മാതാപിതാക്കളെക്കുറിച്ചു പ്രസ്‌താവിച്ചതിനു ഒരു ചവിട്ടുപടി എന്നോണമാകുന്നു….’. അല്ലാഹുവിനു പങ്കാളികളെ ഏര്‍പ്പെടുത്തിയ മാതാപിതാക്കളെപ്പറ്റി അല്ലാഹു ചോദിക്കുന്നു:-"
  7,190,"1143"
  7,191,"എന്നുവെച്ചാല്‍, അവരോടു വിരോധിക്കപ്പെട്ടതിനെ (ലംഘിച്ച്) അവര്‍ ധിക്കാരം പ്രവര്‍ത്തിച്ചപ്പോള്‍, അവരോടു നാം പറഞ്ഞു: \"നിങ്ങള്‍ നിന്ദ്യന്മാരായ കുരങ്ങുകളായിക്കൊള്ളുവിന്‍!\" (വേദ) ഗ്രന്ഥത്തെ (കൈവിടാതെ) പിടിച്ചു നില്‍ക്കുകയും നമസ്‌കാരം നിലനിറുത്തുകയും ചെയ്യുന്നവരാകട്ടെ, നിശ്ചയമായും (ആ) നല്ലതു പ്രവര്‍ത്തിക്കുന്നവരുടെ പ്രതിഫലം നാം പാഴാക്കിക്കളയുകയില്ല. അവരുടെ മീതെ നാം ഒരു തണല്‍ (അഥവാ കുട) എന്ന പോലെ മലയെ പുഴക്കി (ഉയര്‍ത്തി)യ സന്ദര്‍ഭവും (ഓര്‍ക്കുക); അതു അവരില്‍ വീണുപോകുന്നതാണെന്നു അവര്‍ ധരിക്കുകയും ചെയ്‌തു.     'നിങ്ങള്‍ക്കു നാം നല്‍കിയതു നിങ്ങള്‍ ബലത്തോടെ എടുത്തു (സ്വീകരിച്ചു) കൊള്ളുവിന്‍; അതിലുള്ളതു നിങ്ങള്‍ ഓര്‍മ്മിക്കുകയും ചെയ്യുവിന്‍; നിങ്ങള്‍ സൂക്ഷ്‌മത പാലിച്ചേക്കാം' (എന്നു നാം പറയുകയും ചെയ്‌തു). അപ്രകാരം നാം 'ആയത്തു' [ലക്ഷ്യം] കളെ വിശദീകരിച്ചു തരുന്നു; അവര്‍ മടങ്ങുകയും ചെയ്തേക്കാമല്ലോ.   അല്ലാഹുവിന്റെ അധികാരാവകാശങ്ങളിലോ, പ്രവൃത്തികളിലോ അവന്റെ പങ്കുകാരായി ഗണിക്കപ്പെടുകയും, വിളിച്ചാരാധിക്കപ്പെടുകയും ചെയ്യുന്ന ഏതൊരു വസ്‌തുവിന്റെയും സ്ഥിതിഗതികള്‍ ഇപ്രകാരമാകുന്നു. ജീവനില്ലാത്തതും ജീവനുള്ളതുമെന്ന വ്യത്യാസമില്ല. എന്നിരിക്കെ, അവരെ പങ്കുകാരാക്കുന്നതിനു എന്തു ന്യായമാണുള്ളത്‌?! അവരെ വിളിച്ചു പ്രാര്‍ത്ഥിക്കുകയും ആരാധിക്കുകയും ചെയ്യുന്നതില്‍ എന്താണു പ്രയോജനമുള്ളതു? എന്നു സാരം. ഈ വചനങ്ങളിലെ പരാമര്‍ശങ്ങള്‍ വിഗ്രഹങ്ങളും വിഗ്രഹങ്ങളല്ലാത്തതുമായ എല്ലാ ആരാധ്യ വസ്‌തുക്കളെയും ബാധിക്കുന്നവയാണെങ്കിലും മുഖ്യമായും വിഗ്രഹങ്ങളെ ഉദ്ദേശിച്ചാണുള്ളതെന്നു അടുത്ത വചനങ്ങളില്‍ നിന്നു മനസ്സിലാക്കാം. ക്വുര്‍ആന്‍ അവതരിക്കുമ്പോള്‍ മുശ്‌രിക്കുകള്‍ തങ്ങളുടെ ദൈവങ്ങളായി കല്‍പിച്ചു വന്നിരുന്നതു വിഗ്രഹങ്ങളെയാണല്ലോ.  നിങ്ങളെപ്പോലെയുള്ള അടിയാന്‍മാര്‍ (عِبَادٌ أَمْثَالُكُمْ) എന്ന പ്രയോഗം ആരാധ്യ വസ്‌തുക്കളായി ഗണിക്കപ്പെട്ടിരുന്ന മലക്കുകള്‍, പ്രവാചകന്‍മാര്‍, പുണ്യാത്മാക്കള്‍ മുതലായവരെ സംബന്ധിച്ചിടത്തോളം വ്യക്തം തന്നെ. എന്നാല്‍ അടുത്ത വചനത്തില്‍ നിന്നും ക്വുര്‍ആന്‍ വ്യാഖ്യാതാക്കളുടെ പ്രസ്‌താവനകളില്‍ നിന്നും മനസ്സിലാകുന്നതു പോലെ, ഇവിടെ പ്രധാനമായും പരാമര്‍ശിക്കപ്പെടുന്നതു വിഗ്രഹ ദൈവങ്ങളെപ്പറ്റിയാണ്‌ എന്നിരിക്കെ, ആ വാക്കു (عِبَادٌ أَمْثَالُكُمْ) നിര്‍ജ്ജീവങ്ങളും,ബുദ്ധിയില്ലാത്തവയുമായ വിഗ്രഹങ്ങളെപ്പറ്റി പ്രസ്‌താവിച്ചതിന്റെ അര്‍ത്ഥമെന്താണെന്നു സംശയിക്കപ്പെട്ടേക്കാം. വാസ്‌തവത്തില്‍, നിങ്ങളെപ്പോലെ അവയും അല്ലാഹുവിന്റെ സൃഷ്‌ടികളും അടിമകളുമാണെന്നത്രെ അതിന്റെ അര്‍ത്ഥം. ജീവികളും, നിര്‍ജ്ജീവികളും, വിഗ്രഹങ്ങളും അല്ലാത്തവരുമെന്ന വ്യത്യാസമില്ലാതെ എല്ലാം അവന്റെ അടിമയും സൃഷ്‌ടിയും തന്നെയാണല്ലോ. മാത്രമല്ല, വിഗ്രഹങ്ങള്‍ പ്രതിഷ്‌ഠിക്കപ്പെടുന്നതു ഏതെങ്കിലും പുണ്യവാന്‍മാരുടെ നാമങ്ങളിലായിരിക്കും. അപ്പോള്‍, കവിഞ്ഞപക്ഷം അവ ആരുടെ പേരില്‍ പ്രതിഷ്‌ഠിക്കപ്പെടുന്നുവോ അവരെപ്പോലെ ആ വിഗ്രഹങ്ങള്‍ക്കു സ്ഥാനം കല്‍പിക്കണമെന്നു സങ്കല്‍പിച്ചാല്‍ തന്നെയും അപ്പോഴും അവ അല്ലാഹുവിന്റെ അടിമകള്‍ തന്നെയായിരിക്കും. യഥാര്‍ത്ഥമാകട്ടെ, വിഗ്രഹങ്ങളെല്ലാം അവയുടെ ആരാധകന്‍മാരുടെ കൈക്കു നിര്‍മ്മിച്ചുണ്ടാക്കപ്പെടുന്നവയും, ബുദ്ധിയോ ജീവനോ ഗ്രഹണശക്തിയോ ഇല്ലാത്തവയുമാകുന്നു. അപ്പോള്‍, നിങ്ങളെപ്പോലെയുള്ള സ്ഥാനം പോലും വാസ്‌തവത്തില്‍ അവര്‍ക്കില്ല – നിങ്ങളെക്കാള്‍ നിസ്സാരങ്ങളാണവ – എന്നുകൂടി അവയുടെ ആരാധകരെ മനസ്സിലാക്കുന്നതാണു അടുത്ത വചനത്തിലെ ചോദ്യങ്ങള്‍."
  7,192,"1145"
  7,193,"1145"
  7,194,"1145"
  7,195,"(നബിയേ) നമ്മുടെ ദൃഷ്ടാന്തങ്ങളെ നാം നല്‍കുകയും, എന്നിട്ട് അവയില്‍നിന്നു ഊരി ഒഴിയുകയും ചെയ്ത ഒരുവന്റെ വൃത്താന്തം അവര്‍ക്കു ഓതിക്കേള്‍പ്പിക്കുക; അങ്ങനെ, പിശാചു അവന്റെ പിന്നാലെ കൂടി; എന്നിട്ട് അവന്‍ ദുര്‍മ്മാര്‍ഗ്ഗികളില്‍ പെട്ടവനായിത്തീര്‍ന്നു.   നിങ്ങളും നിങ്ങളുടെ ദൈവങ്ങളുംകൂടി ഒത്തൊരുമിച്ചുകൊണ്ട് യാതൊരു വിട്ടുവീഴ്ചയും എനിക്ക് നല്‍കാത്ത വിധം എനിക്കെതിരായി എന്തു തന്ത്രങ്ങള്‍ തന്നെ പ്രയോഗിച്ചാലും ഞാനതിനു ഒരു നിലയും വിലയും കല്‍പിക്കയില്ല എന്നു സാരം. "
