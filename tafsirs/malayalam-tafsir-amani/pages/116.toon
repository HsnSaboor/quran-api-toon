tafsir[5]{c,v,t}:
  5,46,"മര്‍യമിന്റെ മകന്‍ ഈസാ പറഞ്ഞു: 'അല്ലാഹുവേ, ഞങ്ങളുടെ റബ്ബേ, ആകാശത്തു നിന്ന് നീ ഞങ്ങള്‍ക്ക് ഒരു ഭക്ഷണത്തളിക ഇറക്കിത്തരേണമേ! ഞങ്ങള്‍ക്കും -ഞങ്ങളില്‍ ആദ്യമുള്ളവര്‍ക്കും, ഞങ്ങളില്‍ അവസാനമുള്ളവര്‍ക്കും- അതൊരു ഉല്‍സവവും, നിന്റെ പക്കല്‍ നിന്നുള്ള ഒരു (മഹത്തായ) ദൃഷ്ടാന്തവുമായിരിക്കുമാറ്. ഞങ്ങള്‍ക്ക് നീ ഉപജീവനം നല്‍കുകയും വേണമേ! നീ ഉപജീവനം നല്‍കുന്നവരില്‍ ഏറ്റം ഉത്തമനാണല്ലോ'. അല്ലാഹു പറഞ്ഞു: 'ഞാന്‍ നിങ്ങള്‍ക്ക് അത് ഇറക്കിത്തരാം; എന്നാല്‍, പിന്നീട് നിങ്ങളില്‍ നിന്ന് ആരെങ്കിലും അവിശ്വസിക്കുന്ന പക്ഷം, നിശ്ചയമായും ഞാന്‍, ലോകരില്‍ ഒരാളെയും ശിക്ഷിക്കാത്തതായ ഒരു (വമ്പിച്ച) ശിക്ഷ അവനെ ഞാന്‍ ശിക്ഷിക്കുന്നതാണ്.   തൗറാത്ത് അവതരിപ്പിച്ചതിനെയും പല പ്രവാചകന്മാര്‍ മുഖേനയും അതിന്‍റെ അധ്യാപനങ്ങള്‍ പ്രബോധനം ചെയ്തുവന്നതിനെയും കുറിച്ചു പലതും പ്രസ്താവിച്ച ശേഷം, അവരുടെയെല്ലാം പിറകിലായി ഈസാ നബി (അ)യെ നിയോഗിച്ചതിനെയും, അദ്ദേഹം മുഖേന ഇന്‍ജീല്‍ അവതരിപ്പിച്ചതിനെയും കുറിച്ചു പ്രസ്താവിക്കുന്നു. ഈസാ നബി (അ)യാകട്ടെ, ഇന്‍ജീലാകട്ടെ, തൗറാത്തിനെ പുറം തള്ളുകയോ, നീക്കം ചെയ്യുകയോ ചെയ്തിട്ടില്ല. ആ അധ്യാപനങ്ങളെ ശരിവെക്കുകയും, അതിലേക്ക് ക്ഷണിക്കുകയുമാണ് ചെയ്തിരുന്നത്. സൂഃ ആലുഇംറാന്‍ 50 ല്‍ കണ്ടതുപോലെ, അല്‍പമാത്രമായ ചില കാര്യങ്ങളൊഴിച്ചു ബാക്കി വിഷയങ്ങളിലെല്ലാം തൗറാത്തിന്‍റെ നിയമ ങ്ങള്‍- മൂസാ (അ) മുഖേന നടപ്പാക്കപ്പെട്ട ശരീഅത്ത് നിയമങ്ങള്‍-തന്നെയായിരുന്നു ഈസാ നബി (അ)യും പിന്‍പറ്റിയിരുന്നത്. ഇന്‍ജീലിനെ സംബന്ധിച്ചു പറയുകയാണെങ്കില്‍, തൗറാത്തിനെപ്പോലെയുള്ള ഒരു നിയമ പ്രമാണമായിരുന്നില്ല അത്. പ്രധാനമായും അത് സദുപദേശങ്ങളുടെയും സുവിശേഷങ്ങളുടെയും ഒരു സമാഹാരമായിരുന്നു. ‘ഇന്‍ജീല്‍’ എന്ന വാക്കിന്‍റെ അര്‍ത്ഥം തന്നെ സുവിശേഷം എന്നത്രെ. എല്ലാ പ്രവാചകന്മാരുടെയും പ്രബോധന ലക്ഷ്യവും, എല്ലാവരും പ്രബോധനം ചെയ്യേണ്ടിയിരുന്ന മതവും ഒന്നാക കൊണ്ട് ഓരോ പ്രവാചകനും വരുമ്പോള്‍, തന്‍റെ മുമ്പുള്ള പ്രവാചകന്മാര്‍ സ്വീകരിച്ചു വന്ന അതേ നടപടിമാര്‍ഗം അദ്ദേഹവും പിന്‍പറ്റേണ്ടതുണ്ടല്ലോ. അനുഷ്ഠാന മുറകളുടെ വിശദാംശങ്ങളില്‍ കാലികമായ പരിതഃസ്ഥിതികള്‍ നിമിത്തം വല്ല മാറ്റവും ആവശ്യമായി വരുമ്പോള്‍, അതില്‍ മാത്രം അദ്ദേഹം മുഖേന പുതിയ ചില നിയമ നിര്‍ദ്ദേശങ്ങള്‍ നടപ്പില്‍ വരുത്തുകയും, അല്ലാത്തവയില്‍ പൂര്‍വ്വമാര്‍ഗം പിന്തുടരുകയുമാണ് പതിവ്.  ഈസാ (അ) ഇങ്ങിനെ പ്രസ്താവിച്ചതായി ബൈബ്‌ളിന്‍റെ പുതിയ നിയമത്തില്‍ തന്നെ കാണാവുന്നതാണ്: ‘ഞാന്‍ ന്യായപ്രമാണത്തെ (തൗറാത്തിനെ)യോ, പ്രവാചക ന്മാരെയോ നീക്കേണ്ടതിനു വന്നു എന്നു നിരൂപിക്കരുത്. നീക്കുവാനല്ല, നിവൃത്തിപ്പാനത്രെ ഞാന്‍ വന്നത്….. സകലതും നിവൃത്തിയാവോളം ന്യായപ്രമാണത്തില്‍നിന്നു ഒരു വള്ളിയെങ്കിലും പുള്ളിയെങ്കിലും ഒരു നാളും ഒഴിഞ്ഞുപോകയില്ല’ (മത്തായി, 5ല്‍ 17-19). ആദ്യകാലങ്ങളില്‍ ഈസാ നബി (അ)യില്‍ വിശ്വസിച്ചവരും തൗറാത്തിന്‍റെ പഴയ നിയമ നടപടികള്‍ തന്നെയാണ് അംഗീകരിച്ചു വന്നിരുന്നത്. കാലക്രമത്തില്‍ യഹൂദികളും ക്രിസ്ത്യാനികളും തമ്മില്‍ പകയും ശത്രുതയും മുഴുത്തതോടുകൂടിയാണ് ക്രിസ്ത്യാനികള്‍ പഴയ നിയമം വര്‍ജ്ജിക്കുവാന്‍ തുടങ്ങിയതും, തല്‍സ്ഥാനത്ത് പുരോഹിതവര്‍ഗം പുതിയ നിയമനടപടിച്ചട്ടങ്ങള്‍ സൃഷ്ടിച്ചുകൊണ്ടിരുന്നതുമെന്ന് ക്രിസ്തീയ ഗ്രന്ഥങ്ങള്‍ തന്നെ സമ്മതിക്കുന്ന ഒരു യാഥാര്‍ത്ഥ്യമാകുന്നു.  ഇന്‍ജീലിന്‍റെ ആള്‍ക്കാര്‍ അതിലുള്ളപ്രകാരം വിധിച്ചുകൊള്ളട്ടെ (وَلْيَحْكُمْ أَهْلُ الْإِنجِيلِ) എന്ന് പറഞ്ഞതില്‍ നിന്ന് ഇന്‍ജീലില്‍ സുവിശേഷങ്ങള്‍ക്കും സദുപദേശങ്ങള്‍ക്കും പുറമെ ചില നിയമങ്ങളും അടങ്ങിയിട്ടുണ്ടെന്ന് മനസ്സിലാക്കാം. എന്നാല്‍, ഇന്‍ജീലിന്‍റെ അനുയായികള്‍ തൗറാത്തിനെയോ, ക്വുര്‍ആനെയോ അംഗീകരിക്കേണ്ടതില്ലെന്നോ, അവര്‍ ഇന്‍ജീലിനെ മാത്രം അവലംബിച്ചാല്‍ മതിയെന്നോ അല്ല ആ പറഞ്ഞതിന്‍റെ ഉദ്ദേശ്യം. തൗറാത്തിനെ ശരിവെച്ചും അതിന്‍റെ സത്യത സ്ഥാപിച്ചും കൊണ്ടാണ് ഈസാ നബി (അ)യും ഇന്‍ജീലും വന്നിട്ടുള്ളത്. എന്നിരിക്കെ അവര്‍ തൗറാത്തിനെ പിന്‍പറ്റല്‍ അനിവാര്യമായിത്തീരുന്നു. നബി തിരുമേനി (صَلَّى اللَّهُ عَلَيْهِ وَسَلَّمَ) യുടെ വരവിനെക്കുറിച്ചുള്ള സുവിശേഷങ്ങളും, തിരുമേനിയില്‍ വിശ്വസിക്കേണ്ടതുണ്ടെന്നുള്ള മുന്നറിയിപ്പുകളും രണ്ടിലും-തൗറാത്തിലും ഇന്‍ജീലിലും-ഉണ്ട്താനും (*). അപ്പോള്‍, ഇന്‍ജീലിലുള്ള കല്‍പനകള്‍ യഥാവിധി സ്വീകരിക്കുന്ന പക്ഷം അവര്‍ നബി (صَلَّى اللَّهُ عَلَيْهِ وَسَلَّمَ) യിലും ക്വുര്‍ആനിലും വിശ്വസിക്കലും അനിവാര്യമായിത്തീരുന്നു. ഞങ്ങള്‍ക്ക് ഒരു വേദഗ്രന്ഥമുണ്ട്, അതിനെയാണ് ഞങ്ങള്‍ പിന്‍പറ്റുന്നത് എന്ന് അവകാശപ്പെടുന്ന യഹൂദികള്‍ അവരുടെ ആ വേദഗ്രന്ഥത്തിന്‍റെ യഥാര്‍ത്ഥ അധ്യാപനങ്ങളില്‍നിന്ന് വ്യതിചലിച്ചതുപോലെ, അതേ അവകാശവാദം നടത്തുന്ന ഇന്‍ജീലൂകാര്‍ – ക്രിസ്ത്യാനികള്‍, അവരുടെ വേദഗ്രന്ഥത്തില്‍നിന്നും വ്യതിചലിച്ചിരിക്കുയാണ് ചെയ്തിരിക്കുന്നത്. ‘ഇന്‍ജീലിന്‍റെ ആള്‍ക്കാര്‍ അതില്‍ അല്ലാഹു അവതരിപ്പിച്ചതു പ്രകാരം വിധിക്കട്ടെ’ എന്നു പറയുവാന്‍ കാരണം അതാകുന്നു. അല്ലാഹു ഈസാ നബി (അ)ക്ക് നല്‍കിയ യഥാര്‍ത്ഥ ഇന്‍ജീലും അതില്‍ അല്ലാഹു അവതരിപ്പിച്ചതുമാണ് ഉദ്ദേശ്യമെന്ന് വ്യക്തമാണ്. അഥവാ, സുവിശേഷങ്ങള്‍ എന്ന പേരില്‍ പലരും എഴുതിയുണ്ടാക്കിയതല്ല.   (*) സൂഃ സ്വഫ്ഫ് 6-ാം വചനത്തിന്‍റെ വ്യാഖ്യാനം നോക്കുക.    അങ്ങിനെ വിധിക്കാത്ത പക്ഷം- അല്ലാഹു അതില്‍ അവതരിപ്പിച്ച വിധികള്‍ സ്വീകരിക്കാത്തപക്ഷം-അത് നോന്നിയവാസവും ധിക്കാരവുമാണെന്ന് അല്ലാഹുഅവരെ താക്കീത് നല്‍കുകയും ചെയ്തിരിക്കുന്നു. فاسق (ഫാസിക്വ്) എന്ന വാക്കിനു ‘അനുസരണം കെട്ടവന്‍, തോന്നിയവാസി, ധിക്കാരി, തെമ്മാടി, കല്‍പന ധിക്കരിക്കുന്നവന്‍’ എന്നൊക്കെ അര്‍ത്ഥം പറയാം. കുഫ്‌റ് (അവിശ്വാസം) അടക്കമുള്ളവന്‍ കുറ്റങ്ങള്‍ ചെയ്യുന്ന എല്ലാവര്‍ക്കും ക്വുര്‍ആനില്‍ ഈ വാക്ക് ഉപയോഗിക്കാറുണ്ട്. ‘കുഫ്‌റി’ന് താഴെയുളള വന്‍കുറ്റം വല്ലതും ചെയ്തവരെയും, പതിവായി ചെറിയ കുറ്റങ്ങള്‍ ചെയ്തു വരുന്നവരെയും ഉദ്ദേശിച്ചു മാത്രമാണ് സാധാരണയായി പലരും ‘ഫാസിക്വ്’ എന്ന് പറഞ്ഞുവരാറുള്ളതെങ്കിലും ഇത് പില്‍ക്കാലത്ത് പ്രചാരത്തില്‍ വന്ന ഒരു സാങ്കേതികാര്‍ത്ഥമാകുന്നു.   <b>തൗറാത്ത്, ഇന്‍ജീല്‍, സബൂര്‍ എന്നിവയെപ്പറ്റി ക്രിസ്തീയ പാതിരിമാരുടെ പ്രചാരണം</b>  وَعِندَهُمُ التَّوْرَاةُ فِيهَا حُكْمُ اللَّهِ (അവരുടെ അടുക്കല്‍ തൗറാത്തുണ്ട്-അതില്‍ അല്ലാഹുവിന്‍റെ വിധിയുണ്ട്.) എന്ന് 46ലും; ഇന്‍ജീലിലുള്ള പ്രകാരം വിധിക്കട്ടെ എന്ന് ഈ വചനത്തിലും അല്ലാഹു പറഞ്ഞുവല്ലോ. ഇതുപോലെ മുന്‍വേദ ഗ്രന്ഥങ്ങളെ സംബന്ധിച്ചു വേറെ ചില ക്വുര്‍ആന്‍ വ്യാക്യങ്ങളെയും പൊക്കിക്കാട്ടിക്കൊണ്ട് ഇന്നു ക്രിസ്തീയ സഭകളുടെ കൈവശമുള്ള ബൈബ്‌ളിലെ പഴയ നിയമ വിഭാഗത്തിലെ ആദ്യത്തെ അഞ്ചു പുസ്തകങ്ങള്‍ക്കാണ് തൗറാത്ത് എന്ന് പറയുന്നതെന്നും, പുതിയ നിയമ വിഭാഗത്തിലെ ആദ്യത്തെ നാലു സുവിശേഷങ്ങളാണ് ഇന്‍ജീല്‍ എന്നും, പഴയ നിയമത്തിലെ സങ്കീര്‍ത്തന പുസ്തകമാണ് സബൂര്‍ എന്നും ക്രിസ്ത്യാനികള്‍ വാദിച്ചു വരാറുണ്ട്. സത്യാവസ്ഥ അറിയാത്ത ചില പാമരന്മാര്‍ അത് ശരിയാണെന്ന് ധരിക്കുകയും ചെയ്‌തേക്കും. തികച്ചും അബദ്ധമാണ് ഈ വാദം. കാരണം തെളിവ് സഹിതം വിശദീകരിക്കുന്ന പക്ഷം അത് കുറേ ദീര്‍ഘിച്ചു പോകും. ഇത്തരം ക്രിസ്തീയവാദങ്ങളെ ഖണ്ഡിച്ചുകൊണ്ടുള്ള പല ഗ്രന്ഥങ്ങളും നിലവിലുണ്ട്താനും. അതുകൊണ്ട് ചുരുക്കം ചില സൂചനകള്‍ മാത്രം ഇവിടെ നല്‍കുന്നു:-  (1) ഇസ്‌റാഈല്യര്‍ വാക്കുകളെ അവയുടെ സ്ഥാനം വിട്ടു തെറ്റിക്കുന്നുവെന്നും, അവര്‍ക്ക് ഉല്‍ബോധനം ചെയ്യപ്പെട്ടതില്‍നിന്നും ഒരു ഭാഗം അവര്‍ വിസ്മരിച്ചിരിക്കുന്നുവെന്നും 14-ാം വചനത്തില്‍ അല്ലാഹു പറഞ്ഞു. ക്രിസ്ത്യാനികള്‍ക്ക് ഉല്‍ബോധനം ചെയ്യപ്പെട്ടതില്‍ ഒരു ഭാഗം അവര്‍ വിസ്മരിച്ചിരിക്കുന്നുവെന്ന് 15-ാം വചനത്തിലും, വേദക്കാര്‍ പലതും മറച്ചുവെച്ചു കൊണ്ടിരിക്കുന്നതായി 16-ാം വചനത്തിലും പറഞ്ഞു. സ്വന്തം കൈകൊണ്ട് ഗ്രന്ഥം എഴുതിയുണ്ടാക്കിയശേഷം അത് അല്ലാഹുവിന്‍റെ പക്കല്‍ നിന്നുള്ളതാണെന്ന് അവര്‍ പറഞ്ഞിരുന്നതായി അല്‍ബക്വറഃ 79 ലും, യഥാര്‍ത്ഥവും അയഥാര്‍ത്ഥവുമായി അവര്‍ കൂട്ടിക്കലര്‍ത്തുന്നതായും, അറിഞ്ഞുകൊണ്ടുതന്നെ അവര്‍ യഥാര്‍ത്ഥം മറച്ചുവെക്കുന്നതായും ആലുഇംറാന്‍ 71 ലും ആക്ഷേപിച്ചിരിക്കുന്നു. ഇതുപോലെ വേറെയും പല പ്രസ്താവനകളും ക്വുര്‍ആനില്‍ കാണാം. ഇതെല്ലാം പ്രസ്താവിക്കുന്ന ക്വുര്‍ആന്‍ അവര്‍ സത്യവേദ ഗ്രന്ഥമായി അവകാശപ്പെടുന്ന ബൈബ്‌ളില്‍ തൗറാത്തും ഇന്‍ജീലും സബൂറും സുരക്ഷിതമായി നിലവിലുണ്ടെന്നും, അവരുടെ പക്കലുളള ആ ഭാഗങ്ങളെ ഉദ്ദേശിച്ചാണ് ആ പേരുകള്‍ പറയുന്നതെന്നും എങ്ങിനെ കരുതാം?! മാത്രമല്ല, അല്ലാഹുവിനെയും പ്രവാചകന്മാരെയും സംബന്ധിച്ചു നീചവും നിന്ദ്യവുമായ ചില കഥനങ്ങള്‍ കൂടി ബൈബ്‌ളില്‍ പലേടത്തും കാണാം. അല്ലാഹു അവതരിപ്പിച്ച ഒരു ഗ്രന്ഥത്തില്‍ അങ്ങിനെ വല്ലതും ഉണ്ടാകാമോ?!  (2) തൗറാത്താണെന്നു വാദിക്കപ്പെടുന്ന പഴയ നിയമത്തിലെ ഉല്‍പ്പത്തി, പുറപ്പാട്, ലേവ്യര്‍, സംഖ്യ, ആവര്‍ത്തനം എന്നീ അഞ്ചു പുസ്തകങ്ങളും, സബൂറെന്നു വാദിക്കപ്പെടുന്ന സങ്കീര്‍ത്തനങ്ങളും എഴുതിയ കര്‍ത്താക്കള്‍ ആരാണെന്നും, അവയുടെ കാലം ഏതാണെന്നുമുള്ളതില്‍ ക്രിസ്ത്യാനികള്‍ക്കിടയില്‍ ഇതുവരെ തര്‍ക്കം തീര്‍ന്നിട്ടില്ല. ബൈബ്‌ളിലെ മിക്ക പുസ്തകങ്ങളുടെ സ്ഥിതിയും ഇതുതന്നെ. മാത്രമല്ല, ആ അഞ്ചു പുസ്തകങ്ങള്‍ അപ്പടി മോശെ (മൂസാ നബി) എഴുതിയതല്ലെന്നു കാണിക്കുന്ന പല തെളിവുകളും അവയില്‍ തന്നെ ഉണ്ട്താനും. സങ്കീര്‍ത്തന പുസ്തകത്തിന്‍റെ സ്ഥിതിയും ഇതുതന്നെ. ചുരുക്കിപ്പറഞ്ഞാല്‍, മോശെ എഴുതിയ ചില കാര്യങ്ങളൊക്കെ ആ അഞ്ചു പുസ്തകങ്ങളിലും ദാവീദ് (ദാവൂദ് നബി(അ)) എഴുതിയ ഏതാനും ഗാനങ്ങള്‍ സങ്കീര്‍ത്തനങ്ങളിലും ഉണ്ടായിരിക്കാമെന്നും, ആ ഭാഗം ഏതാണെന്നു തീര്‍ത്തു പറയുക സാധ്യമല്ലെന്നുമാണ് പണ്ഡിതാഭിപ്രായമെന്ന് ക്രിസ്ത്യാനികളുടെ ആധികാരിക ഗ്രന്ഥങ്ങളില്‍ തന്നെ പ്രസ്താവിക്കുന്നുമുണ്ട്. അപ്പോള്‍, തൗറാത്തും സബൂറും ബൈബ്‌ളിലുള്ള മേല്‍പറഞ്ഞ പുസ്തകങ്ങളാണെന്ന് എങ്ങിനെ പറയും?! തൗറാത്തിന്‍റെ മൂലപ്രതി പോലും വളരെ കാലം നഷ്ടപ്പെട്ടു പോയ ശേഷം ഒരാള്‍ തന്‍റെ ഓര്‍മയില്‍നിന്ന് എഴുതിയുണ്ടാക്കിയതാണെന്നും, അതില്‍ നിന്നു പിന്നീട് പകര്‍ത്തപ്പെട്ടതാണ് നിലവിലുളള തോറാ (തൗറാത്ത്) എന്ന ന്യായപ്രമാണമെന്നും അവര്‍ തന്നെ പറയുകയും ചെയ്യുന്നു. എന്നിരിക്കെ, പ്രസ്തുത വാദത്തിന്‍റെ സ്ഥിതി എന്തായിരിക്കും?! ആലോചിച്ചു നോക്കുക!  (3) ഇന്‍ജീലാണെന്ന് വാദിക്കപ്പെടുന്ന നാലു സുവിശേഷങ്ങളാണെങ്കില്‍ യേശു (ഈസാ നബി) എഴുതിയതോ, അറിഞ്ഞതോ അല്ല. അദ്ദേഹം ഭൂമിയില്‍ നിന്നു ഉയര്‍ത്തപ്പെട്ടശേഷം പല കൊല്ലങ്ങള്‍ കഴിഞ്ഞു 65 മുതല്‍ 110 വരെയുള്ള കൊല്ലങ്ങളില്‍ പലരാലും എഴുതിയുണ്ടാക്കപ്പെട്ടവയാകുന്നു. ക്രിസ്ത്യാനികള്‍ തന്നെ സമ്മതി ക്കുന്നതാണിത്. ഓരോന്നും എഴുതിയ ആളെക്കുറിച്ചും, ഉള്ളടക്കങ്ങള്‍ തമ്മിലുള്ള വൈവിധ്യങ്ങളെക്കുറിച്ചും ഇന്നുവരേക്കും തീരുമാനമാവാത്ത തര്‍ക്കങ്ങള്‍ നിലവിലുണ്ട്താനും. മാത്രമല്ല, യേശുവിന്‍റെ ഇന്‍ജീല്‍ (സുവിശേഷം) എന്നും, ദൈവത്തിന്‍റെ ഇന്‍ജീല്‍ എന്നും പറയുന്ന വേറൊരു ഇന്‍ജീല്‍ തന്നെ ഉണ്ടായിരുന്നതായി പുതിയ നിയമത്തിലെ ചില ലേഖനങ്ങളില്‍ കാണാവുന്നതുമാണ്. പ്രസ്തുത നാലു സുവിശേഷങ്ങള്‍ക്ക് സുവിശേഷം (ഇന്‍ജീലുകള്‍) എന്ന പേര്‍ പറഞ്ഞു വന്നതുപോലും ക്രി. 150 മുതല്‍ക്കുമാകുന്നു. അതേ സമയം വേറെയും പലരാലും എഴുതിയുണ്ടാക്കപ്പെട്ട വളരെ എണ്ണം സുവിശേഷങ്ങള്‍ ഉണ്ടായിരുന്നതില്‍ ഈ നാലെണ്ണം മാത്രം സ്വീകരിച്ചു മറ്റുള്ളവ തള്ളപ്പെടുകയാണ് ചെയ്തിരിക്കുന്നതും. ഇത്രയും സംഗതികളില്‍ നിന്ന് ബൈബ്‌ളിലെ സുവിശേഷങ്ങളൊന്നും ഈസാ നബി (അ)ക്ക് നല്‍കപ്പെട്ടതല്ലെന്നും സ്പഷ്ടമായല്ലോ.  (4) ഇന്ന് പ്രചാരത്തിലുള്ള ബൈബ്ള്‍, പഴയ നിയമവും പുതിയ നിയമവും കൂടി 66 പുസ്തകങ്ങള്‍ അടങ്ങിയതാണ്. വ്യത്യസ്തരായ ക്രിസ്തീയ സഭക്കാര്‍ സ്വീകരിച്ചുവരുന്ന ബൈബ്‌ളുകളുടെ ഉള്ളടക്കങ്ങളില്‍ പരസ്പരം പല വ്യത്യാസങ്ങള്‍ കാണാവുന്നത് തല്‍ക്കാലം വിസ്മരിക്കുക. നമ്മുടെ നാട്ടില്‍ കൂടുതല്‍ പ്രചാരമുള്ളത് ക്രിസ്ത്വബ്ദം 14-ാം നൂറ്റാണ്ടില്‍ ക്രിസ്തുമതത്തിന്‍റെ നവീകരണാര്‍ത്ഥം രംഗത്തു വന്ന പ്രൊട്ടസ്റ്റന്റ് വിഭാഗത്തില്‍ പെട്ട ലൂഥറല്‍ സഭക്കാരുടെ ബൈബ്‌ളുകളാകുന്നു. മുന്‍കാലത്തുണ്ടായിരുന്ന ബൈബ്‌ളുകളും ഇക്കാലത്തെ ബൈബ്‌ളുകളും തമ്മിലും, പല ഭാഷ കളിലും തര്‍ജ്ജമ ചെയ്യപ്പെട്ടിട്ടുള്ള ബൈബ്ള്‍ പ്രതികള്‍ തമ്മിലും, വ്യത്യസ്ത വിഭാഗക്കാരും കാലക്കാരും ദേശക്കാരും ഉപയോഗിച്ചു വരുന്ന ബൈബ്‌ളുകള്‍ തമ്മിലും പല വ്യത്യാസങ്ങളും കാണാവുന്നതാണ്. ഉള്ളടക്കത്തിലും ആശയത്തിലും മാത്രമല്ല, വേദപുസ്തകങ്ങളായി അംഗീകരിക്കപ്പെട്ടവയിലും, അംഗീകരിക്കപ്പെടാതെ തള്ളപ്പെട്ടവ (അപ്പൊക്രീഫാ)യിലും ക്രിസ്ത്യാനികള്‍ ഭിന്നാഭിപ്രായക്കാരാകുന്നു. എന്നിരിക്കെ, ക്രിസ്തീയ സമുദായ മദ്ധ്യെ തര്‍ക്കത്തിലായിരുന്നതും, ഇപ്പോഴും തര്‍ക്കം തീര്‍ന്നിട്ടില്ലാത്തതും, ഇപ്പോഴും പരിഷ്‌കാരവും തിരുത്തും നടന്നുകൊണ്ടിരിക്കുന്നതുമായ ബൈബ്‌ളില്‍ അല്ലാഹു അവതരിപ്പിച്ചതായി ക്വുര്‍ആനില്‍ പറയുന്ന ആ വേദഗ്രന്ഥങ്ങള്‍ മൂന്നും ബൈബ്‌ളിലെ ചില പുസ്തകങ്ങളാണന്നും പറയുന്നത് ശരിയല്ലെന്നുള്ളതില്‍ സംശയലേശമില്ല തന്നെ.  മേല്‍ ചൂണ്ടിക്കാട്ടിയ ഓരോ വസ്തുതയും ആധികാരിക ക്രിസ്തീയ സാഹിത്യങ്ങളെ ആധാരമാക്കി പ്രസ്താവിച്ചതാണ്. വേണമെന്ന് തോന്നുന്നവര്‍ ഓരോ വിഷയത്തെക്കുറിച്ചും വേദപുസ്തക നിഘണ്ടുക്കളിലെ ഉപന്യാസങ്ങളെയും, ക്രൈസ്തവ സഭാചരിത്ര ഗ്രന്ഥങ്ങളെയും പരിശോധിച്ചു നോക്കേണ്ടതാകുന്നു.(*)  ഒരു സംഗതി ഇവിടെ വ്യക്തമാക്കുവാന്‍ ആഗ്രഹിക്കുന്നു: അല്ലാഹു മൂസാ നബി (അ)ക്കും, ഈസാ നബി (അ)ക്കും അവതരിപ്പിച്ച ഗ്രന്ഥങ്ങളെ (തൗറാത്ത്-ഇന്‍ജീലു കളെ)യും ദാവൂദ് നബി (അ)ക്കു നല്‍കിയ സബൂറിനെയും സംബന്ധിച്ചാണ് അവ ബൈബ്‌ളില്‍ ഇല്ലെന്നു നാം മുകളില്‍ പ്രസ്താവിച്ചത്. എന്തൊക്കെ ഭേദഗതികളും മാറ്റത്തിരുത്തങ്ങളും നടന്നിട്ടും നടക്കുന്നുമുണ്ടെങ്കിലും ശരി, അല്ലാഹു അവതരിപ്പിച്ച ആ യഥാര്‍ത്ഥ ഗ്രന്ഥങ്ങളിലെ നിയമങ്ങളും ഉപദേശങ്ങളും-ഇക്കാലത്തും മുന്‍കാലത്തും- ബൈബ്ളിലെ പുസ്തകങ്ങളില്‍ പലതും അടങ്ങിയിരിക്കുമെന്നുള്ളത് ശരിയാണ്. ഇതിന് സന്ദര്‍ഭോചിതം ചില ഉദാഹരണങ്ങള്‍ നാം ചൂണ്ടിക്കാട്ടാറുമുണ്ട്. പക്ഷേ, അവ ഏതൊക്കെയാണ്, എവിടെയൊക്കെയാണ്, എത്രയൊക്കെയാണ് എന്നൊന്നും നിര്‍ണയിക്കുക സാധ്യമല്ല തന്നെ. അല്ലാഹു പറയുന്നു:   (*) കേരള നദ്‌വത്തുല്‍ മുജാഹീദീന്‍ പ്രസിദ്ധീകരിച്ച ‘ബൈബ്‌ളിന്‍റെ വിശ്വസനീയത’ എന്ന പുസ്തകം ഈ വിഷയത്തില്‍ ഒരു അവലംബ ഗ്രന്ഥമാണ്."
  5,47,"715"
  5,48,"നീ അവരെ ശിക്ഷിക്കുന്ന പക്ഷം, അവര്‍ നിന്റെ അടിയാന്മാരാകുന്നു [നിനക്കതിന് അര്‍ഹതയുണ്ട്]. നീ അവര്‍ക്ക് പൊറുത്തു കൊടുക്കുകയാണെങ്കില്‍, നീ തന്നെയാണല്ലോ പ്രതാപശാലിയും അഗാധജ്ഞനുമായുള്ളവന്‍. [നീ ഉദ്ദേശിച്ച പോലെ ചെയ്‌വാന്‍ നിനക്ക് യാതൊരു തടസ്സവും ഇല്ലതാനും].'   തൗറാത്തിനെയും ഇന്‍ജീലിനെയും കുറിച്ച് വിവരിച്ചശേഷം, ക്വുര്‍ആനെയും അതിന്‍റെ സവിശേഷതകളെയും കുറിച്ചു പ്രസ്താവിക്കുകയാണ്. ആ രണ്ടു വേദഗ്രന്ഥ ങ്ങളുമെന്നപോലെ, ക്വുര്‍ആനാകുന്ന വേദഗ്രന്ഥവും അല്ലാഹു തന്നെയാണ് അവ തരിപ്പിച്ചിരിക്കുന്നത്. ആശയക്കുഴപ്പത്തിനോ സംശയത്തിനോ അവകാശമില്ലാത്ത വിധം സത്യയാഥാര്‍ത്ഥ്യങ്ങളും, ന്യായയുക്തങ്ങളുമായ കാര്യങ്ങളാണ് അതിലുള്ളത്. അതിന്‍റെ മുമ്പുള്ള വേദഗ്രന്ഥങ്ങളെ അത് നിഷേധിക്കുകയോ ഖണ്ഡിക്കുകയോ ചെയ്യുന്നില്ല. അവയെ ശരിവെക്കുകയും, അവയുടെ സത്യത സ്ഥാപിക്കയുമാണ് ചെയ്യുന്നത്. അതിനു പുറമെ, അവയെ സംബന്ധിച്ച് ഒരു മേല്‍നോട്ടവും അവയുടെ ഒരു സംരക്ഷണവും കൂടിയാണ് ക്വുര്‍ആന്‍. ഏതെങ്കിലും തരത്തിലുള്ള കൈകടത്തല്‍ മുഖേ നയോ ദുര്‍വ്യാഖ്യാനങ്ങള്‍വഴിയോ അവയില്‍ ഏര്‍പ്പെട്ടിട്ടുള്ള വൈകല്യങ്ങളെയും അവയുടെ അനുയായികളാല്‍ പൂഴ്ത്തിവെക്കപ്പെട്ട ഭാഗങ്ങളെയും അത് വെളിക്കു കൊണ്ടുവ രുന്നതാണ്. അങ്ങനെ, അവയുടെ സാക്ഷാല്‍ ദൗത്യങ്ങളെന്തായിരുന്നുവെന്ന് ക്വുര്‍ആന്‍ തുറന്നു കാട്ടിക്കൊണ്ടിരിക്കും എന്നൊക്കെയാണ് ക്വുര്‍ആനെപ്പറ്റി പ്രസ്താവിച്ച തിന്‍റെ താല്‍പര്യം.  مھيمن എന്ന വാക്കിനാണ് ‘മേല്‍നോട്ടം നടത്തുന്നത്’ എന്ന് നാം അര്‍ത്ഥം കല്‍പ്പിച്ചത്. ‘കാത്തുസൂക്ഷിക്കുന്നത്, വിശ്വാസ്ഥത പാലിക്കുന്നത്, സാക്ഷ്യം വഹിക്കുന്നത്, വിധി കല്‍പിക്കുന്നത്’ എന്നിങ്ങിനെയും അതിന് അര്‍ത്ഥങ്ങള്‍ കല്‍പിക്കപ്പെട്ടിരിക്കുന്നു. ഇബ്‌നു കഥീര്‍ (റ) ചൂണ്ടിക്കാട്ടിയതുപോലെ, എല്ലാം തന്നെ തത്വത്തില്‍ യോജിക്കുന്നതും ക്വുര്‍ആന്‍റെ ഗുണവിശേഷങ്ങളുമാകുന്നു.  ഇങ്ങിനെയുള്ള ഒരു ഗ്രന്ഥം നബി (صَلَّى اللَّهُ عَلَيْهِ وَسَلَّمَ) ക്ക് നല്‍കപ്പെട്ടിട്ടുള്ള സ്ഥിതിക്ക് എല്ലാകാര്യത്തിലും വിധി കല്‍പിക്കുന്നതും, തീരുമാനം നിശ്ചയിക്കുന്നതും ആ ഗ്രന്ഥം അനുസരിച്ചു മാത്രമായിരിക്കണം, അതിനെ വിട്ടേച്ചു മുന്‍ ഗ്രന്ഥങ്ങളുടെ അനുയായികളായ വേദക്കാരുടെയോ മറ്റോ തന്നിഷ്ടങ്ങള്‍ക്ക് വഴങ്ങിക്കൊടുക്കരുത്, അതിലൊന്നും അവരെ അനുസരിക്കുകയും ചെയ്യരുത് എന്ന് അല്ലാഹു നബി (صَلَّى اللَّهُ عَلَيْهِ وَسَلَّمَ) യോട് കല്‍പിക്കുകയും ചെയ്യുന്നു. ഈ കല്‍പന നബി (صَلَّى اللَّهُ عَلَيْهِ وَسَلَّمَ) യെ അഭിമുഖീകരിച്ചുകൊണ്ടാണ് പ്രത്യക്ഷത്തില്‍ ഉള്ളതെങ്കിലും മുസ്‌ലിം സമുദായത്തെ പൊതുവിലും, പണ്ഡിതന്മാരെയും വിധികര്‍ത്താക്കളെയും വിശേഷിച്ചും ബാധിക്കുന്നതാണെന്ന് പറയേണ്ടതില്ല. യഥാര്‍ത്ഥമായ മതവിധികള്‍ക്കെതിരായി-ജനങ്ങളുടെ അഭിലാഷവും, ആവശ്യവും അനുസരിച്ച്-മതവിധികള്‍ നല്‍കുന്നവരും, മതപ്രമാണങ്ങളെ അപ്രകാരം വ്യാഖ്യാനിച്ചു കൊടുക്കുന്നവരും അല്ലാഹുവിന്‍റെ ഈ കല്‍പ്പന ലംഘിക്കുന്നവരത്രെ. അല്ലാഹു നമ്മെ കാത്തു രക്ഷിക്കട്ടെ. ആമീന്‍.  ക്വുര്‍ആന്‍ അതിന്‍റെ മുമ്പുള്ള വേദഗ്രന്ഥങ്ങളെയെല്ലാം ശരിവെക്കുന്നു; എല്ലാ നബിമാരും പ്രബോധനം ചെയ്തിട്ടുള്ളത് ഒരേ മതവുമാണ്. എന്നിരിക്കെ, നിയമ നടപടികളിലും, ആചാരാനുഷ്ഠാന മുറകളിലും എല്ലാ സമുദായവും പൂര്‍ണമായും ഒരേ പ്രകാര ത്തിലായിരിക്കേതല്ലേ? അനുഭവത്തില്‍ അങ്ങിനെയല്ലല്ലോ ഉള്ളത്? എന്നൊരു സംശയത്തിന് അവകാശമുണ്ട്. അതിനുള്ള മറുപടിയെന്നോണം രണ്ടു കാര്യങ്ങള്‍ അല്ലാഹു ഉണര്‍ത്തുന്നു:  (1) നിങ്ങളില്‍ എല്ലാവര്‍ക്കും-ഓരോ സമുദായത്തിനും-തന്നെ ഓരോ നിയമ നട പടി ക്രമവും, ഓരോ തുറന്ന കര്‍മ മാര്‍ഗവും നാം ഏര്‍പ്പെടുത്തിത്തന്നിരിക്കുന്നു. (لِكُلٍّ جَعَلْنَا مِنكُمْ شِرْعَةً وَمِنْهَاجًا) അതായത്: മൗലിക തത്വങ്ങളും മൂലസിദ്ധാന്തങ്ങളും ഒന്നു തന്നെ. പ്രായോഗിക ജീവിതത്തില്‍ അവയെ സാക്ഷാല്‍ക്കരിക്കുന്നതിനായി ഓരോ സമുദായത്തിനും-അതാതിന്‍റെ ബുദ്ധിപരവും മാനസികവും സാമൂഹികവുമായ വളര്‍ച്ചക്കും, കാലദേശ പരിതഃസ്ഥിതികള്‍ക്കും അനുസരിച്ചു-ഓരോ നിയമ നടപടി ക്രമവും (شرعة) ഓരോ വ്യക്തമായ കര്‍മ മാര്‍ഗവും (منھاج) നാം നിശ്ചയിച്ചുവെച്ചതാണ്. എന്നല്ലാതെ, മൂല്യങ്ങളിലോ, അടിസ്ഥാനങ്ങളിലോ, ലക്ഷ്യങ്ങളിലോ അവയൊന്നും വിഭിന്നമല്ല എന്ന് സാരം. നബി (صَلَّى اللَّهُ عَلَيْهِ وَسَلَّمَ) പറഞ്ഞതായി അബൂഹുറയ്‌റ (റ)യില്‍ നിന്ന് ബുഖാരിയും മുസ്‌ലിമും (റ) ഉദ്ധരിക്കുന്നു: ‘പ്രവാചക സമൂഹങ്ങളാകുന്ന ഞങ്ങള്‍ പല മാതൃവഴിക്കുള്ള സഹോദരങ്ങളാകുന്നു. ഞങ്ങളുടെ മതം ഒന്നത്രെ’.  നിങ്ങളെ ഒരേ ഒരു സമുദായം ആക്കുവാന്‍ അല്ലാഹു ഉദ്ദേശിച്ചിരുന്നുവെങ്കില്‍ അവന്‍ അങ്ങനെത്തന്നെ ചെയ്യുമായിരുന്നു. എങ്കിലും അവനത് ചെയ്യാതിരുന്നത്, നിങ്ങള്‍ക്ക്-ഓരോ സമുദായത്തിനും-അവന്‍ നിശ്ചയിച്ചു തന്നിട്ടുള്ളതില്‍ നിങ്ങള്‍ എന്തു നില കൈക്കൊള്ളുന്നുവെന്ന് നിങ്ങളെ പരീക്ഷിക്കുവാന്‍ വേണ്ടിയാകുന്നു. (وَلَوْ شَاءَ اللَّهُ لَجَعَلَكُمْ أُمَّةً وَاحِدَةً وَلَٰكِن لِّيَبْلُوَكُمْ فِي مَا آتَاكُمْ) എന്ന് അല്ലാഹു അറിയിക്കുന്നു. അതെ, എല്ലാവര്‍ക്കും ഒരേ തരത്തിലുള്ള നിയമക്രമവും ആചാര മാര്‍ഗവും നിശ്ചയിച്ചു കൊണ്ട് മനുഷ്യരെ മുഴുവനും ഒരൊറ്റ സമുദായമാക്കിത്തീര്‍ക്കുവാന്‍ അല്ലാഹുവിന് കഴിയാഞ്ഞിട്ടല്ല. പക്ഷേ, അങ്ങിനെയല്ല അവന്‍ ഉദ്ദേശിച്ചത്. ഒരേ ലക്ഷ്യത്തിലേക്ക് എത്തിച്ചേരുവാന്‍ വേണ്ടി ഓരോ കൂട്ടര്‍ക്കും ഓരോ ക്രമവും മാര്‍ഗവും നിര്‍ദ്ദേശിച്ചു കൊടുക്കുക. എന്നിട്ട് അവരവര്‍ക്ക് നിശ്ചയിക്കപ്പെട്ട പരിധിയില്‍ ഒതുങ്ങി നിന്നുകൊണ്ട് ആരാണ് ലക്ഷ്യത്തിലേക്ക് കൂടുതല്‍ മുന്നേറിവരുന്നതെന്നും, ആരാണ് കൂടുതല്‍ വിജയം വരി ക്കുന്നവരെന്നും ഒരു പരീക്ഷണം നടത്തുക. ഇതാണ് അവന്‍ ഉദ്ദേശിച്ചിരിക്കുന്നത്.  മനുഷ്യവര്‍ഗത്തിന്‍റെ സാക്ഷാല്‍ ജീവിത വിജയം നിലകൊള്ളുന്നത് അല്ലാഹുവിന്‍റെ പ്രീതിയിലും പരലോക നന്മയിലുമാണല്ലോ. അതിനുള്ള ഏക മാര്‍ഗം അവന്‍റെ ഏകത്വവും പരമാധികാരവും സമ്മതിച്ചുകൊണ്ടും അവന്‍റെ ആജ്ഞാനിര്‍ദ്ദേ ശങ്ങളനുസരിച്ചുകൊണ്ടും ജീവിക്കലുമാകുന്നു. ആ സ്ഥിതിക്ക് മനുഷ്യരെല്ലാം എന്തുകൊണ്ട് ഒരേ സമുദായമായില്ല. എന്തുകൊണ്ട് ഒരേ കര്‍മ പദ്ധതിയും നിയമ സംഹിതയും നല്‍കപ്പെട്ടവരായില്ല എന്ന് ചോദ്യം ചെയ്യുകയോ തര്‍ക്കിക്കുകയോ അല്ല നിങ്ങള്‍ വേണ്ടത്. സല്‍ക്കര്‍മങ്ങളും സന്മാര്‍ഗ നിഷ്ഠയും വഴി-ഓരോ കൂട്ടരും മറ്റെവരെ മുന്‍കടക്കേണമെന്ന ഉല്‍സാഹത്തില്‍-വീറോടുകൂടി മുന്നേറുവാന്‍ ശ്രമിക്കയാണ് ചെയ്യേണ്ടത് എന്നത്രെ നിങ്ങള്‍ നല്ല കാര്യങ്ങളിലേക്ക് വാശിയോടെ മുന്നോട്ട് വരുവിന്‍ ( فَاسْتَبِقُوا الْخَيْرَاتِ ) എന്നു പറഞ്ഞതിന്‍റെ താല്‍പര്യം. ഓരോ കൂട്ടരും ഏത് നില കൈകൊണ്ടിരുന്നാലും എല്ലാവരും തിരിച്ചു വരുന്നത് അല്ലാഹുവിങ്കലേക്കാണല്ലോ. അപ്പോള്‍, ഓരോ കൂട്ടരും സ്വീകരിച്ച നിലപാട് എന്തായിരുന്നുവെന്നു അവരെ ശരിക്കും ബോധ്യ പ്പെടുത്തിക്കൊണ്ട് അവന്‍ നടപടി എടുത്തുകൊള്ളുന്നതുമാണ് ( الخ ….إِلَى اللَّهِ مَرْجِعُكُمْ ) എന്നും അവസാനമായി എല്ലാവരെയും അല്ലാഹു താക്കീത് ചെയ്യുന്നു.  …وَلَوْ شَاءَ اللَّهُ (അല്ലാഹു ഉദ്ദേശിച്ചെങ്കില്‍ നിങ്ങളെ അവന്‍ ഒരേ സമുദായമാക്കുമായിരുന്നു. എങ്കിലും നിങ്ങള്‍ക്ക് നല്‍കിയതില്‍ നിങ്ങളെ പരീക്ഷണം ചെയ്‌വാന്‍ വേണ്ടിയാണ്). എന്ന വാക്യങ്ങളുടെ വ്യാഖ്യാനമെന്ന നിലക്ക് ചില ആളുകള്‍ ഇവിടെ എഴുതിക്കാണുന്ന ഒരു വിവരണം കാണുമ്പോള്‍ ആശ്ചര്യം തോന്നിപ്പോകുന്നു. അത് വായിക്കുന്ന മാത്രയില്‍തന്നെ, നിഷ്പക്ഷ ഹൃദയമുള്ള ഏതൊരാള്‍ക്കും ആ വിവരണത്തിന്‍റെ പിന്നിലുള്ള മനസ്സിരിപ്പ് എന്താണെന്നു ഏറെക്കുറേ മനസ്സിലാക്കാവുന്ന താണ്. ‘ചിന്ത, കഴിവ്, വാസന മുതലായവയില്‍ മനുഷ്യര്‍ വ്യത്യസ്തരാണ്. സര്‍വ്വജ്ഞനായ അല്ലാഹുവിന്‍റെ ഒരു തന്ത്രമാണിത്. ഈ വ്യത്യസ്തതയില്‍നിന്നേ മനുഷ്യ ജീവിതം അഭിവൃദ്ധിപ്പെടുകയുള്ളൂ. അതുകൊണ്ട് പുരോഗമന വാഞ്ഛയും പരസ്പരം മുന്‍കടക്കുവാനുള്ള ഔല്‍സുക്യവും മനുഷ്യരില്‍ ഉണ്ടാക്കിത്തീര്‍ക്കേണ്ടതിന് പല തന്ത്രങ്ങളും അല്ലാഹു പ്രയോഗിച്ചിട്ടുണ്ട്. അല്ലെങ്കില്‍ മനുഷ്യര്‍ ഇന്നത്തെ നിലയില്‍ എത്തിച്ചേരുകയില്ലായിരുന്നു. മലക്കുകള്‍ തുടങ്ങി പക്ഷി മൃഗാദികള്‍വരെയുള്ളവയെല്ലാം എക്കാലത്തും ഒരേ അവസ്ഥയില്‍ നിലകൊള്ളുന്നു. പുരോഗമന വാഞ്ഛയും, അതിനുള്ള കഴിവും അവര്‍ക്കില്ല. ഇത് മനുഷ്യനാണുള്ളത്. ഈ അനുഗ്രഹമാണിവിടെ ഓര്‍മിപ്പിക്കുന്നത്. നിങ്ങള്‍ക്ക് തന്നിട്ടുള്ള മേല്‍ ചൂണ്ടിക്കാട്ടിയ ആ കഴിവുകളില്‍ നിങ്ങളെ പരീക്ഷിക്കുന്നതിനു വേണ്ടിയാണത് എന്നത്രെ لِّيَبْلُوَكُمْ فِي مَا آتَاكُمْ (നിങ്ങള്‍ക്ക് നല്‍കിയതില്‍ നിങ്ങളെ പരീക്ഷിക്കുവാന്‍ വേണ്ടി) എന്ന വാക്യത്തിന്‍റെ അര്‍ത്ഥം. ഇതാണ് അവരുടെ വാക്കുകളിലൂടെത്തന്നെ ആ വിവരണത്തിന്‍റെ രീതി. ഈ വിവരണത്തിന്‍റെ സൗകര്യാര്‍ത്ഥം ക്വുര്‍ആന്‍റെ വാക്കുകളുടെ അര്‍ത്ഥത്തില്‍ പോലും ഇവര്‍ കൈകടത്തിയിരുന്നു. لَجَعَلَكُمْ أُمَّةً وَاحِدَةً (നിങ്ങളെ അവന്‍ ഒരേ സമുദായം ആക്കുമായിരുന്നു.) എന്ന വാക്കിനു ‘നിങ്ങളെയെല്ലാം അവന്‍ (പക്ഷിമൃഗങ്ങളെപ്പോലെ) ഒരേ സമുദായമാക്കി നിറുത്തിപ്പോരുമായിരുന്നു’ എന്നും, فِي مَا آتَاكُمْ (നി ങ്ങള്‍ക്ക് നല്‍കിയതില്‍- തന്നിട്ടുള്ളതില്‍) എന്ന വാക്കിനു ‘നിങ്ങള്‍ക്ക് തന്നിട്ടുള്ള കഴിവുകളില്‍’ എന്നുമാണ് ഇവര്‍ കൊടുത്തു കാണുന്ന അര്‍ത്ഥം.  അല്‍പമെങ്കിലും അറബി അറിയുകയും ഈ വാക്യങ്ങളുടെ മുമ്പും പിമ്പുമായി ഇതേ വചനത്തില്‍ തന്നെയുള്ള മറ്റു വാക്യങ്ങള്‍ ഗൗനിക്കുകയും ചെയ്യുന്ന ഏതൊരാളും നിശ്ചയമായും ഇത് കാണുമ്പോള്‍ വിസ്മയിച്ചുപോകും. എന്തോ ചില താല്‍പര്യങ്ങള്‍ ക്വുര്‍ആന്‍റെ പേരില്‍ വെളിക്കിറക്കുവാന്‍ കല്‍പിച്ചുകൂട്ടി ചെയ്ത ഒരു കുതന്ത്രമാണിതെന്നുള്ളതില്‍ ആരും സംശയിക്കയില്ല. ആ വിവരണത്തിലെ ഭാഷ പോലും സത്യവിശ്വാസികളായ ആളുകളെ വിസ്മയിപ്പിച്ചുപോകും. ഇവരുടെ പ്രസ്താവനയിലടങ്ങിയ ആശയത്തെക്കുറിച്ചു നാം ഒന്നും പറയുന്നില്ല. പക്ഷേ, അതും അല്ലാഹു പറഞ്ഞ ആ വാക്യങ്ങളും തമ്മില്‍ ആശയപരമായി യാതൊരു ബന്ധവുമില്ലെന്ന് മേല്‍ വിവരിച്ചതില്‍ നിന്നും, ആയത്തിന്‍റെ നേര്‍ക്കു നേരെയുള്ള അര്‍ത്ഥത്തില്‍ നിന്നും ആര്‍ക്കും വ്യക്തമാകുന്നതാണ്. അല്ലാഹു നമുക്കെല്ലാം സത്യത്തെ സത്യമായി കാണുവാന്‍ തൗഫീക്വ് നല്‍കട്ടെ. آمين"
  5,49,"അല്ലാഹുവിനാണ് ആകാശങ്ങളുടെയും ഭൂമിയുടെയും അവയിലുള്ളതിന്റെയും രാജത്വം. അവന്‍ എല്ലാ കാര്യത്തിനും കഴിവുള്ളവനുമാകുന്നു. നിങ്ങള്‍ക്കു അല്ലാഹു ചെയ്ത അനുഗ്രഹത്തെയും, അവന്‍ നിങ്ങളോടു ഉറപ്പുവാങ്ങിയിട്ടുള്ള അവന്റെ [അവനോടു നല്‍കിയ] ഉറപ്പിനെയും ഓര്‍ക്കുവിന്‍ (അതെ) 'ഞങ്ങള്‍ കേള്‍ക്കുകയും, അനുസരിക്കുകയും ചെയ്തു' എന്നു നിങ്ങള്‍ പറഞ്ഞപ്പോള്‍ (വാങ്ങിയ ഉറപ്പ്). അല്ലാഹുവിനെ സൂക്ഷിക്കുകയും ചെയ്യുവിന്‍. നിശ്ചയമായും അല്ലാഹു, നെഞ്ചു [ഹൃദയം] കളിലുള്ളതിനെക്കുറിച്ചു അറിയുന്നവനാകുന്നു.   അല്ലാഹു അവതരിപ്പിച്ച പ്രകാരം തന്നെ വിധിക്കണം, വേദക്കാരുടെയോ മറ്റോ തന്നിഷ്ടങ്ങള്‍ക്ക് വഴങ്ങിപ്പോകരുത് എന്ന് നബി (صَلَّى اللَّهُ عَلَيْهِ وَسَلَّمَ) യോട് അല്ലാഹു വീണ്ടും ഊന്നിപ്പറയുന്നു. ഈ കല്‍പനക്കെതിരായി നബി (صَلَّى اللَّهُ عَلَيْهِ وَسَلَّمَ) വല്ലതും ചെയ്‌തേക്കുവാന്‍ ഇടയുള്ളതുകൊണ്ടല്ല ഇക്കാര്യം ഇത്ര ശക്തിപ്പെടുത്തിപ്പറയുന്നത്. ഏതെങ്കിലും തരത്തില്‍ നബി (صَلَّى اللَّهُ عَلَيْهِ وَسَلَّمَ) യെ വശീകരിച്ചോ വഞ്ചിച്ചോ നേര്‍മാര്‍ഗത്തില്‍നിന്ന് വ്യതിചലിപ്പിക്കാമെന്ന വ്യാമോഹം ശത്രുക്കള്‍ ഉപേക്ഷിക്കുവാന്‍ വേണ്ടിയാണത്. അവര്‍ അതിന് തക്കം പാര്‍ത്തുകൊണ്ടേ ഇരിക്കുകയാണല്ലോ. ഇബ്‌നു ജരീറും, ഇബ്‌നു അബീഹാതിമും (റ) ഇബ്‌നു അബ്ബാസ് (റ)ല്‍ നിന്ന് ഇപ്രകാരം നിവേദനം ചെയ്തിരിക്കുന്നു:- ‘നമുക്ക് മുഹമ്മദിനെ ഒന്നു കുഴപ്പത്തിലാക്കുവാന്‍ ശ്രമിക്കാം എന്ന് കഅ്ബുബ്‌നുസഅദും വേറെ മൂന്ന് യഹൂദീ നേതാക്കളും കൂടി തമ്മില്‍ പറഞ്ഞുറച്ചു. അവര്‍ നബി (صَلَّى اللَّهُ عَلَيْهِ وَسَلَّمَ) യുടെ അടുക്കല്‍ ചെന്നു ഇങ്ങിനെ പറഞ്ഞു: മുഹമ്മദേ, ഞങ്ങള്‍ യഹൂദികളിലുള്ള പണ്ഡിതന്മാരും നേതാക്കളുമാണെന്ന് താങ്കള്‍ക്കറിയാമല്ലോ. ഞങ്ങള്‍ താങ്കളെ പിന്‍പറ്റിയാല്‍ അവര്‍ ഞങ്ങളെയും പിന്‍പറ്റും. അവര്‍ ഞങ്ങള്‍ക്ക് എതിരായി പ്രവര്‍ത്തിക്കുകയില്ല. ഞങ്ങള്‍ക്കും ഞങ്ങളുടെ ജനങ്ങള്‍ക്കുമിടയില്‍ ഒരു വഴക്കുകേസുണ്ട്. അവരെക്കുറിച്ച് ഞങ്ങള്‍ താങ്കളുടെ അടുക്കല്‍ തീരുമാനത്തിനു വെക്കാം. അപ്പോള്‍, അവര്‍ക്കെതിരില്‍ ഞങ്ങള്‍ക്ക് ഗുണമായി വിധി നല്‍കണം. എന്നാല്‍, ഞങ്ങള്‍ താങ്കളെ വിശ്വസിക്കു കയും സത്യപ്പെടുത്തുകയും ചെയ്തുകൊള്ളാം. ഈ ആവശ്യം നബി (صَلَّى اللَّهُ عَلَيْهِ وَسَلَّمَ) നിരസിക്കുകയാണ് ചെയ്തത്. ഈ അവസരത്തില്‍ ഈ വചനങ്ങള്‍ (52, 53) അവതരിച്ചു’.  അല്ലാഹുവിന്‍റെ വിധി സ്വീകരിക്കുവാന്‍ തയ്യാറില്ലാതെ അവര്‍ തിരിഞ്ഞു പോകുകയാണെങ്കില്‍, അവരുടെ ചില പാപങ്ങള്‍ കാരണം അല്ലാഹു അവര്‍ക്ക് ആപത്ത് ബാധിപ്പിക്കുവാന്‍ ഉദ്ദേശിക്കുന്നുവെന്ന് പറഞ്ഞുവല്ലോ. അവരുടെ പാപങ്ങളും തെറ്റു കുറ്റങ്ങളും കുറച്ചൊന്നുമല്ല. എല്ലാറ്റിനും കൂടിയുള്ള ശിക്ഷ ഇവിടെവെച്ചല്ല-പരലോകത്തു വെച്ചാണ് – നല്‍കപ്പെടുക. എന്നാലും ചിലതിന്‍റെ അനന്തരഫലം ഇവിടെവെച്ചു തന്നെ അവര്‍ അനുഭവിക്കേണ്ടി വരുമെന്നാണിതിന്‍റെ താല്‍പര്യം. ആ ആപത്തുകള്‍ യഹൂദികള്‍ അനുഭവിക്കുകയും ചെയ്തു. യഹൂദികള്‍ പ്രധാനമായും രണ്ടു ഗോത്രങ്ങള്‍ ചേര്‍ന്നതായിരുന്നു. ക്വുറയ്ദ്വയും, നദ്വീറും (قريضة والنضير). നദ്വീര്‍ ഗോത്രം ചില സംഭവങ്ങളെത്തുടര്‍ന്നു ഒന്നടങ്കം മദീന യില്‍ നിന്നും നാടുകടത്തപ്പെട്ടു. ക്വുറെയ്ദ്വയാകട്ടെ, അവരാല്‍ തന്നെ നിയമിതനായ മദ്ധ്യസ്ഥന്‍റെ തീരുമാനമനുസരിച്ചു അവരില്‍ വലിയവരെല്ലാം കൊല്ലപ്പെടുകയും ചെയ്തു. ഇങ്ങിനെയുള്ള പല അനുഭവങ്ങളും അവര്‍ നേരിടേിവന്നത് അവര്‍ അല്ലാഹുവിന്‍റെ വിധിയും കല്‍പനയും തള്ളിക്കളഞ്ഞതുകൊണ്ടു മാത്രമായിരുന്നു. യഹൂദികളോ, അല്ലെങ്കില്‍ മറ്റുള്ള വല്ലവരുമോ ഉപദേശങ്ങളും തെളിവുകളും ധാരാളം നല്‍കപ്പെട്ടിട്ടും സത്യം സ്വീകരിക്കുവാന്‍ തയ്യാറാകാതെ മുരടിച്ചു നില്‍ക്കുന്നത് കണ്ട് മനോവേദനപ്പെട്ടു കൊണ്ടിരിക്കേണ്ടതില്ല-അത് മനുഷ്യ സഹജമായ ഒരു സ്വഭാവമാണ്-എന്ന് നബി (صَلَّى اللَّهُ عَلَيْهِ وَسَلَّمَ) യെ സമാധാനിപ്പിക്കുകയാണ് وَإِنَّ كَثِيرًا مِّنَ النَّاسِ لَفَاسِقُونَ (മനുഷ്യരില്‍ വളരെ ആളുകളും തോന്നിയവാസികള്‍ തന്നെ) എന്ന വാക്യം.  അല്ലാഹുവിന്‍റെ വിധി സ്വീകരിക്കാത്ത യഹൂദികളെക്കുറിച്ചു തന്നെയാണ് ചോദ്യരൂപത്തിലുള്ള രണ്ട് വാക്യങ്ങളടങ്ങിയ രണ്ടാമത്തെ വചനവും. ഇസ്‌ലാമിന് മുമ്പ് ശിര്‍ക്കിന്‍റെ വാഴ്ച നടന്നിരുന്ന അജ്ഞാനകാലത്തെ ഉദ്ദേശിച്ചാണ് ജാഹിലിയ്യത്ത് (الجاھلية) എന്നു പറയുന്നത്. വേദക്കാരെ സംബന്ധിച്ചിടത്തോളം, അവരുടെ കാര്യങ്ങ ളില്‍ അവര്‍ക്ക് തീരുമാനമെടുക്കുവാന്‍ ഒരു വേദഗ്രന്ഥമുെന്നു അവകാശപ്പെടാം. മുശ്‌രിക്കുകളാണെങ്കില്‍, പൂര്‍വ്വീകാചാരങ്ങളും, അന്ധവിശ്വാസങ്ങളുമല്ലാതെ വേറെ അവലം ങ്ങളൊന്നും അവര്‍ക്കില്ല. അവരുടെ വിധികര്‍ത്താക്കള്‍ക്കുള്ള യോഗ്യതയാണെ ങ്കില്‍, കുലമഹാത്മ്യവും, കയ്യൂക്കും മാത്രവും. അപ്പോള്‍ വേദക്കാര്‍ വേദഗ്രന്ഥ ത്തിന്‍റെ വിധി സ്വീകരിക്കാതിരിക്കുന്ന പക്ഷം, അവര്‍ ജാഹിലിയ്യാ സമ്പ്രദായത്തിലേക്ക് അധഃപതിക്കുക എന്നാണതിന്‍റെ അര്‍ത്ഥം. അതുകൊണ്ടാണ് ‘ജാഹിലിയ്യ ത്തിന്‍റെ വിധിയാണോ അവര്‍ തേടുന്നത്-അഥവാ ആഗ്രഹിക്കുന്നത്!’ എന്നു ആക്ഷേപ രൂപത്തില്‍ അല്ലാഹു ചോദിക്കുന്നത്. അല്ലാഹുവിലും വേദഗ്രന്ഥത്തിലുമൊക്കെ വിശ്വസിക്കുന്നുവെന്ന് അവര്‍ അവകാശപ്പെടുന്നുെങ്കിലും ആ വിശ്വാസം നാമമാത്രമല്ലാതെ-ഉറ പ്പായ വിശ്വാസം-അവര്‍ക്കില്ല. ഉറപ്പായി വിശ്വസിക്കുന്നുവെങ്കില്‍ വേദഗ്രന്ഥ ത്തില്‍ അല്ലാഹു നല്‍കിയ വിധി വിട്ട് മറ്റൊന്ന് അവര്‍ സ്വീകരിക്കുവാന്‍ ഇടയില്ല. എന്നിങ്ങനെയുള്ള സൂചനയാണ് രാമത്തെ ചോദ്യത്തില്‍ അടങ്ങിയിരിക്കുന്നത്.  ഇസ്‌ലാമിന് മുമ്പുള്ള അജ്ഞാന കാലക്കാര്‍ നടപ്പാക്കിയിരുന്ന വിധികള്‍ക്ക് മാത്രമല്ല حكم الجاھلية (ജാഹിലിയ്യത്തിന്‍റെ വിധി) എന്നു പറയുകയെന്നും, അല്ലാഹുവിന്‍റെയും വേദഗ്രന്ഥത്തിന്‍റെയും നിയമങ്ങള്‍ക്കെതിരായ എല്ലാ വിധികളും ‘ജാഹിലിയ്യ ത്തിന്‍റെ വിധി’ തന്നെയാണെന്നും മേല്‍വിവരിച്ചതില്‍നിന്ന് ഏറെക്കുറെ മനസ്സിലാക്കാം. ഹസന്‍ (റ) പറഞ്ഞതായി ഇബ്‌നു അബീഹാതീം (റ) ഉദ്ധരിക്കുന്നു: ‘അല്ലാഹുവിന്‍റെ വിധിയല്ലാത്ത മറ്റൊന്നു കൊണ്ട് ആരെങ്കിലും വിധിച്ചാല്‍ അവന്‍ ജാഹിലിയ്യത്തിന്‍റെ വിധി വിധിച്ചു’. ഒരു ഹദീഥില്‍ നബി (صَلَّى اللَّهُ عَلَيْهِ وَسَلَّمَ) പറയുന്നു: ‘മനുഷ്യരില്‍ വെച്ച് അല്ലാഹുവിങ്കലേക്ക് ഏറ്റവും വെറുക്കപ്പെട്ടവന്‍, ഇസ്‌ലാമില്‍ ജാഹിലിയ്യത്തിന്‍റെ നടപടി ആഗ്രഹിക്കുന്നവനും ന്യായം കൂടാതെ വല്ല മനുഷ്യന്‍റെയും രക്തം ചിന്തുവാന്‍ ശ്രമിക്കുന്നവനുമാകുന്നു’. ത്വബ്‌റാനീ (റ) ഇബ്‌നു അബ്ബാസ് (റ)ല്‍ നിന്നും, ബുഖാരീ (റ) അബുല്‍യമാനി (റ)ല്‍ നിന്നും ഉദ്ധരിച്ചതാണിത്. (كما فى ابن كثير)"
  5,50,"718"
