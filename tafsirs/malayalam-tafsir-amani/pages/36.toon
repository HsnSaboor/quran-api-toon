tafsir[6]{c,v,t}:
  2,225,"231"
  2,226,"അവന്‍ (അല്ലാഹു) ആദമിനു പേരുകളെല്ലാം പഠിപ്പിച്ചു. പിന്നെ, അവരെ (ആ പേരുകളുള്ള വസ്തുക്കളെ) മലക്കുകള്‍ക്ക് കാണിച്ചിട്ട് അവന്‍ പറഞ്ഞു: 'ഇവരുടെ പേരുകളെപ്പറ്റി നിങ്ങള്‍ എനിക്കു വിവരം പറഞ്ഞു തരുവിന്‍-നിങ്ങള്‍ സത്യം പറയുന്നവരാണെങ്കില്‍!' നിങ്ങള്‍ ആദമിന് 'സുജൂദ്' ചെയ്യുവിന്‍' എന്നു നാം മലക്കുകളോട് പറഞ്ഞ സന്ദര്‍ഭം (ഓര്‍ക്കുക): എന്നിട്ട് അവര്‍ 'സുജൂദ്' ചെയ്തു, ഇബ്‌ലീസ് ഒഴികെ; അവന്‍ വിസമ്മതിച്ചു; അഹംഭാവം നടിക്കുകയും ചെയ്തു. അവന്‍ അവിശ്വാസി (സത്യനിഷേധി)കളില്‍ പെട്ടവനാകുന്നു.   يُؤْلُونَ (യുഅ്‌ലൂന) എന്ന ക്രിയയുടെ ധാതു اِيلَاء (ഈലാഉ്) എന്നാണ്. ശപഥം ചെയ്യുക എന്നത്രെ അതിന് ഭാഷയില്‍ അര്‍ത്ഥം. ഭാര്യാഭര്‍ത്താക്കള്‍ക്കിടയില്‍ വല്ല അനിഷ്ടങ്ങളും ഉണ്ടാകുമ്പോള്‍, മേലില്‍ താന്‍ ഭാര്യയുമായി സംയോഗം നടത്തുകയില്ലെന്ന് ശപഥം ചെയ്യുന്ന ഒരു പതിവ് മുമ്പ് അറബികളിലുണ്ടായിരുന്നു. ഈ പ്രത്യേക ശപഥത്തിന്നാണ് ‘ഈലാഉ്’ എന്ന് മതത്തിന്റെ സാങ്കേതിക ഭാഷയില്‍ പറയപ്പെടുന്നത്. ഇത് ചിലപ്പോള്‍ ഒരു നിശ്ചിത കാലം വരേക്കും, ചിലപ്പോള്‍ അനിശ്ചിത കാലത്തേക്കുമായിരിക്കും. ഇത് കേവലം വിവാഹമോചനമായി (‘ത്വലാക്വാ’യി) കരുതപ്പെടാറുമില്ല. എങ്കിലും, സ്ത്രീകളുമായി സംസര്‍ഗം നടത്തായ്കമൂലം അവര്‍ക്കത് വിഷമവും ഉപദ്രവവും വരുത്തുമല്ലോ. അതുകൊണ്ട് ‘ഈലാഇ’നെ സംബന്ധിച്ച് ഇസ്‌ലാം ശരീഅത്തില്‍ അനുവര്‍ത്തിക്കേണ്ട വിധി എന്താണെന്ന് ഈ വചനങ്ങളില്‍ അല്ലാഹു അറിയിക്കുന്നു.  ഒരാള്‍ തന്റെ ഭാര്യയെ സംബന്ധിച്ച് ‘ഈലാഉ്’ ചെയ്യുന്നപക്ഷം, പരമാവധി നാല് മാസം അവന് ഒഴിവ് നല്‍കാം. അതുവരെ അവന്റെ മേല്‍ നിയമനടപടിയൊന്നും എടുത്തുകൂടാ. നാലുമാസം തികയുന്നതോടെ -അല്ലെങ്കില്‍ അതിന് മുമ്പ് തന്നെ- അവന്‍ ആ ശപഥത്തില്‍ നിന്ന് മടങ്ങി പിന്‍മാറിയെങ്കില്‍ നല്ലത്. അവന് അല്ലാഹു പൊറുത്ത് കൊടുത്തേക്കും. നാലുമാസം തികയുമ്പോള്‍ രണ്ടിലൊരു കാര്യം അനിവാര്യമായിത്തീരുന്നു. ഒന്നുകില്‍ ശപഥം പിന്‍വലിച്ചു ഭാര്യയുമായി സംസര്‍ഗം പുനരാരംഭിക്കണം. അല്ലാത്തപക്ഷം അവളെ വിവാഹമോചനം ചെയ്തു വിട്ടയച്ചേക്കണം. വിവാഹമോചനത്തിന് തക്ക കാരണമുണ്ടോ, ഇല്ലേ എന്നിങ്ങനെയുള്ളതെല്ലാം അല്ലാഹുവിന് ശരിക്കും അറിയാം. അതുകൊണ്ട് സൂക്ഷിച്ചുവേണം അത് ചെയ്യാന്‍, എന്നൊക്കെയാണ് ഈ വചനങ്ങളുടെ സാരം.  ‘നാലുമാസത്തെ കാത്തിരിപ്പുണ്ട് എന്നുപറഞ്ഞതില്‍ നിന്ന് ‘ഈലാഉ്’ ചെയ്ത ഭര്‍ത്താവിന്റെ പേരില്‍ ഭാര്യക്കോ മറ്റോ നിയമപരമായ നടപടികള്‍ സ്വീകരിക്കുവാന്‍ നാലുമാസം കഴിഞ്ഞേ പാടുള്ളുവെന്ന് വ്യക്തമാകുന്നു. ‘മടങ്ങല്‍’ വായകൊണ്ട് പറഞ്ഞാല്‍ പോരാ, പ്രവര്‍ത്തനം മൂലം നടപ്പില്‍ വരുത്തേണ്ടതാണ്. ശപഥത്തില്‍ നിന്ന് മടങ്ങുകയാണ് അഭികാമ്യമെങ്കിലും- മുന്‍വചനങ്ങളില്‍ നിന്നും ഹദീഥുകളില്‍ നിന്നും അറിയാവുന്നതുപോലെ- സത്യം ലംഘിച്ചതിനുള്ള പ്രായശ്ചിത്തം كفارَة അവര്‍ നല്‍കേണ്ടതുണ്ട് താനും. ഭൂരിപക്ഷം പണ്ഡിതന്‍മാരുടെയും അഭിപ്രായം അതുതന്നെ. ‘വിവാഹമോചനം ചെയ്യാന്‍ തീര്‍ച്ചയാക്കിയാല്‍’ എന്ന് പറഞ്ഞതിന്റെ അടിസ്ഥാനത്തില്‍ നാലുമാസം കഴിയുമ്പോഴും അവന്‍ തന്റെ ശപഥത്തില്‍ നിന്ന് മടങ്ങാത്ത പക്ഷം, അത് കേവലം വിവാഹ മോചനമായിത്തീരുകയില്ലെന്നും, നിയമാനുസൃതം വിവാഹ മോചനം വേറെത്തന്നെ നടത്തേണ്ടതുമെന്നുമാണ് ഭൂരിപക്ഷം പണ്ഡിതന്‍മാരുടെയും അഭിപ്രായം. നാലുമാസം കഴിയുന്നതോടെ ഭാര്യ ത്വലാക്വായി (വിവാഹമോചിതയായി) പോകുമെന്നത്രെ ഉമര്‍, ഉഥ്മാന്‍, അലി (റ) മുതലായ ചില സ്വഹാബികളുടെയും മറ്റും അഭിപ്രായം.  ‘ഈലാഇ’നെ സംബന്ധിച്ച ഈ വചനങ്ങളുടെ വെളിച്ചത്തില്‍ മനസ്സിലാക്കാവുന്ന ചില കാര്യങ്ങളെ ചില മഹാന്‍മാര്‍ ഇവിടെ ചൂണ്ടിക്കാട്ടിയിരിക്കുന്നത് ശ്രദ്ധേയമാകുന്നു. ‘ഈലാഉ്’ മുഖേനയല്ലെങ്കിലും തക്കതായ കാരണം കൂടാതെ കുറേ അധികകാലം ഒരു ഭര്‍ത്താവ് അയാളുടെ ഭാര്യയെ സമീപിക്കാതിരിക്കുവാന്‍ പാടില്ല. കവിഞ്ഞപക്ഷം സാധാരണനിലയില്‍ ഭര്‍ത്താവിന്‍റെ സമീപനം കൂടാതെ ഒരു സ്ത്രീക്ക് നാലുമാസത്തിലധികം ക്ഷമിച്ചിരിക്കുവാന്‍ സാധ്യമല്ലെന്നാണ് ഈ വചനത്തില്‍നിന്ന് മനസ്സിലാകുന്നത്.ചില കാരണങ്ങളെ തുടര്‍ന്ന് ഉമര്‍ (റ) ഇതിനെപ്പറ്റി സ്ത്രീകളോട് ആലോചന നടത്തിയതായും, ആ അടിസ്ഥാനത്തില്‍ തന്‍റെ സൈന്യങ്ങളില്‍ ആരെയും നാലുമാസത്തിലധികം കാലം വീടുവിട്ടുപോകുവാന്‍ താന്‍ അനുവദിക്കുകയില്ലെന്ന് അദ്ദേഹം പറഞ്ഞതായും ഇമാംമാലിക് (റ) നിവേദനം ചെയ്തിരിക്കുന്നു. ഭര്‍ത്താക്കളോട് ഭാര്യമാര്‍ക്കുള്ള തുപോലെ, ഭാര്യമാരോട് ഭര്‍ത്താക്കള്‍ക്കും ചില മര്യാദകള്‍ പാലിക്കേണ്ട കടമയുണ്ടെന്ന്‍ അടുത്ത വചനത്തില്‍ പ്രസ്താവിച്ചു കാണാം. വിവാഹിതയും അവിവാഹിതയു മല്ലാത്ത വിധം സ്ത്രീകളെ ഇട്ട് കഷ്ടപ്പെടുത്തരുതെന്ന് അല്‍ബക്വറഃ 231-ാം വചന ത്തിലും 4: 129 ലും കാണാവുന്നതുമാകുന്നു. ‘നിനക്ക് നിന്നോടും, നിന്‍റെ വീട്ടുകാരോടും ചില കടമകളുണ്ട്’ എന്ന് നബി (صَلَّى اللَّهُ عَلَيْهِ وَسَلَّمَ) യും പ്രസ്താവിച്ചിരിക്കുന്നു. (ബു.) സത്യം ചെയ്യാതെയാ ണെങ്കിലും ശരി, ന്യായമായ വല്ല കാരണവും കൂടാതെ ഭാര്യാഭര്‍ത്തൃസംബന്ധം പാലിക്കാത്ത ഭര്‍ത്താവിനെപ്പറ്റി ഭാര്യക്ക് ന്യായധിപ സ്ഥാനത്ത് സങ്കടം ബോധിപ്പിക്കാവുന്നതും, അതിന് ന്യായാധിപന്‍ പരിഹാരമുണ്ടാക്കിക്കൊടുക്കേതുമാകുന്നു"
  2,227,"233"
  2,228,"(ആദമിനോട്) നാം പറയുകയും ചെയ്തു: 'ആദമേ, നീയും, നിന്‍റെ ഇണ (ഭാര്യ)യും സ്വര്‍ഗത്തില്‍ താമസിച്ചു കൊള്ളുക: അതില്‍നിന്ന് നിങ്ങള്‍ ഉദ്ദേശിച്ചിടത്തു നിന്നു സുഭിക്ഷമായി രണ്ടാളും ഭുജിച്ചുകൊള്ളുക. ഈ വൃക്ഷത്തെ നിങ്ങള്‍ സമീപിക്കുകയും അരുത്; എന്നാല്‍, നിങ്ങള്‍ രണ്ടു പേരും അക്രമികളില്‍പെട്ടവരായിത്തീരും'.   قُرُوءٍ (ക്വുറൂഉ്) എന്ന വാക്കിന്‍റെ ഏകവചനം قُرْء (‘ക്വുര്‍ഉ്’) എന്നത്രെ. ആദ്യത്തെ അക്ഷരത്തിന് അകാരം ( فَتح ) നല്‍കി ‘ക്വുര്‍ഉ്’ എന്നും ഉപയോഗിക്കാറുണ്ട്. ഇതിന്‍റെ സാക്ഷാല്‍ അര്‍ത്ഥം, ശുദ്ധി അവസാനിച്ച ശേഷം ആര്‍ത്തവത്തില്‍ പ്രവേശിക്കുകയാണെന്നും, ശുദ്ധിയെ ഉദ്ദേശിച്ചും ആര്‍ത്തവത്തെ ഉദ്ദേശിച്ചും അത് ഉപയോഗിക്കപ്പെടുമെന്നും ഇമാം റാഗിബ് (റ) ചൂണ്ടിക്കാട്ടിയിരിക്കുന്നു. ഒരു നിശ്ചിത കാലത്ത് സംഭവിക്കാറുള്ള ഒരു കാര്യം സംഭവിക്കുകയോ, ഒരു നിശ്ചിതകാലത്ത് അവസാനിക്കാറുള്ള ഒരു കാര്യം അവസാനിക്കുകയോ ചെയ്യുന്ന സമയം എന്നാണ് ഭാഷയില്‍ അതിനര്‍ത്ഥ മെന്നും, അതിനാല്‍ ആര്‍ത്തവമുണ്ടാകുന്ന സമയത്തിനും, ശുദ്ധിയുണ്ടാകുന്ന സമയ ത്തിനും ആ വാക്ക് അറബികള്‍ ഉപയോഗിച്ചുവരുമെന്നും ഇമാം ഇബ്‌നുജരീറും (റ) പ്രസ്താവിച്ചിരിക്കുന്നു. വാക്കര്‍ത്ഥമെന്തായാലും ശുദ്ധിയുടെ സമയമെന്നും, ആര്‍ത്ത വത്തിന്‍റെ സമയമെന്നുമുള്ള രണ്ട് വിപരീതാര്‍ത്ഥങ്ങളിലും ഒരുപോലെ ആ വാക്ക് ഉപ യോഗപ്പെടാമെന്നതില്‍ തര്‍ക്കമില്ല. ആ രണ്ടിലേതാണ് ഇവിടെ വിവക്ഷ എന്നുള്ളതില്‍ സഹാബികള്‍ മുതല്‍ക്കേ പണ്ഡിതന്‍മാര്‍ക്കിടയില്‍ അഭിപ്രായവ്യത്യാസം കാണാം. ശുദ്ധികാലം എന്ന അഭിപ്രായത്തിനാണ് ഇവിടമെുന്‍ഗണന കാണുന്നത്. والله أعلم  ‘ഈലാഇ’ നെത്തുടര്‍ന്നായാലും അല്ലെങ്കിലും ശരി, ത്വലാക്വ് (വിവാഹമോചനം) ചെയ്യപ്പെട്ട സ്ത്രീകള്‍ മൂന്ന് ‘ക്വുര്‍ഉ്’ കാലം കാത്തിരിക്കേണ്ടതുണ്ട്. ഈ കാത്തിരിപ്പി നാണ് عِدة (ഇദ്ദഃ) എന്ന് പറയപ്പെടുന്നത്. ശുദ്ധികാലമാണ് ‘ക്വുര്‍ഉ്’ കൊണ്ടുദ്ദേശ്യമെന്നു വെക്കുമ്പോള്‍, ശുദ്ധികാലത്ത് വിവാഹമോചനം ചെയ്യപ്പെട്ട ഒരു സ്ത്രീയുടെ ഇദ്ദഃ അതിന് ശേഷമുണ്ടാകുന്ന മൂന്നാമത്തെ ആര്‍ത്തവം തുടങ്ങുന്നതോടെ അവസാനിക്കുന്നു. അതായത്, വിവാഹമോചനം നടക്കുമ്പോഴുള്ള ശുദ്ധിയും, ഒന്നാമത്തെ ആര്‍ത്തവ ത്തിന് ശേഷവും രണ്ടാമത്തെ ആര്‍ത്തവത്തിനു ശേഷവും ഉണ്ടാകുന്ന ശുദ്ധികളും കൂടി ആകെ മൂന്ന് ക്വുര്‍ഉകള്‍. എനി, ‘ക്വുര്‍ഉ്’ കൊണ്ടുദ്ദേശ്യം ആര്‍ത്തവമാണെന്നുവെ ക്കുകയാണെങ്കില്‍, മൂന്നാമത്തെ ആര്‍ത്തവം കഴിഞ്ഞു അടുത്തു ശുദ്ധി ആരംഭിക്കുമ്പോഴേ മൂന്ന് ക്വുര്‍ഉ് പൂര്‍ത്തിയാകുകയുള്ളൂ. (ആര്‍ത്തവകാലത്ത് സ്ത്രീകളെ വിവാഹമോചനം ചെയ്യുന്നത് തെറ്റാണെന്നും മറ്റുമുള്ള വിവരങ്ങള്‍ സൂ: ത്വലാക്വ് ആദ്യവചനത്തിലും അതിന്‍റെ വ്യാഖ്യാനത്തിലും പ്രസ്താവിച്ചിട്ടുണ്ട്. അവിടനെോക്കുക.)  സംയോഗം നടന്നിട്ടില്ലാത്ത സ്ത്രീകള്‍ ഇദ്ദഃ ആചരിക്കേണ്ടതില്ല എന്ന് 33:49 ലും ആര്‍ത്തവം ഉണ്ടായിട്ടില്ലാത്തവരോ, ആര്‍ത്തവം നിലച്ചുപോയിട്ടുള്ള വരോ ആയ സ്ത്രീകളുടെ ഇദ്ദഃ മൂന്നുമാസമാണെന്നും, ഗര്‍ഭിണികളുടെ ഇദ്ദഃ അവരുടെ പ്രസവം വരെ ആണെന്നും 65: 4ലും അല്ലാഹു വ്യക്തമാക്കിയിട്ടുണ്ട്. അവര്‍ സംയോഗം നടന്നിട്ടുള്ളവരും, ആര്‍ത്തവരക്തമുണ്ടാകാറുള്ളവരും, ഗര്‍ഭമില്ലാത്തവരുമായ സ്ത്രീകളുടെ ഇദ്ദയെക്കുറിച്ചാണ് മൂന്ന് ‘ക്വുര്‍ഉ’കള്‍ എന്നിവിടെ പറഞ്ഞ വിധിയെന്ന് മനസ്സിലാക്കാവുന്നതാണ്.  وَلَا يَحِلُّ لَهُنَّ أَن يَكْتُمْنَ (അവരുടെ ഗര്‍ഭായങ്ങളില്‍ അല്ലാഹു സൃഷ്ടിച്ചതിനെ അവര്‍ ഒളിച്ചുവെക്കുവാന്‍ പാടില്ല.) എന്ന് പറഞ്ഞതിന്‍റെ താല്‍പര്യം, അവര്‍ക്ക് ഗര്‍ഭം ഉണ്ടെന്ന് കണ്ടാല്‍ അതും, ആര്‍ത്തവം ഉണ്ടായാല്‍ അതും മൂടിവെക്കരുതെന്നാകുന്നു. ഏതെങ്കിലും സ്വാര്‍ത്ഥമോ പ്രേരണയോ നിമിത്തം ചിലപ്പോള്‍, ഇദ്ദഃകാലം വേഗം അവസാനിക്കണമെന്നോ, കഴിവതും നീണ്ടുപോകണമെന്നോ അവര്‍ക്ക് ആഗ്രഹം തോന്നിയേക്കുവാനും, അതനുസരിച്ച് അവര്‍ യഥാര്‍ത്ഥം മറച്ചുവെക്കുവാനും ഇടയായേക്കും. അതുകൊണ്ടാണ് ഈ കാര്യം അല്ലാഹു പ്രത്യേകം വിലക്കിയിരിക്കുന്നത്. അതുമൂലം സംഭവിക്കാവുന്ന ഭവിഷ്യത്താകട്ടെ, വലുതുമായിരിക്കും. മടക്കി എടുക്കലും പുതിയ വിവാഹം നടത്തലുമെല്ലാം ഇദ്ദഃയെ ആശ്രയിച്ചാണല്ലോ നടക്കുക. ബാഹ്യമായ തെളിവ നുസരിച്ചേ നിയമ നടപടികള്‍ എടുക്കുവാനും വഴിയുള്ളൂ. അതിനും പുറമെ, അക്കാര്യ ങ്ങള്‍ മിക്കവാറും സ്ത്രീകള്‍ക്ക് മാത്രം അറിയാവുന്നതും, പരക്കെ അറിയാന്‍ കഴിയാ ത്തതുമാണ് താനും. ഇതെല്ലാം കണക്കിലെടുത്തുകൊണ്ടാണ് വളരെ ഗൗരവ സ്വരത്തില്‍ ‘അവര്‍ അല്ലാഹുവിലും അന്ത്യദിനത്തിലും വിശ്വസിക്കുന്നുവെങ്കില്‍ ( إِن كُنَّ يُؤْمِنَّ بِاللَّهِ وَالْيَوْمِ الْآخِرِ ) എന്നുകൂടി താക്കീത് നല്‍കിയിരിക്കുന്നത്. ഒളിച്ചുവെക്കു ന്നത് വമ്പിച്ച തെറ്റും ശിക്ഷാര്‍ഹവുമാണെന്നത്രെ ഈ വാക്ക് സൂചിപ്പിക്കുന്നത്.  ഏതെങ്കിലും കാരണത്താല്‍ വിവാഹമോചനം ചെയ്തശേഷം, അതുവേണ്ടിയിരുന്നില്ലെന്ന്‍ ഖേദിക്കലും, അല്ലെങ്കില്‍ ആ കാരണം അവസാനിച്ചിരിക്കക്കൊണ്ട് മേലില്‍ തങ്ങള്‍ക്ക് യോജിച്ചു പോകാമായിരുന്നുവെന്ന് തോന്നലും മനുഷ്യസഹജമായ സ്വഭാ വമാണല്ലോ, അതിനാല്‍, വിവാഹമോചനം ചെയ്ത ഭര്‍ത്താവിന് ഇദ്ദഃകാലം കഴിയുംമു മ്പ് അവളെ വീണ്ടും പഴയ വിവാഹത്തിലേക്ക് മടക്കിയെടുക്കുവാന്‍ അല്ലാഹു ഇസ്‌ലാമില്‍ നിയമപരമായിത്തന്നെ അവസരം നല്‍കിയിരിക്കുന്നു. പുതിയൊരു വിവാഹത്തെക്കാള്‍ നല്ലത് അതാണെന്നും, കഴിവതും മടക്കി എടുക്കുകയാണ് നല്ലതെന്നും സൂചിപ്പി ക്കുകയും ചെയ്തിരിക്കുന്നു. അതാണ് ‘അതില്‍- ഇദ്ദഃകാലത്തില്‍- അവരമെടക്കി എടു ക്കുവാന്‍ അവരുടെ വരന്‍മാര്‍ കൂടുതല്‍ അവകാശപ്പെട്ടവരാകുന്നു’ എന്ന് പറഞ്ഞത്. എന്നാല്‍, രണ്ടു പ്രാവശ്യം വിവാഹ മോചനം നടത്തുക യും, മടക്കി എടുക്കുകയും ചെയ്തു കഴിഞ്ഞശേഷം മൂന്നാമതും വിവാഹമോചനം ചെയ്യുന്നപക്ഷം ഈ അവസരം നഷ്ടപ്പെട്ടുപോകുന്നതാണെന്ന് അടുത്ത വചനത്തില്‍ കാണാവുന്നതാണ്. മടക്കി എടുക്കുമ്പോള്‍ ഒരു കാര്യം പ്രത്യേകം മനസ്സിരുത്തേണ്ടതുണ്ട്: മടക്കി എടുക്കുന്നത് വല്ല ദുരുദ്ദേ ശ്യവും വെച്ചുകൊണ്ടായിക്കൂടാ. മടക്കി എടുക്കുന്നത് കൊണ്ട് പ്രത്യേകം ഉപദ്രവമൊ ന്നും ഉണ്ടായിത്തീരുവാനും പാടില്ല. നന്മ വരുത്തണം. തമ്മില്‍ നന്നായിത്തീരണം, തങ്ങളുടെ ഭാവി ഗുണകരമായിത്തീരണം എന്നൊക്കെയുള്ള ഉദ്ദേശ്യത്തോടെയായിരി ക്കണം മടക്കി എടുക്കുന്നത്. ‘അവര്‍ നന്മ വരുത്തുവാന്‍ ഉദ്ദേശിച്ചെങ്കില്‍’ എന്ന ഉപാധിയോ ടെയാണ് മടക്കി എടുക്കുവാനുള്ള അവകാശം അല്ലാഹു നല്‍കിയിരിക്കുന്നതെന്ന് മടക്കി എടുക്കുന്നവരും, അതിന് പ്രേരിപ്പിക്കുന്നവരും ഓര്‍ത്തിരിക്കേണ്ടതുണ്ട്. വല്ല ദുരുദ്ദേ ശ്യത്തോടുകൂടിയും ഒരാള്‍ മടക്കി എടുക്കുന്നപക്ഷം, അത് തെളിയിക്കുവാനും, അതിന്‍റെ പേരില്‍ നിയമനടപടി എടുക്കുവാനും പ്രയാസമാണെങ്കിലും അത് അല്ലാഹുവിന്‍റെ മുമ്പില്‍ വെളിച്ചത്താകുമെന്നും, അല്ലാഹു അതിന്‍റെ പേരില്‍ ശിക്ഷാനടപടി സ്വീകരിക്കുമെന്നും അവര്‍ ഓര്‍ത്തിരിക്കേണ്ടതുമാകുന്നു.  തുടര്‍ന്നുകൊണ്ട് അല്ലാഹു അറിയിക്കുന്നു: ഭാര്യമാരുടെമേലുള്ള ബാധ്യതപോലെ അവരോട് ഭര്‍ത്താക്കള്‍ക്കും ബാധ്യതയുണ്ട് ( وَلَهُنَّ مِثْلُ الَّذِي عَلَيْهِنَّ ) എന്ന്. വളരെ വിശാലവും അര്‍ത്ഥഗര്‍ഭവുമായ ഒരാശയമാണ് ഈ വാക്യത്തില്‍ അടങ്ങിയിരിക്കുന്നത്. സ്ത്രീകളെ സംബന്ധിച്ചിടത്തോളം, പൊതുവില്‍ പറഞ്ഞാല്‍ അവര്‍ കേവലം വീട്ടുസാ ധാനങ്ങളെപ്പോലെയോ, അടിമകളെപ്പോലെയോ, അല്ലെങ്കില്‍ ആടുമാട് കണക്കിലുള്ള ചില ജീവികളെപ്പോലെയോ മാത്രം കണക്കാക്കപ്പെട്ടിരുന്ന ഒരു കാലത്ത് സ്ത്രീകള്‍ക്ക് അവരര്‍ഹിക്കുന്ന അവകാശങ്ങളെല്ലാം ഈ ഒരൊറ്റ വാക്യം കൊണ്ട് അല്ലാഹു വകവെ ച്ചുകൊടുത്തിരിക്കുകയാണ്. ഓരോ ഭാഗത്ത് നിന്നും മറ്റേ ഭാഗത്തോട് നിറവേറ്റേുന്ന ബാധ്യതകള്‍ ഇന്നതൊക്കെയാണെന്ന് എണ്ണിപ്പറയുക പ്രയാസമാണല്ലോ. മതദൃഷ്ട്യാ പ്രത്യേകം അറിയപ്പെട്ടതും, സദാചാരപരമായി പൊതുവെ അറിയപ്പെട്ടതുമായ ബാധ്യ തകളും, ഗാര്‍ഹികം, കുടുംബപരം, ദാമ്പത്യപരം, സാമ്പത്തികം ആദിയായ തുറകളില്‍ പരസ്പരം അനുവര്‍ത്തിക്കേണ്ടുന്ന ബാധ്യതകളും ഉണ്ടായിരിക്കും. ഇതെല്ലാം ഉള്‍ക്കൊള്ളു മാറ് ‘ആചാരമര്യാദയനുസരിച്ച് ( بِالْمَعْرُوفِ )’ എന്ന വിശേഷണം കൊണ്ട് അല്ലാഹു മതിയാക്കിയിരിക്കുന്നു. (*) എല്ലാതരം ബാധ്യതകളും ഈ വാക്കില്‍ ഉള്‍ക്കൊള്ളുന്നുവെന്നു മാത്രമല്ല, ആ ബാധ്യതകള്‍ പാലിക്കുന്നത് ഓരോരുത്തരുടെയും കഴിവും പരിതഃസ്ഥിതിയും അനുസരിച്ച് വേണമെന്ന ഒരു സൂചനകൂടി ഇതില്‍ അടങ്ങിയിട്ടുണ്ടെന്ന് കാണാം. സ്ത്രീകളോട് പുരുഷന്‍ നിറവേറ്റേുന്ന ബാധ്യതകള്‍ക്ക് ഏതാനും ചില ഉദാഹരണങ്ങളും, അതിന്‍റെ വിസ്തൃതിയെക്കുറിച്ച് ഏതാണ്ടൊരു അനുമാനവും താഴെ കാണുന്ന ഉദ്ധരണികളില്‍ നിന്ന് നമുക്ക് ലഭിക്കുന്നതാണ്:-   (*) مَعْرُوفِ എന്ന വാക്കിന്‍റെ അര്‍ത്ഥോദ്ദേശ്യത്തെപ്പറ്റി 178-ാം വചനത്തിന്‍റെ വ്യാഖ്യാനത്തിലും മറ്റും വിവരിച്ചിട്ടുള്ളത് ഓര്‍ക്കുക.   1. നിങ്ങള്‍ക്ക് സ്ത്രീകളോടും, സ്ത്രീകള്‍ക്ക് നിങ്ങളോടും ചില കടപ്പാടുകളുണ്ടെന്ന് ഓര്‍മിപ്പിച്ചുകൊണ്ട് നബി (صَلَّى اللَّهُ عَلَيْهِ وَسَلَّمَ) പറയുന്നു: ‘എന്നാല്‍ സ്ത്രീകളുടെമേല്‍ നിങ്ങളോടുള്ള കടപ്പാട്: നിങ്ങള്‍ ഇഷ്ടപ്പെടാത്തവരനെിങ്ങളുടെ വിരുപ്പില്‍ ചവിട്ടുവാന്‍ അവര്‍ അനുവ ദിക്കരുത്. നിങ്ങള്‍ ഇഷ്ടപ്പെടാത്തവര്‍ക്ക് നിങ്ങളുടെ വീടുകളില്‍ അവര്‍ അനുവാദം നല്‍കുകയും ചെയ്യരുത്. നിങ്ങളുടെമേല്‍ അവരോടുള്ള കടപ്പാട്: അവരുടെ വസ്ത്രങ്ങ ളിലും ഭക്ഷണത്തിലും നിങ്ങള്‍ അവര്‍ക്ക് നന്നാക്കിക്കൊടുക്കലാകുന്നു’ (തി; ന; ജ)  2. ഇബ്‌നു അബ്ബാസ് (റ) പറഞ്ഞതായി വകീഉം (റ) മറ്റുപലരും ഇപ്രകാരം ഉദ്ധരിച്ചിരിക്കുന്നു: ‘എനിക്കുവേണ്ടി ഭാര്യ അഴക് സ്വീകരിക്കുന്നത് എനിക്ക് ഇഷ്ടമുള്ളതുപോലെ, അവള്‍ക്കുവേണ്ടി ഞാന്‍ അഴക് സ്വീകരിക്കുന്നതും ഞാന്‍ ഇഷ്ടപ്പെടുന്നു. കാരണം അല്ലാഹു പറയുന്നു.: وَلَهُنَّ مِثْلُ الَّذِي عَلَيْهِنَّ (അവരുടടെ മേലുള്ളതുപോലെ ബാധ്യത അവരോടുമുണ്ട്.)  3. നബി (صَلَّى اللَّهُ عَلَيْهِ وَسَلَّمَ) പറയുന്നു: ‘ഒരു സത്യവിശ്വാസി ഒരു സത്യവിശ്വാസിനിയോട് ഉരസലുണ്ടാകാതെ (ഈര്‍ഷ്യതയുണ്ടാക്കാതെ) ഇരുന്നുകൊള്ളട്ടെ. അവളില്‍ നിന്ന് ഒരു സ്വഭാവം അവന് അനിഷ്ടമായെങ്കില്‍ മറ്റൊരു സ്വഭാവം അവളില്‍ നിന്ന് അവന്‍ തൃപ്തിപ്പെടുമായി രിക്കും.’ (മു)  4. ഭാര്യയോട് ഭര്‍ത്താവിനുള്ള കടമയെപ്പ റ്റി ഒരാള്‍ ചോദിച്ചപ്പോള്‍ നബി (صَلَّى اللَّهُ عَلَيْهِ وَسَلَّمَ) പറഞ്ഞു: ‘നീ ഭക്ഷിക്കുന്നതായാല്‍ അവള്‍ക്കും ഭക്ഷണം നല്‍കുക. നീ വസ്ത്രം ധരിക്കുന്നതായാല്‍ അവള്‍ക്കും വസ്ത്രം നല്‍കുക. മുഖത്തടിക്കരുത്, ചീത്തവാക്ക് പറയരുത്, വീട്ടില്‍വെച്ചല്ലാതെ അവളുമായി പിണങ്ങാതിരിക്കുക (പിണക്കം നിമിത്തം വീട് വിട്ടുപോകുവാന്‍ ഇടവരുത്താതിരിക്കുക) ഇവയാണത്.’ (അ; ദാ; ജ) 5. ഒരു ഹദീഥില്‍ നബി (صَلَّى اللَّهُ عَلَيْهِ وَسَلَّمَ) പറയുന്നു: സത്യവിശ്വാസികളില്‍ ഏറ്റവും വിശ്വാസം പൂര്‍ത്തിയായവര്‍ അവരില്‍ ഏറ്റവും നല്ല സ്വഭാവമുള്ളവരാകുന്നു. നിങ്ങളില്‍ വെച്ച് ഉത്തമന്‍മാര്‍ തങ്ങളുടെ ഭാര്യമാരോട് ഉത്തമന്‍മാരാകുന്നു.’ (തി.) 6. സ്ത്രീകളില്‍വെച്ച് നല്ലവള്‍ ഏതാണെന്ന് ചോദിക്കപ്പെട്ടപ്പോള്‍ നബി (صَلَّى اللَّهُ عَلَيْهِ وَسَلَّمَ) പറഞ്ഞു: ‘അവന്‍ (ഭര്‍ത്താവ്) നോക്കിയാല്‍ അവന് സന്തോഷമുളവാക്കുകയും, അവന്‍ കല്‍പി ച്ചാല്‍ അവനെ അനുസരിക്കുകയും, തന്‍റെ ദേഹത്തെയോ ധനത്തെയോ സംബന്ധിച്ച വിഷയത്തില്‍ അവന് അതൃപ്തിയുണ്ടാകുന്ന വിധം എതിര്‍ പ്രവര്‍ത്തിക്കാതിരിക്കുകയും ചെയ്യുന്നവളാകുന്നു.’ (ന, – ശുഅുല്‍ഈമാനില്‍) സ്ത്രീകള്‍ക്ക് പുരുഷന്‍മാരോടുള്ളതുപോലെ പുരുഷന്‍മാര്‍ക്ക് സ്ത്രീകളോടും കടമയുണ്ടെന്ന് പറഞ്ഞപ്പോള്‍, പുരുഷനും സ്ത്രീയും എല്ലാ ബാദ്ധ്യതയിലും സമനിലക്കാരാ ണെന്നോ, സ്ത്രീയുടെ മേല്‍ പുരുഷന് യാതൊരു നിയന്ത്രണാധികാരവും ഇല്ലെന്നോ ധരിച്ചുപോകാതിരിക്കുവാന്‍ വേണ്ടി അടുത്തവാക്യത്തില്‍ അല്ലാഹു പറയുന്നു: ‘പുരുഷ ന്‍മാര്‍ക്ക് അവരെക്കാള്‍ ഒരു പദവിയുണ്ടുതാനും ( وَلِلرِّجَالِ عَلَيْهِنَّ دَرَجَةٌ ).’ ഈ പദവി എന്താണെന്ന് ഇവിടെ വ്യക്തമാക്കപ്പെട്ടിട്ടില്ലെങ്കിലും സൂ: നിസാഉണ്ട് 34 ല്‍ നിന്ന് അത് വ്യക്തമാകുന്നതാണ്. പുരുഷന്‍മാര്‍ക്ക് പ്രകൃത്യാ അല്ലാഹു ചില ശ്രേഷ്ഠതകള്‍ നല്‍കിയിട്ടുള്ളതും, സ്ത്രീകളുടെ ചിലവുകള്‍ക്ക് ധനം ചിലവഴിക്കുന്നത് പുരുഷന്‍മാരായതും നിമിത്തം അവരുടനെിയന്ത്രണവും രക്ഷാധികാരവും പുരുഷന്‍മാര്‍ക്കാണെന്നത്രെ അവിടെ അല്ലാഹു പറഞ്ഞതിന്‍റെ സാരം. (കൂടുതല്‍ വിവരം അവിടെവെച്ചുകാണാം. (إِن شَاءَ اللَّهُ) അല്ലാഹുവിന്‍റെ നിയമ നിര്‍ദ്ദേശങ്ങളെ വകവെക്കാത്തവരെ കീഴൊതുക്കുവാനും അവരുടെ മേല്‍ തക്ക നടപടി എടുക്കുവാനും അവന് കഴിയുമെന്നും, അവന്‍റെ നിയമനിര്‍ദ്ദേശങ്ങളെല്ലാം തന്നെ തികച്ചും യുക്തവും ന്യായവും മാത്രമായിട്ടുള്ളതാണെന്നും അതില്‍ യാതൊരു ഭേദഗതിക്കും സ്ഥാനമില്ലെന്നും അവസാനം ചൂണ്ടിക്കാട്ടുന്നു: وَاللَّهُ عَزِيزٌ حَكِيمٌ (അല്ലാഹു പ്രതാപശാലിയും അഗാധജ്ഞനുമാകുന്നു.)  സ്ത്രീകളുടെ അവകാശങ്ങള്‍ യഥാവിധി വകവെച്ചുകൊടുക്കുന്നതില്‍- പൊതുവെ നോക്കിയാല്‍- പുരുഷന്‍മാര്‍ എക്കാലത്തും വളരെ അമാന്തം കാണിച്ചുകൊണ്ടാണിരിക്കുന്നതെങ്കിലും, മുന്‍കാലത്തെപ്പോലെ അവരെ ആടുമാടുകളെപ്പോലെയോ, അടിമ കള്‍ കണക്കെയോ കണക്കാക്കിവരുന്ന സമ്പ്രദായം ഇന്ന് അധികമൊന്നും കാണപ്പെടുമെന്ന്‍ തോന്നുന്നില്ല. നേരെമറിച്ച് അവര്‍ക്ക് അനിയന്ത്രിതമായ സ്വാതന്ത്ര്യവും, യഥാര്‍ത്ഥ ത്തില്‍ അവര്‍ അര്‍ഹിക്കാത്ത അവകാശങ്ങളും നല്‍കപ്പെടുന്നതാണ് ഇന്ന് കൂടുതല്‍ ആപല്‍ക്കരമായിട്ടുള്ളത്. സദാചാര രംഗത്തും, ധാര്‍മിക രംഗത്തും മാത്രമല്ല, സാമൂഹ്യരംഗത്ത് പൊതുവെ തന്നെയും ഇതുമൂലം ഉണ്ടായിക്കൊണ്ടിരിക്കുന്ന അനര്‍ത്ഥങ്ങള്‍ ഭയങ്കരമാണ്. അല്ലാഹുവില്‍ ശരണം!"
  2,229,"ഇസ്‌റാഈല്‍ സന്തതികളേ, ഞാന്‍ നിങ്ങള്‍ക്ക് ചെയ്തുതന്നിട്ടുള്ളതായ എന്‍റെ അനുഗ്രഹത്തെ നിങ്ങള്‍ ഓര്‍ക്കുവീന്‍. എന്‍റെ [എന്നോടുള്ള] കരാറ് നിങ്ങള്‍ നിറവേറ്റുകയും ചെയ്യുവിന്‍; എന്നാല്‍ നിങ്ങളുടെ [നിങ്ങളോടുള്ള] കരാര്‍ ഞാന്‍ നിറവേറ്റുന്നതാണ്. എന്നെ മാത്രം ഭയപ്പെടുകയും ചെയ്യുവിന്‍. നിങ്ങള്‍ യഥാര്‍ത്ഥത്തെ അയഥാര്‍ത്ഥവുമായി (കൂട്ടി)ക്കലര്‍ത്തുകയും, യഥാര്‍ത്ഥത്തെ മറച്ചുവെക്കുകയും ചെയ്യരുത്; നിങ്ങളാകട്ടെ, (യഥാര്‍ത്ഥം) അറിയുന്നുതാനും!    കഴിഞ്ഞ 224, 225 വചനങ്ങളില്‍ സത്യത്തെ സംബന്ധിച്ച് ചില കാര്യങ്ങള്‍ അല്ലാഹു പ്രസ്താവിച്ചു. തുടര്‍ന്നുള്ള രണ്ട്  വചനങ്ങളില്‍ ഒരു പ്രത്യേകതരം സത്യമായ ‘ഈലാഇ’നെക്കുറിച്ചും പ്രസ്താവിച്ചു. സന്ദര്‍ഭവശാല്‍, അതിനോട്  ബന്ധപ്പെട്ടുകൊണ്ട് ത്വലാക്വിനെ (വിവാഹമോചനത്തെ) സംബന്ധിച്ചും സ്പര്‍ശിക്കുകയുണ്ടായി. അങ്ങ നെ, 228-ാം  വചനത്തില്‍, ത്വലാക്വ് സംബന്ധമായ നിയമങ്ങള്‍ വിവരിച്ച കൂട്ടത്തില്‍, ത്വലാക്വിനുശേഷം ഭാര്യയെ മടക്കി  എടുക്കുന്നതിനെപ്പറ്റിയും, ഇദ്ദഃയെപ്പറ്റിയും സംസാരി ച്ചു. അതിനെ തുടര്‍ന്ന് ഇവിടെ മടക്കി എടുക്കാവുന്ന ത്വലാക്വ്  ഏതാണെന്നും, മടക്കി എടുക്കുവാന്‍ പാടില്ലാത്ത ത്വലാക്വ് ഏതാണെന്നും ത്വലാക്വ് നിര്‍വ്വഹിക്കേണ്ടുന്നത്  എങ്ങനെയായിരിക്കണമെന്നും മറ്റും വിവരിക്കുന്നു. ത്വലാക്വ് സംബന്ധമായി പ്രധാനപ്പെട്ട പല നിയമങ്ങളും ഈ  വചനങ്ങളില്‍ അടങ്ങിയിരിക്കുന്നു. ഇടക്കിടെ നാലഞ്ച് പ്രാവശ്യം അവയെപ്പറ്റി حُدُود اَلَّله (അല്ലാഹു നിശ്ചയിച്ച  നിയമാതിര്‍ത്തികള്‍) എന്ന് വിശേഷിപ്പിക്കുകയും, അവ ലംഘിക്കുന്നതിനെപ്പറ്റി കര്‍ശനമായ താക്കീത് നല്‍കുകയും  ചെയ്തിരിക്കുന്നു. പ്രസ്തുത നിയമങ്ങള്‍ക്ക് അല്ലാഹു കല്‍പിച്ചിട്ടുള്ള ഗൗരവമാണ് ഇതെല്ലാം ചൂണ്ടിക്കാട്ടുന്നത്. പക്ഷേ,  ഇതൊക്കെയായിട്ടും മുസ്‌ലിം സമുദായം ഈ കര്‍ശനമായ നിയമാതിര്‍ത്തികള്‍ മിക്കതും ലംഘിക്കുകയും,  മറികടക്കുകയും ചെയ്യുന്ന കാഴ്ചയാണ് കാണുന്നതെന്ന് അപാരമായ വ്യസനത്തോടുകൂടി പറയേണ്ടി വന്നിരിക്കുകയാണ്!  (فالى الله المشتكى)  അറബികള്‍ക്കിടയില്‍ നടപ്പിലുണ്ടായിരുന്ന പല നടപടി ക്രമങ്ങളും- അവയില്‍ ചില പരിഷ്‌കാരങ്ങളോ, നിയന്ത്രണങ്ങളോ വരുത്തിക്കൊണ്ട്- ഇസ്‌ലാം അംഗീകരിക്കുകയുണ്ടായിട്ടുണ്ട്. അക്കൂട്ടത്തില്‍പെട്ടതാണ് വിവാഹമോചനവും,  അതിനുശേഷമുള്ള മടക്കി എടുക്കലും (الطَلاَقُ وَالرجعة). ഒരാള്‍ക്ക് അയാളുടെ ഭാര്യയെ എത്ര പ്രാവശ്യം വേണമെങ്കിലും  വിവാഹമോചനം നടത്തുകയും മടക്കി എടുക്കുകയും ചെയ്യാന്‍ അന്ന് സ്വാത ന്ത്ര്യമുണ്ടായിരുന്നു. ഇതുമൂലം സ്ത്രീകള്‍  വളരെയധികം കഷ്ടപ്പാടുകള്‍ അനുഭവിക്കേണ്ടിയും വന്നിരുന്നു. വിവാഹം നിമിത്തം ലഭിക്കേണ്ടുന്ന ആനുകൂല്യങ്ങള്‍  ലഭിക്കു കയോ, വിവാഹമോചനം വഴി ലഭിക്കേണ്ടുന്ന സ്വാതന്ത്ര്യം ലഭിക്കുകയോ ചെയ്യാതെ- വിവാഹിതയോ,  വിവാഹമോചിതയോ അല്ലാത്തവിധം- എത്രയോ സ്ത്രീകള്‍ ആയുഷ്‌ക്കാലം ഉന്തി നീക്കേണ്ടി വരുകയും പതിവായിരുന്നു.  തമ്മില്‍ വല്ല വഴക്കോ വക്കാണമോ കൂടുമ്പോള്‍ ‘ഞാന്‍ നിന്നെ ഒരു കാലത്തും ഏറ്റെടുക്കുകയുമില്ല, വിട്ടയക്കുകയു മില്ല’  എന്ന് ചിലര്‍ തുറന്നു പറയുക കൂടി ചെയ്‌തേക്കും. ഇസ്‌ലാമിന്‍റെ ആരംഭത്തില്‍ അന്‍സ്വാരികള്‍ക്കിടയില്‍ ഇങ്ങനെ ഒരു  സംഭവം ഉണ്ടാകുകയും, ആ സ്ത്രീ നബി (صَلَّى اللَّهُ عَلَيْهِ وَسَلَّمَ)യുടെ അടുക്കല്‍ വന്ന് സങ്കടം ബോധിപ്പിക്കുകയും ചെയ്തതായി  രിവായത്തു കള്‍ വന്നിട്ടുണ്ട്. ഈ നികൃഷ്ട സമ്പ്രദായത്തിന് അറുതി വരുത്തുകയും, നീതിയുക്തവും ഉപകാരപ്രദവും  പ്രായോഗികവുമായ നിയമങ്ങള്‍ വഴി അതിന് നിയന്ത്രണം വരുത്തുകയും, അങ്ങനെ, അത്തരം അക്രമങ്ങള്‍ക്ക്  ഇരയാകുന്നതില്‍ നിന്ന് സ്ത്രീ സമുദായത്തെ രക്ഷപ്പെടുത്തുകയുമാണ് ഈ വചനങ്ങള്‍ മുഖേന അല്ലാഹു  ചെയ്തിരിക്കുന്നത്.  ജാഹിലിയ്യാ കാലത്ത് അറബികളില്‍ സ്ത്രീകളുടെ വിവാഹമോചന വിഷയത്തില്‍ ഒരു തരം അരാജകത്വമായിരുന്നു  ഉണ്ടായിരുന്നതെന്ന് മേല്‍ പ്രസ്താവിച്ചതില്‍ നിന്ന് മനസ്സിലായ ല്ലോ. അതുപോലെയൊ, അതിലുപരിയായോ ഉള്ള ഒരരാജ  കത്വം പരിഷ്‌കൃത യുഗമെന്ന് പറയപ്പെടുന്ന ഇക്കാലത്തും- ക്രിസ്ത്യാനികള്‍ക്ക് ബഹുഭൂരിപക്ഷമുള്ള യൂറോപ്യന്‍  നാടുകളില്‍ പോലും- നടമാടിക്കൊണ്ടിരിക്കുന്നുണ്ട്. അതേ സമയത്ത് ക്രിസ്ത്യാനികളെ സംബന്ധിച്ച് പറയുകയാണെങ്കില്‍,  ബൈബ്‌ളിന്‍റെ വിധി നേരെമറിച്ചാണുള്ളതും. ഒരു പുരുഷന്‍ ഒരു സ്ത്രീയെ വിവാഹം കഴിച്ചാല്‍, പിന്നീട് ഒരു  കാരണവശാലും അവന് അവളെ വിവാഹമോചനം നല്‍കി വിടുവാന്‍ പാടില്ലാത്തതാണ്. തമ്മില്‍ യോജി ക്കാതെ  വേര്‍പിരിഞ്ഞു താമസിക്കേണ്ടി വന്നാല്‍ പോലും രണ്ട് കൂട്ടര്‍ക്കും വിവാഹം കഴിക്കുവാന്‍ പാടില്ല. വിവാഹം  കഴിക്കുന്നപക്ഷം- പുരുഷനാവട്ടെ, സ്ത്രീയാവട്ടെ- അത് വ്യഭിചാരമായി ഗണിക്കപ്പെടുന്നതുമാകുന്നു. (മത്തായി: 5ല്‍ 31,  32; ലൂക്കോസ്: 16ല്‍ 18:1. കൊരിന്ത്യര്‍: 7ല്‍ 10- 12 നോക്കുക) അല്‍പാല്‍പം വ്യത്യാസം കാണപ്പെടുമെങ്കിലും  ഏറെക്കുറെ ഹിന്ദുമതാനുയായികളിലും ഇതുപോലെയുള്ള നടപടി ക്രമങ്ങളാണുള്ളത്. ഇസ്‌ലാമാകട്ടെ, പരസ്പര  വിരുദ്ധങ്ങളായ ഈ രണ്ട് നയങ്ങള്‍ക്കും മദ്ധ്യെ- മനുഷ്യ പ്രകൃതിക്ക് അനുയോജ്യവും, പ്രായോഗിക ജീവിതത്തിന്  അനുയുക്തവുമായ ഒരു നില പാടാണ് സ്വീകരിച്ചിട്ടുള്ളതെന്ന് നിഷ്പക്ഷമായി ചിന്തിക്കുന്ന ഏവര്‍ക്കും  മനസ്സിലാക്കാവുന്നതാകുന്നു. എനി നമുക്ക് ഈ വചനങ്ങളിലടങ്ങിയ മുഖ്യവിഷയങ്ങളിലേക്ക് ശ്രദ്ധ കൊടുക്കാം. ومن لله  التوفيق  (ഒന്ന്:) الطَّلاقُ مَرَّتَانِ (ത്വലാക്വ്- വിവാഹമോചനം- രണ്ടു പ്രാവശ്യമാകുന്നു.) ഇദ്ദ കാലത്ത് മടക്കിയെടുക്കാവുന്ന ത്വലാക്വ് രണ്ട്  പ്രാവശ്യമാണുള്ളതെന്ന് സാരം. അല്ലാതെ, ഒരാള്‍ക്ക് തന്‍റെ ഭാര്യയെ ആകെ രണ്ട് പ്രാവശ്യമേ ത്വലാക്വ് നടത്താവൂ  എന്നല്ല അര്‍ത്ഥം. തുടര്‍ന്നുള്ള വാക്യങ്ങളില്‍ നിന്ന് ഇത് സ്പഷ്ടമാണ്. എന്നുവെച്ചാല്‍ ഒന്നാമത്തെ പ്രാവശ്യം ത്വലാക്വ്  നടത്തിയാല്‍ അതിന്‍റെ ഇദ്ദ കഴിയും മുമ്പായി ഭര്‍ത്താവിന് ഭാര്യയെ വിവാഹത്തിലേക്ക് മടക്കിയെടുക്കാം. ഇദ്ദ  കഴിയുന്നതുവരെ മടക്കിയെടുക്കാതെ വിവാഹമോചനം നിലനിറുത്തുകയും ചെയ്യാം. മടക്കി എടുക്കുന്ന പക്ഷം ആവശ്യം  നേരിട്ടാല്‍ രണ്ടാമതും ത്വലാക്വ് നടത്താം. ഈ ത്വലാക്വിനുശേഷം ഭര്‍ത്താവ് രണ്ടാലൊന്ന് സ്വീകരിക്കുവാന്‍  ബാധ്യസ്ഥനായി: فَإِمْسَاكٌ بِمَعْرُوفٍ أَوْ تَسْرِيحٌ بِإِحْسَانٍ (സദാചാര മര്യാദപ്രകാരം അവളെ വെച്ചുകൊണ്ടിരിക്കുക, അല്ലെങ്കില്‍  നന്മചെയ്തുകൊണ്ട്- നല്ല നിലയില്‍- അവളെ പിരിച്ചുവിടുക.) അതായത് അവളെ വിവാഹത്തിലേക്ക് മടക്കി എടുത്ത്  നല്ല രൂപത്തിലും മര്യാദയനുസരിച്ചും അവളുമായി പെരുമാറിക്കൊണ്ട് കഴിഞ്ഞുകൂടുക. മടക്കി എടുക്കുന്നത് വല്ല  ദുരുദ്ദേശ്യവും വെച്ചുകൊണ്ടോ, അവളുമായി സുഖകരമല്ലാത്ത പെരുമാറ്റം പെരുമാറിക്കൊണ്ടോ ആയിരിക്കരുത്. ഇതിന്  തയ്യാറില്ലാ ത്ത- സാധിക്കാത്ത- പക്ഷം, നല്ല നിലക്ക് മാന്യമായ രീതിയില്‍ അവളെ പിരിച്ചയക്കുക. ഈ രണ്ടിലൊന്ന്  സ്വീകരിക്കുവാന്‍ ഭര്‍ത്താവ് നിര്‍ബന്ധിതനാകുന്നു.  മേല്‍ പ്രസ്താവിച്ച നിയമങ്ങളുമായി ബന്ധപ്പെട്ട ചില വസ്തുതകളും വിശദീകരണ ങ്ങളും കൂടി അറിഞ്ഞിരിക്കുന്നത് സന്ദര്‍ഭോചിതമായിരിക്കും. ഉദാഹരണമായി:-  (1). ‘ത്വലാക്വ് രണ്ടെണ്ണമാണ്’ എന്നോ മറ്റോ പറയാതെ ‘ത്വലാക്വ് രണ്ട് പ്രാവശ്യമാണ് (الطَّلاقُ مَرَّتَانِ) എന്ന്  പറഞ്ഞിരിക്കക്കൊണ്ട് ഒരേസമയംതന്നെ ഒരടിയായി രണ്ടോ മൂന്നോ ത്വലാക്വുകള്‍ നടത്തുന്ന സമ്പ്രദായം ശരിയെ ല്ലന്നും,  ഓരോ ത്വലാക്വും വെവ്വേറെ പ്രാവശ്യത്തിലായിരിക്കേണ്ടതുണ്ടെന്നും മനസ്സിലാക്കാം. ഈ വിഷയത്തിലുള്ള അഭി പ്രായ  വ്യത്യാസങ്ങളെക്കുറിച്ച് താഴെ സംസാരിക്കാം, إِن شَاءَ اللَّهُ  (2) ഇദ്ദയുടെ കാലം ദീര്‍ഘിച്ചു പോകുവാന്‍ ഇടയാകാത്ത അവസരത്തിലായിരി ക്കണം ത്വലാക്വ് നടക്കുന്നത്. അഥവാ,  സംയോഗം നടന്നിട്ടില്ലാത്ത ശുദ്ധികാലത്തായിരിക്കണം. ആര്‍ത്തവകാലത്തോ, സംയോഗം നടന്നിട്ടുള്ള ശുദ്ധികാലത്തോ  ആവരുത്. ഇത് സംബന്ധിച്ച് സൂ: ത്വലാക്വിലെ ആദ്യത്തെ വചനത്തില്‍ സൂചിപ്പിക്കപ്പെട്ടിട്ടുള്ളതിന് പുറമെ, ഹദീഥില്‍ നബി (صَلَّى اللَّهُ عَلَيْهِ وَسَلَّمَ) അത് വ്യക്തമായി പ്രസ്താവിച്ചിട്ടുമുണ്ട്. വിശദവിവരത്തിന് സൂ: ത്വലാക്വിന്‍റെ വ്യാഖ്യാനം നോക്കുക.  (3) ഒന്നാം പ്രാവശ്യത്തെ ത്വലാക്വിനെ തുടര്‍ന്നുള്ള ഇദ്ദ അവസാനിക്കുന്നതുവരെ മടക്കി എടുക്കാത്തപക്ഷം, പിന്നീട് അവള്‍ക്ക് വേറെ വിവാഹം കഴിക്കാം. ഇരു വിഭാഗക്കാര്‍ക്കും ഇഷ്ടമാണെങ്കില്‍ വിവാഹമോചനം നടത്തിയ ആദ്യത്തെ ഭര്‍ത്താവിന് തന്നെയും അവളെ വിവാഹം കഴിക്കാവുന്നതാണ്. രണ്ടാം പ്രാവശ്യം ത്വലാക്വ് നടത്തിയാ ലുള്ള വിധിയും ഇതുപോലെ തന്നെ. ഇദ്ദഃ കാലത്ത് മടക്കി എടുക്കായ്കകൊണ്ടോ, താഴെ പറയും പ്രകാരം പ്രതിഫലം വാങ്ങിക്കൊണ്ടുള്ള  ത്വലാക്വായത് (خلع) നിമിത്തമോ ആണ് ഭാര്യയും ഭര്‍ത്താവും തമ്മില്‍ വേര്‍പെട്ടു പോകുന്നതെങ്കില്‍, അതിന് بَيْنُونَة صغرى  (ചെറിയ വേര്‍പാട്) എന്നാണ് സാങ്കേതിക ഭാഷയില്‍ പറയപ്പെടുക. കാര ണം, വേണമെങ്കില്‍ ഈ വേര്‍പാടിനുശേഷവും  അവര്‍ക്ക് പുതിയൊരു വിവാഹം മുഖേന പഴയ ബന്ധത്തിലേക്ക് മടങ്ങാവുന്നതാണ്. മൂന്നാം പ്രാവശ്യത്തെ ത്വലാക്വിന്  ശേഷം മടക്കിയെടുക്കുവാന്‍ പാടില്ല. താഴെ പറയുന്ന പ്രകാരം മറ്റൊരു വിവാഹം കഴിക്കുകയും, അവന്‍  വിവാഹമോചനം നടത്തി ഇദ്ദ കഴിയുകയും ചെയ്താലല്ലാതെ വീണ്ടും വിവാഹം കഴിപ്പാനും പാടില്ല. അതുകൊണ്ട് ഈ  വേര്‍പാടിന് بَيْنُونَة كبرى (വലിയ വേര്‍പാട്) എന്നും പറയപ്പെടുന്നു.  (4) ആര്‍ത്തവ (حَيْض) കാലത്തോ, സംയോഗം നടന്നിട്ടുള്ള ശുദ്ധികാലത്തോ ത്വലാക്വ് നടത്തുന്നത് വിരോധിക്കപ്പെട്ടിരിക്കുന്നു. അതിന് അനാചാരമായ ത്വലാക്വ് (طَلاَق بدعة) എന്ന് പറയപ്പെടുന്നു. ഈ ത്വലാക്വ്  സാധുവാകുമോ എന്നതില്‍ പണ്ഡിതന്‍മാര്‍ക്കിടയില്‍ അഭിപ്രായവ്യത്യാസമുണ്ടെങ്കിലും അത് വിരോധിക്കപ്പെട്ടതാണെന്നുള്ള  തില്‍ സംശയമില്ല.  (രണ്ട്:) …. وَلَا يَحِلُّ لَكُمْ أَن تَأْخُذُوا (നിങ്ങള്‍ അവര്‍ക്ക് കൊടുത്തിട്ടുള്ളതില്‍ നിന്ന് യാതൊന്നും തിരിച്ചു മേടിക്കുവാന്‍ നിങ്ങള്‍ക്ക്  പാടില്ല.) വിവാഹത്തില്‍ മഹ്‌റായി (വിവാഹമൂല്യമായി) നല്‍കപ്പെട്ട ധനമോ, അതിന്‍റെ ഒരു ഭാഗമോ തിരിച്ചു  വാങ്ങിക്കൂടാ എന്നുദ്ദേശ്യം. സംഭാവനയായി വല്ലതും നല്‍കപ്പെട്ടിട്ടുണ്ടെങ്കില്‍ അതും തിരിച്ചു വാങ്ങാവതല്ല. ഒരിക്കല്‍  ദാനമായി കൊടുത്തതിനെ പിന്നീട് തിരിച്ചുവാങ്ങുന്നത് ഛര്‍ദ്ദിച്ച വസ്തു വീണ്ടും തിന്നുന്ന നായയുടെ സ്വഭാവമാണ്  എന്നത്രെ നബി (صَلَّى اللَّهُ عَلَيْهِ وَسَلَّمَ) അരുളിച്ചെയ്തിരിക്കുന്നത്. ഭാര്യാ ഭര്‍ത്താക്കള്‍ തമ്മില്‍ സ്വരച്ചേര്‍ച്ചയില്ലാതാകുമ്പോഴാണല്ലോ  ത്വലാക്വ് നടക്കുക. അപ്പോള്‍, താന്‍ മുമ്പ് അവള്‍ക്ക് നല്‍കിയിരുന്ന വല്ലതും മടക്കികിട്ടുവാന്‍ അവന്‍ ആഗ്രഹിക്കുക  സ്വാഭാവികമായിരിക്കും. അതുകൊണ്ടാണ് ത്വലാക്വിനെപ്പറ്റി പ്രസ്താവി ച്ചപ്പോള്‍ ഇക്കാര്യവും പ്രത്യേകം ഇവിടെ  എടുത്തു പറയുന്നത്. ഒരാള്‍ തന്‍റെ ഭാര്യമാര്‍ക്ക് വളരെ വമ്പിച്ച സംഖ്യതന്നെ കൊടുത്തിരുന്നാവും വിവാഹമോചന  വേളയില്‍ അതില്‍നിന്ന് വല്ലതും തിരിച്ചു വാങ്ങുന്നത് കുറ്റകരമാണെന്നും, മാന്യതക്ക് യോജിക്കാത്തതാണെന്നും  സൂ:നിസാഉ് 20, 21ല്‍ വെച്ച് കാണാവുന്നതാണ്. എങ്കിലും അവള്‍ സന്തോഷപൂര്‍വം വല്ലതും വിട്ടുകൊടുക്കുന്നപക്ഷം  അത് സ്വീകരിക്കുന്നതിന് വിരോധമില്ലതാനും (നിസാഉ്: 4). എന്നാല്‍, രണ്ടുപേരും തമ്മില്‍ യോജിച്ചും പരസ്പര ബാദ്ധ്യ  തകള്‍ നിറവേറ്റിയും കൊണ്ട് ഒത്തൊരുമിച്ചു കഴിയുകയില്ലെന്ന് കണ്ടാല്‍ ഈ നിരോധം ബാധകമല്ല. അതാണ് إِلَّا أَن يَخَافَا – الخ  (അല്ലാഹുവിന്‍റെ നിയമാതിര്‍ത്തികളെ അവര്‍ രണ്ടാളും നിലനിറുത്തുകയില്ലെന്ന് അവര്‍ ഭയപ്പെട്ടാലൊഴികെ.) എന്ന്  പറഞ്ഞതിന്‍റെ സാരം. ഈ അവസരത്തില്‍ എന്താണ് പോംവഴി എന്ന് അടുത്തവാക്യത്തില്‍ നിന്ന് മനസ്സിലാക്കാം:-  (മൂന്ന്:) فَإِنْ خِفْتُمْ أَلَّا يُقِيمَا – الخ (എനി, അവര്‍ രണ്ടു പേരും അല്ലാഹുവിന്‍റെ നിയമാ തിര്‍ത്തികളെ നിലനിറുത്തുകയില്ലെന്ന്  നിങ്ങള്‍ ഭയപ്പെട്ടാല്‍, അപ്പോള്‍ അവള്‍ ഏതൊന്ന് കൊടുത്തുകൊണ്ട് സ്വയം മോചിതയാകുന്നുവോ അതില്‍  രണ്ടുപേര്‍ക്കും തെറ്റില്ല.) ഈ വാക്യത്തില്‍ ‘നിങ്ങള്‍ ഭയപ്പെട്ടാല്‍’ എന്ന വാക്ക് പ്രത്യേകം ശ്രദ്ധേയമാകുന്നു. ഇരുപക്ഷത്തുമുള്ള ഉത്തരവാദപ്പെട്ടവര്‍, ഭരണകര്‍ത്താക്കള്‍, മദ്ധ്യസ്ഥന്‍മാര്‍ മുതലായവരെയാണ് ഇത് അഭിമുഖീകരിക്കുന്നത്. രണ്ടു പേരും തമ്മില്‍ യോജിച്ചു പോകയില്ലെന്ന് അവര്‍ക്ക് തോന്നുകയും, അവള്‍ക്ക് അവനില്‍നിന്ന് മോചനം  സിദ്ധിക്കണമെന്ന് ആവശ്യമുണ്ടാകുകയും ചെയ്യുന്നപക്ഷം, വിവാഹമോചനത്തിന് അവള്‍ പ്രതിഫലം കൊടു ക്കുവാന്‍  നിശ്ചയിക്കുകയും, അവനത് സ്വീകരിച്ചുകൊണ്ട് വിവാഹമോചനം നല്‍കുകയും ചെയ്യുന്നതിന് വിരോധമില്ല എന്ന്  താല്‍പര്യം. ഇങ്ങനെ പ്രതിഫലം നിശ്ചയിച്ചുകൊണ്ടുള്ള വിവാഹമോചനത്തിനാണ് ‘ഖുല്‍ഉ്’ (خلع) എന്ന് സാങ്കേതികമായി പറയപ്പെടുന്നത്. (*) തക്കതായ കാരണം കൂടാതെ ഒരു സ്ത്രീ അവളുടെ ഭര്‍ത്താവിനോട്- പ്രതിഫലം  നിശ്ചയിച്ചുകൊണ്ടോ അല്ലാതേയോ- വിവാഹമോചന ത്തിന് ആവശ്യപ്പെട്ടു കൂടാത്തതാകുന്നു. ഒരു ഹദീഥില്‍ നബി  (صَلَّى اللَّهُ عَلَيْهِ وَسَلَّمَ)  ഇപ്രകാരം പറഞ്ഞിരിക്കുന്നു: ‘ഏതെങ്കിലും ഒരു സ്ത്രീ എന്തെങ്കിലും വിഷമം കൂടാതെ അവളുടെ  ഭര്‍ത്താവിനോട് തന്‍റെ ത്വലാക്വിന് ആവശ്യപ്പെട്ടാല്‍ അവളുടെമേല്‍ സ്വര്‍ഗത്തിന്‍റെ വാസന ഹറാമാകുന്നതാണ്.’ (ഇബ്‌നു  ജരീര്‍; തി; അ; ദാ.) ഈ ഹദീഥിനെ അടിസ്ഥാനമാക്കി തമ്മില്‍ കക്ഷി വഴക്കില്ലാത്ത പ്പോള്‍ ‘ഖുല്‍ഉ്’ പാടില്ല എന്ന് പല  മഹാന്‍മാരും അഭിപ്രായപ്പെട്ടിരിക്കുന്നു.   (*) ‘ഉരിയുക, അഴിച്ചുവെക്കുക’ എന്നൊക്കെയാണ് خلع ന്‍റെ ഭാഷാര്‍ത്ഥം   ഥാബിത്തുബ്നു ക്വൈസ് (റ)ന്‍റെ ഭാര്യ നബി (صَلَّى اللَّهُ عَلَيْهِ وَسَلَّمَ) യുടെ അടുക്കല്‍ വന്നു തന്‍റെ ഭര്‍ത്താവിനെക്കുറിച്ച്  മതവിഷയത്തിലോ സ്വഭാവത്തിലോ തനിക്ക് വറെുപ്പൊന്നുമില്ലെന്നും, പക്ഷേ, (അദ്ദേഹത്തിന്‍റെ ചില ശാരീരിക  വൈകല്യങ്ങള്‍ നിമിത്തം) അദ്ദേഹമൊന്നിച്ച് കഴിഞ്ഞുകൂടാന്‍ സാദ്ധ്യമല്ലെന്നും അറിയിക്കുകയുണ്ടായി. അദ്ദേഹം  അവര്‍ക്ക് (മഹ്‌റായി) നല്‍കിയിരുന്ന തോട്ടം അങ്ങോട്ട് മടക്കിക്കൊടുക്കാമോ എന്ന് നബി (صَلَّى اللَّهُ عَلَيْهِ وَسَلَّمَ)  അവരോട് ചോദിച്ചു.  കൊടുക്കാമെന്ന് അവര്‍ മറുപടി പറഞ്ഞു. ആ തോട്ടം സ്വീകരിച്ചുകൊണ്ട് അവര്‍ക്ക് ത്വലാക്വ് നല്കുവാന്‍ നബി (صَلَّى اللَّهُ عَلَيْهِ وَسَلَّمَ) ഥാബിത്ത് (റ)നോട് ആവശ്യപ്പെടുകയും ചെയ്തു. ഈ സംഭവം ബുഖാരി (റ) മുതലായവര്‍ ഉദ്ധരിച്ചിട്ടുള്ളതാകുന്നു. ‘ഖുല്‍ഇ’ല്‍ പ്രതിഫലമായി നിശ്ചയിക്കപ്പെടുന്ന സംഖ്യ വിവാഹവേളയില്‍ നല്‍കപ്പെട്ട മഹറിനെ ക്കാള്‍  കവിയാതിരിക്കുകയാണ് നല്ലതെന്ന് ഈ ഹദീഥില്‍ നിന്ന് മനസ്സിലാകുന്നു. കൂടുതല്‍ ആവശ്യപ്പെടുന്നത് നീതിയും  മര്യാദയുമല്ലതാനും. അതുകൊണ്ട് ‘ഖുല്‍ഇ’ല്‍ നിശ്ചയിക്കുന്ന പ്രതിഫലം ‘മഹറി’നെക്കാള്‍ കവിയുവാന്‍ പാടില്ലെന്ന് ഒരു  വിഭാഗം പണ്ഡിതന്‍മാര്‍ അഭിപ്രായപ്പെട്ടിരിക്കുന്നു. എങ്കിലും, അവള്‍ ഏതൊന്നുകൊടുത്തുകൊണ്ട് സ്വയം മോചി  തയാകുന്നുവോ അതില്‍ രണ്ടാള്‍ക്കും തെറ്റില്ല. (فَلَا جُنَاحَ عَلَيْهِمَا فِيمَا افْتَدَتْ بِهِ) എന്നാണല്ലോ അല്ലാഹു പറഞ്ഞ വാക്ക്. അവള്‍ക്ക്  ഭര്‍ത്താവില്‍നിന്ന് മോചനം സിദ്ധിക്കുവാന്‍ വേണ്ടി അവള്‍ സ്വയം നല്‍കുന്ന ഏത് പ്രതിഫലവും സ്വീകരിക്കാമെന്നാണ്  ഇതില്‍നിന്ന് ധ്വനിക്കുന്നത്. കൂടുതല്‍ ഒന്നും വാങ്ങിക്കൂടാ എന്ന് ഹദീഥില്‍ വ്യക്തമാക്കപ്പെട്ടിട്ടുമില്ല. അതുകൊണ്ട്  ഇരുകൂട്ടരും തമ്മില്‍ തീരുമാനിക്കുന്ന ഏത് തുകയും ‘ഖുല്‍ഇ’ല്‍ പ്രതിഫലമായി നിശ്ചയിക്കുന്നതിന് വിരോധമില്ല എന്നത്രെ  ഭൂരിപക്ഷാഭിപ്രായം. ചില സ്വഹാബികളും ഈ അഭിപ്രായക്കാരാണെന്ന് പറയപ്പെടുന്നു. ഏതായാലും പരസ്പരം ഒരു  ധാരണയിലെത്താതെ, താങ്ങാനാവാത്ത സംഖ്യ ഭര്‍ത്താവിന്‍റെ ഭാഗത്തുനിന്ന് ആവശ്യപ്പെടുന്നത് അനീതിയും  അക്രമവുമാകുന്നു. ‘ഖുല്‍ഉ്’ നടന്നാല്‍ പിന്നെ, അതിനെത്തുടര്‍ന്ന് ഇദ്ദയില്‍ മടക്കി എടുക്കുവാനുള്ള ഭര്‍ത്താവിന്‍റെ  അവകാശം നഷ്ടപ്പെട്ടു പോകുന്നതാകുന്നു.  (നാല്:) فَإِن طَلَّقَهَا فَلَا تَحِلُّ لَهُ (എനി, അവന്‍ അവളെ വിവാഹമോചനം നടത്തിയെങ്കില്‍, അവനല്ലാതെ ഒരു ഭര്‍ത്താവിനെ അവള്‍ വിവാഹം കഴിക്കുന്നതുവരെ എനി അവള്‍ അവന് അനുവദനീയമാകുകയില്ല.) അതായത്, മുമ്പ് രണ്ട് വട്ടം  ത്വലാക്വ് കഴിഞ്ഞതിന് ശേഷം മൂന്നാമതും ത്വലാക്വ് നടത്തിയാല്‍ പിന്നെ മടക്കി എടുക്കുന്ന പ്രശ്‌നമില്ല. മറ്റൊരു  ഭര്‍ത്താവ് അവളെ വിവാഹം കഴിക്കുകയും, അവന്‍ അവളെ വിവാഹമോചനം നടത്തുകയും നിയമപ്രകാരമുള്ള ഇദ്ദ കഴിയുകയും വേണം. എന്നാല്‍ മാത്രമേ പിന്നീട് അവന് അവളെ വീണ്ടും വിവാഹം കഴിക്കുവാന്‍ പാടുള്ളൂ. ‘അവളെ  മറ്റൊരാള്‍ വിവാഹം കഴിക്കുന്നതുവരെ’ എന്നോ മറ്റൊ പറയാതെ ‘അവള്‍ മറ്റൊരു ഭര്‍ത്താവിനെ വിവാഹം  കഴിക്കുന്നതുവരെ (حَتَّىٰ تَنكِحَ زَوْجًا غَيْرَهُ)’ എന്ന് പറഞ്ഞിരിക്കുന്നത് ശ്രദ്ധേയമാകുന്നു. ആ വിവാഹം സാധാരണ  ഗതിയിലുള്ള വിവാഹമായിരിക്കണം- ആദ്യ ഭര്‍ത്താവിന്‍റെയോ മറ്റോ നിര്‍ബന്ധ പ്രകാരമോ ആവശ്യപ്രകാരമോ  ആയിരിക്കരുത്- എന്നാണത് കാണിക്കുന്നത്. ‘വിവാഹം കഴിക്കുന്നതുവരെ’ എന്ന് മാത്രമേ അല്ലാഹു പറഞ്ഞിട്ടുള്ളുവെങ്കിലും ആ വിവാഹത്തില്‍ അവര്‍ തമ്മില്‍ സംയോഗം നടന്നിരിക്കുക കൂടി വേണമെന്ന് നബി (صَلَّى اللَّهُ عَلَيْهِ وَسَلَّمَ) വ്യക്തമാക്കിയിരിക്കുന്നു. (ബു; മു) فَإِن طَلَّقَهَا فَلَا جُنَاحَ – الخ (എന്നിട്ട് അവന്‍ അവളെ വിവാഹമോചനം നടത്തുന്നപക്ഷം, അവര്‍  രണ്ടു പേരും അന്യോന്യം മടങ്ങിവരുന്നതിന് തെറ്റില്ല) എന്ന വാക്യത്തില്‍ നിന്ന് ആ നികാഹ് (വിവാഹം) പോലെത്തന്നെ  ആ ത്വലാക്വും സാധാരണഗതിയില്‍ നടന്നതായിരിക്കണം- മറ്റൊരു നിര്‍ബന്ധത്തിനോ ആവശ്യത്തിനോ  വഴങ്ങിക്കൊണ്ടാവരുത്- എന്നും മനസ്സിലാക്കാം. ത്വലാക്വ് കഴിഞ്ഞാല്‍ പിന്നെ അതിനെത്തുടര്‍ന്നുള്ള ഇദ്ദയും  കഴിയേണ്ടതുണ്ടെന്നും, ആ ഭര്‍ത്താവ് അവളെ മടക്കി എടുക്കാതിരിക്കേണ്ടതുണ്ടെന്നും പ്രത്യേകം എടുത്തുപറയേണ്ടുന്ന  ആവശ്യമില്ലല്ലോ.  ഇതെല്ലാം ശരിയായാല്‍ പിന്നെയും ഒരു ഉപാധിയുണ്ട്. തമ്മില്‍ വിവാഹബന്ധം നടന്ന ശേഷം മൂന്ന് പ്രാവശ്യം ആ  ബന്ധത്തിന് വിഘാതം നേരിടുകയുണ്ടായ ആ ഭാര്യാ ഭര്‍ത്താക്കള്‍ തമ്മില്‍ മേലില്‍ അല്ലാഹുവിന്‍റെ നിയമപരിധിക്കുള്ളില്‍  ഒതുങ്ങിനിന്നു രഞ്ജിപ്പോടെ കഴിഞ്ഞുകൂടുമെന്നുള്ള പ്രതീക്ഷ രണ്ടുപേര്‍ക്കും ഉണ്ടായിരിക്കണം. രണ്ടാള്‍ക്കുമോ, രണ്ടില്‍  ഒരാള്‍ക്കോ അങ്ങനെ പ്രതീക്ഷയില്ലാത്ത പക്ഷം അവര്‍ വീണ്ടും വിവാഹ ബന്ധത്തില്‍ ഏര്‍പ്പെടുന്നത് ശരിയല്ല. إِن ظَنَّا أَن يُقِيمَا  حُدُودَ اللَّهِ (അല്ലാഹുവിന്‍റെ അതിര്‍ത്തികളെ തങ്ങള്‍ നിലനിറുത്തിപ്പോരുമെന്ന് രണ്ടു പേരും കരുതിയാല്‍) എന്ന വാക്യത്തില്‍ നിന്ന് ഇത് സ്പഷ്ടമാണ്. മൂന്ന് പ്രാവശ്യം തെറ്റിപ്പിരിഞ്ഞ അവര്‍ നാലാമത്തെ പ്രാവശ്യം പ്രത്യേകം ഇക്കാര്യത്തില്‍  ഗൗനിക്കേണ്ടതുണ്ടല്ലോ. മനുഷ്യരുടെ മനഃശ്ശാസ്ത്രം മനുഷ്യരെക്കാള്‍ അറിയാവുന്ന സ്രഷ്ടാവ് ഓരോ വാക്യത്തിലും  മനുഷ്യന്‍റെ നന്മക്കുവേണ്ടി നല്‍കുന്ന മാര്‍ഗദര്‍ശന ത്തെപ്പറ്റി ഒന്ന് ആലോചിച്ചുനോക്കുക! ബാഹ്യാവസ്ഥക്കല്ല-  യഥാര്‍ത്ഥമായ മന:സ്ഥിതിക്കാണ്- ഇവിടെ പരിഗണനയുള്ളതെന്ന് ആര്‍ക്കും വ്യക്തമാകും. മനസ്സിലിരുപ്പ്  മറ്റൊന്നായിക്കൊണ്ടാണ് അവര്‍ രണ്ടു പേരും തമ്മില്‍ പിന്നെയും വിവാഹ ബന്ധം സ്ഥാപിക്കുന്നതെങ്കില്‍- നിയമ ദൃഷ്ട്യാ  വിവാഹം സാധുവായേക്കുമെങ്കിലും- അവര്‍ അല്ലാഹുവിന്‍റെ മുമ്പില്‍ കുറ്റക്കാരായിരിക്കും. ഇഹത്തിലാക ട്ടെ, ആ  ബന്ധം അവര്‍ക്ക് പൂര്‍വ്വാധികം അസ്വാസ്ഥ്യമുളവാക്കുവാനേ ഉപകരിക്കുകയുള്ളൂ.  മൂന്ന് പ്രാവശ്യം വിവാഹമോചനം ചെയ്തതിനുശേഷം ആ സ്ത്രീകളെ വീണ്ടും വിവാഹം കഴിക്കുവാന്‍  ഉദ്ദേശിക്കുന്നവര്‍ അല്ലാഹു വ്യക്തമായി പ്രസ്താവിച്ച മേല്‍ കണ്ട ഉപാധികളെ മറികടക്കുവാനുള്ള ചില സൂത്രങ്ങള്‍  നടത്തുന്ന പതിവ് ഇന്ന് മുസ്‌ലിം കള്‍ക്കിടയില്‍ പ്രചാരത്തിലുണ്ട്. ചില പണ്ഡിതവിഭാഗങ്ങള്‍ അതിന് അരു നില്‍ക്കു  കയും പിന്തുണനല്‍കുകയും ചെയ്തും വരുന്നു. വല്ല വിഡ്ഢികളെയും പ്രതിഫലം കൊടുത്തോ മറ്റോ സ്വാധീനിച്ചു ഒരു  നാമമാത്ര വിവാഹം ബാഹ്യത്തില്‍ നടത്തുക, അടുത്ത അവസരം തന്നെ അവരെക്കൊണ്ട് വിവാഹമോചനവും  ചെയ്യിക്കുക. ചില വിഡ്ഢികള്‍ പ്രതിഫലം മോഹിച്ചുകൊണ്ട് സ്വയം തന്നെ അതിന് തയ്യാറെടുക്കലും ഉണ്ട്. ‘ചടങ്ങ് നില്‍ക്കുക’ എന്ന പേരിലാണ് ഈ വിവാഹം അറിയപ്പെടുന്നത്. ഈ പേരുതന്നെ അല്ലാഹുവിന്‍റെ നിയമത്തെ  അവഗണിക്കലാണെന്നും അതിനെ കേവലം ഒരു ചടങ്ങായി മാറ്റലാണെന്നും വിളിച്ചോതുന്നു. തക്കതായ കാരണം കൂടാതെയും, ഭാവിയെപ്പററി വീണ്ടുവിചാരമില്ലാതെയും രണ്ടും മൂന്നുമൊക്കെ ത്വലാക്വ് ഒറ്റ അടിക്ക് നടത്തിക്കളയും. അടുത്ത ദിവസം തന്നെ അതിനെപ്പറ്റി ഖേദത്തിലുമാകും. അടുത്ത ആലോചന ഈ ശപിക്കപ്പെട്ട  ചടങ്ങിനെക്കുറിച്ചായിരിക്കും. ഇങ്ങനെ തോന്നിയവാസ ത്തില്‍ നിന്ന് തോന്നിയവാസത്തിലേക്കായി അല്ലാഹുവിന്‍റെ  നിയമപരിധികളെയെല്ലാം അവര്‍ അതിലംഘിക്കുന്നു. അല്ലാഹു കല്‍പിച്ച പ്രകാരമാണ് ആദ്യംമുതല്‍ക്കേ ത്വലാക്വ്  നടക്കുന്നതെങ്കില്‍, ഇങ്ങനെയുള്ള തോന്നിയവാസങ്ങള്‍ക്കൊന്നും ആവശ്യം നേരിടുമായിരുന്നില്ല. ഏതായാലും ഈ  ചടങ്ങുനില്‍ക്കലും, ചടങ്ങ് നിറുത്തലും, അതിന്‍റെ അടിസ്ഥാനത്തില്‍ നടക്കുന്ന വിവാഹവും ശരിയല്ലെന്നും,  അല്ലാഹുവിന്‍റെ നിയമങ്ങളെ ലംഘിക്കലാണെന്നും മുകളില്‍ വിവരിച്ചതില്‍ നിന്ന് വ്യക്തമായി മനസ്സിലാക്കാം. മാത്രമല്ല, ഈ ചടങ്ങിനെപ്പറ്റി നബി (صَلَّى اللَّهُ عَلَيْهِ وَسَلَّمَ)  പറഞ്ഞ വാക്യം ഓര്‍മയിലുള്ള ഒരു മുസ്‌ലിം- സത്യവിശ്വാസം അയാളുടെ  ഹൃദയത്തില്‍ സ്ഥലം പിടിച്ചിട്ടുണ്ടെങ്കില്‍- തീര്‍ച്ചയായും ഈ ചടങ്ങിനെ അനുകൂലിക്കുകയില്ലതന്നെ. ‘വായ്പ വാങ്ങിയ  കൂറ്റനെപ്പറ്റി ഞാന്‍ നിങ്ങള്‍ക്ക് അറിയിച്ചുതരട്ടെയോ?’ എന്ന് ചോദിച്ചുകൊണ്ട് സ്വഹാബികളോട് നബി (صَلَّى اللَّهُ عَلَيْهِ وَسَلَّمَ) പറയുകയാണ്: ‘അത് ചടങ്ങ് നില്‍ക്കുന്നവനാണ്. ചടങ്ങ് നില്‍ക്കുന്നവനെയും, ആര്‍ക്കുവേണ്ടി ചടങ്ങുനില്‍ക്കുന്നുവോ  അവനെയും അല്ലാഹു ശപിക്കട്ടെ!’ (ജ; ബ; ഹാ) ഇതുപോലെ വേറെയും ചില രിവായത്തുകള്‍ കാണാം.  ഈ വചനങ്ങളിലടങ്ങിയ വിധികളെല്ലാം വിട്ടുവീഴ്ചക്ക് പഴുതില്ലാത്തവിധം കര്‍ശനമായ വിധികളാണെന്നും, അവയെ  ലംഘിക്കുകയോ മറികടക്കുകയോ ചെയ്യുന്നത് അല്ലാഹുവിന്‍റെ ശിക്ഷക്കും കോപശാപത്തിനും കാരണമായിത്തീരുമെന്നും അല്ലാഹു ശക്തിയായി താക്കീത് ചെയ്തിരിക്കുന്നു. മുമ്പ് സൂചിപ്പിച്ചതുപോലെ, അല്ലാഹുവിന്‍റെ  നിയമാതിര്‍ത്തികളാണവയെന്ന് നാലഞ്ച് പ്രാവശ്യം ആവര്‍ത്തിച്ചു പറഞ്ഞു. ആ അതിര്‍ത്തി ലംഘിക്കുന്നവരാണ്  അക്രമികളെന്ന് ആദ്യ വചനത്തിന്‍റെ അവസാനത്തിലും, അറിയുന്ന ജനങ്ങള്‍ക്കു വേണ്ടിയാണിതൊക്കെ വിവരിക്കുന്നതെന്ന് രണ്ടാമത്തെ വചനത്തിന്‍റെ അവസാനത്തിലും ഓര്‍മിപ്പിച്ചിരിക്കുന്നു.  എനി- മുകളില്‍ സൂചിപ്പിച്ചതുപോലെ- ഒരേ സമയത്തുതന്നെ ഒറ്റയടിക്ക് മൂന്ന് ത്വലാക്വും നടത്തുന്ന  സമ്പ്രദായത്തെക്കുറിച്ച് രണ്ട് വാക്കുകൂടി സംസാരിക്കാം. ആയത്തില്‍ കണ്ട പ്രകാരം ഓരോ ത്വലാക്വും വെവ്വേറെ പ്രാവശ്യത്തിലായിരിക്കുന്നതാണ് ത്വലാക്വിന്‍റെ സാക്ഷാല്‍ രൂപമെന്നും, അങ്ങനെയാണ് പ്രവര്‍ത്തിക്കേണ്ടതെന്നും, അതിനെ  തിര് പ്രവര്‍ത്തിക്കുന്നത് ശരിയല്ലെന്നുമുള്ളതില്‍ ക്വുര്‍ആനില്‍ വിശ്വസിക്കുന്ന ഏതൊരു മുസ്‌ലിമിനും  തര്‍ക്കമുണ്ടായിരിക്കുവാന്‍ അവകാശമില്ല. എന്നാലും അങ്ങനെ ഒരേ അടിക്ക് മൂന്ന് ത്വലാക്വും ഒന്നിച്ച് നടത്തിയാല്‍-  അങ്ങനെ ചെയ്യുന്നത് നിയമദൃഷ്ട്യാ ഹറാമാകട്ടെ, അല്ലാതിരിക്കട്ടെ- അതെങ്ങനെ നടപ്പില്‍ വരുത്താം? ഈ വിഷയത്തില്‍ പണ്ഡിതന്‍മാര്‍ക്കിടയില്‍ വ്യത്യസ്തങ്ങളായ അഭിപ്രായങ്ങളാണുള്ളത്. ആ അഭിപ്രായങ്ങള്‍ ഇന്നും ഇന്നലെയും  ഉണ്ടായതുമല്ല. ഏറെക്കുറെ സ്വഹാബികളുടെ കാലം മുതല്‍ക്കുതന്നെ നിലവിലുള്ളതാകുന്നു. എത്രയോ കക്ഷിവഴക്കുകളും,  ആരോപണ പ്രത്യാരോപണങ്ങളും ഇത് സംബന്ധിച്ച് മുമ്പ് നടന്നിട്ടുണ്ട്. ഇപ്പോഴും നടക്കുന്നു. പണ്ഡിതന്‍മാര്‍ക്കിടയിലുള്ള  അഭിപ്രായങ്ങളും, ത്വലാക്വിന് പ്രയോഗിക്കുന്ന വാക്കുകളെ അടിസ്ഥാനമാക്കിയുള്ള വിശദീകരണങ്ങളും, ഓരോ അഭിപ്രായത്തിന്‍റെയും ന്യായങ്ങളും, തെളിവുകളും എതിര്‍ഭാഗത്തുനിന്നുള്ള മറുപടികളും സാമാന്യമായിട്ടെങ്കിലും  വിവരിക്കുന്നപക്ഷം, അതൊരു പ്രത്യേക ഗ്രന്ഥം തന്നെ ആയിത്തീരും. ചിലരെല്ലാം അങ്ങനെ പ്രത്യേക ഗ്രന്ഥങ്ങള്‍ രചിച്ചിട്ടുമുണ്ട്. നമ്മെ സംബന്ധിച്ചിടത്തോളം അതിനിവിടെ സ്ഥാനവും സന്ദര്‍ഭവുമില്ല. ക്വുര്‍ആന്‍ വചനങ്ങളുടെ ആശയവൃത്തത്തില്‍നിന്ന് പുറത്തുകടന്നുള്ള വിവരണം നമുക്ക് യോജിച്ചതുമല്ല. അതോടുകൂടി, ഈ വിഷയത്തിലുള്ള  തര്‍ക്കവിതര്‍ക്കങ്ങളെപ്പറ്റി സാമാന്യമായെങ്കിലും കേട്ടറിയാത്തവര്‍ ഇക്കാലത്ത് തുലോം കുറവുമായിരിക്കും. അതുകൊണ്ട്  യാതൊരു വിശദീകരണത്തിനും ഇവിടെ മുതിരുവാന്‍ ഉദ്ദേശിക്കുന്നില്ല. സന്ദര്‍ഭവശാല്‍, നിലവിലുള്ള പ്രധാന അഭിപ്രായങ്ങളുടെ രത്‌നച്ചുരുക്കം മാത്രം ഉദ്ധരിച്ചു മതിയാക്കാം:-  മൂന്ന് ത്വലാക്വും ഒന്നിച്ച് ഒരേ വാചകത്തില്‍ പറഞ്ഞാല്‍ അതിന്‍റെ സാധുതയെപ്പറ്റി പ്രധാനമായും നാല് അഭിപ്രായങ്ങളാണ് പണ്ഡിതന്‍മാര്‍ക്കിടയിലുള്ളത്:  (1) ഒന്നുപോലും സാധുവാകയില്ല. കാരണം, അത് ബിദ്അത്തായ (അനാചാരമായ) ത്വലാക്വാകുന്നു. ള്വാഹിരീ (الظاهرى) ത്വലാക്വില്‍ ഇത് പെടുമോ, പെട്ടാല്‍തന്നെയും സാധുവാകുമോ എന്ന വിഷയത്തിലും പണ്ഡിതന്‍മാര്‍ക്ക് ഏകോപിച്ച  അഭിപ്രായമില്ല.  (2) ഒന്നുമാത്രം സാധുവാകും. ബാക്കി രണ്ടും നിരര്‍ത്ഥമായിരിക്കും. അതിനാല്‍, ഇദ്ദഃകാലത്ത് മടക്കി എടുക്കുന്നതിന്  അത് തടസ്സമാകുകയില്ല. ക്വുര്‍ആനില്‍ നിന്നും ഹദീഥുകളില്‍ നിന്നും പൊതുവെ മനസ്സിലാകുന്നതും, ത്വലാക്വിന്‍റെ  അടിസ്ഥാന തത്വങ്ങളോട് യോജിച്ചതും ഈ അഭിപ്രായമാകുന്നു. സ്വഹാബികളിലും മുന്‍ഗാമികളായ മഹാന്‍മാരിലും പെട്ട  ചിലര്‍ ഈ അഭിപ്രായക്കാരാകുന്നു. (*) ശൈഖുല്‍ ഇസ്‌ലാം ഇബ്‌നു തൈമിയ്യ, ഇബ്‌നുക്വയ്യിം (റ) മുതലായ  പണ്ഡിതന്‍മാരും ഈ അഭിപ്രായമാണ് ശരിവെച്ചിരിക്കുന്നത്. തെളിവിന്‍റെ പിന്‍ബലം കൂടുതല്‍ കാണുന്നതും  ഇതിനാകുന്നു.   (*) راجع فتح الباري وغيره   (3) മൂന്നും സാധുവാകും. അതുകൊണ്ട് പിന്നീട് മടക്കി എടുക്കുവാനോ, മറ്റൊരാള്‍ വിവാഹം കഴിച്ചു ത്വലാക്വും ഇദ്ദഃയും കഴിഞ്ഞശേഷമല്ലാതെ വീണ്ടും വിവാഹം കഴിക്കുവാനോ പാടില്ല. മുന്‍കാലത്തും  പില്‍കാലത്തുമുള്ള ഭൂരിപക്ഷം പണ്ഡിതന്‍മാരുടെയും അഭിപ്രായം ഇതാകുന്നു. പ്രധാന മദ്ഹുകളിലും ഈ  അഭിപ്രായമാണ് സ്വീകരിക്കപ്പെട്ടിരിക്കുന്നത്.  (4) ഭര്‍ത്താവും ഭാര്യയും തമ്മില്‍ സംയോഗം നടന്നിട്ടുണ്ടെങ്കില്‍ മൂന്നും  സാധുവാകും. ഇല്ലാത്ത പക്ഷം ഒന്നേ സാധുവാകുകയുള്ളൂ. ഇബ്‌നുഅബ്ബാസ് (റ)ന്‍റെ ശിഷ്യന്‍മാരായ പലരുടെയും,  ഇസ്ഹാക്വുബ്‌നു റാഹെവെഹി (റ)യുടെയും അഭിപ്രായം ഇതാണെന്ന് കാണുന്നു.  ഇതാണാ അഭിപ്രായങ്ങളുടെ ചുരുക്കം.  കൂടുതല്‍ വിശദീകരണം ആഗ്രഹിക്കുന്നവര്‍ യഥാസ്ഥാനങ്ങളില്‍ നിന്ന് അന്വേഷിച്ചറിയേണ്ടതാകുന്നു. മേല്‍കണ്ട അഭിപ്രായ വ്യത്യാസങ്ങളെക്കുറിച്ച് വിവരിച്ചശേഷം, പ്രസിദ്ധ ഹദീഥുഗ്രന്ഥമായ ‘ബുലൂഗുല്‍മറാമി’ന്‍റെ വ്യാഖ്യാതാവ്  അല്ലാമാ മുഹമ്മദുബ്‌നു ഇസ്മാഈല്‍സ്വന്‍ആനീ (റ) ചെയ്ത ഒരു പ്രസ്താവനയുടെ സാരം ഇവിടെ ഉദ്ധരിക്കുവാന്‍  ആഗ്രഹിക്കുന്നു. അദ്ദേഹം പറയുന്നു: ‘ശാഖാ വിഷയങ്ങളില്‍ ചര്‍ച്ച നടത്തുന്നവര്‍ ഈ  വിഷയത്തില്‍ ദീര്‍ഘമായി സംസാരി ച്ചിട്ടുണ്ട്. ഉമര്‍ (റ) മൂന്ന് ത്വലാക്വും (*) നടപ്പിലാക്കി എന്നതിനെ (**) ആസ്പദമാക്കി  നാല് മദ്ഹുകളുടെ ആള്‍ക്കാരെല്ലാം അതില്‍ യോജിച്ചിരിക്കുന്നു. അതിനോട് വിയോജിക്കുന്നവരെപ്പറ്റി അവരുടെ  പ്രതിഷേധം വളരെ കഠിനമാകുന്നു. ഒന്നേ സാധുവാകുകയുള്ളൂവെന്ന് ഫത്‌വാ ചെയ്ത (വിധി പറഞ്ഞ) കാരണത്താല്‍  ശൈഖുല്‍ ഇസ്‌ലാം ഇബ്‌നുതൈമിയ്യ (റ)ക്ക് മര്‍ദ്ദനമേല്‍ക്കുകയും, അദ്ദേഹത്തിന്‍റെ ശിഷ്യന്‍ ഹാഫിദു ബ്‌നുല്‍ക്വയ്യിമി(റ)നെ  ഒട്ടകപ്പുറത്ത് കയറ്റി നാട് ചുറ്റിക്കുകയും ഉണ്ടായിട്ടുണ്ട്. ശാഖാപരമായ ഒരു വിഷയത്തിലുള്ള കടുത്ത പക്ഷപാത  മനഃസ്ഥിതി മാത്രമാണിതെന്ന് പറയേണ്ടതില്ല. സമുദായത്തിളെ മുന്‍ഗാമികള്‍ക്കും പിന്‍ഗാമികള്‍ക്കും അഭിപ്രായവ്യത്യാസ  മുള്ള ഒരു വിഷയമാണിത്. എന്നിരിക്കെ, ഭിന്നാഭിപ്രായമുള്ള വിഷയങ്ങളില്‍ എന്തെങ്കിലും ഒന്നിനെ  അനുകൂലിക്കുന്നവരെപ്പറ്റി ആക്ഷേപിക്കുവാനില്ലെന്ന വസ്തുത പ്രസിദ്ധമാണ്. ചിന്തകരും ഭയഭക്തന്‍മാരുമാകുന്ന നീതിമാന്‍മാരും, അല്ലാത്തവരും തമ്മില്‍ വേര്‍തിരിയുന്നത് ഇങ്ങനെയുള്ള സന്ദര്‍ഭങ്ങളിലാകുന്നു.’   (*) ഒരേ അവസരത്തില്‍ നടത്തപ്പെട്ട മൂന്ന് ത്വലാക്വാണ് ഉദ്ദേശ്യം.  (**) ജനങ്ങള്‍ ത്വലാക്വിന്‍റെ കാര്യത്തില്‍ ധൃതികൂട്ടിത്തുടങ്ങിയതുകൊണ്ട് അവരെ ഒരു പാഠം പഠിപ്പിക്കുവാനായിരുന്നു അങ്ങനെ അദ്ദേഹം നടപ്പാക്കിയതെന്ന് അതേ രിവായത്തില്‍ തന്നെ കാണാം."
  2,230,"236"
