tafsir[4]{c,v,t}:
  4,20,"ഹേ, (വേദ) ഗ്രന്ഥം നല്‍കപ്പെട്ടവരേ, നിങ്ങളുടെ കൂടെയുള്ളതിനെ സത്യമാക്കി (സ്ഥാപിച്ചു) കൊണ്ട് നാം അവതരിപ്പിച്ചിട്ടുള്ളതില്‍ വിശ്വസിക്കുവിന്‍; ചില മുഖങ്ങളെ നാം തുടച്ചുനീക്കി അവയെ അവയുടെ പിന്‍വശങ്ങളിലാക്കിത്തീര്‍ക്കുന്നതിനു മുമ്പായി, അല്ലെങ്കില്‍, ശബ്ബത്തിന്റെ ആള്‍ക്കാരെ നാം ശപിച്ചതുപോലെ അവരെ(യും) നാം ശപിക്കുന്നതിനു (മുമ്പായി). അല്ലാഹുവിന്റെ കല്‍പന പ്രവര്‍ത്തനത്തില്‍ വരുന്നതാകുന്നു. നിശ്ചയമായും അല്ലാഹു, അവനോട് പങ്കു ചേര്‍ക്കപ്പെടുന്നത് പൊറുക്കുകയില്ല; അതിന് പുറമെയുള്ളത് അവന്‍ ഉദ്ദേശിക്കുന്നവര്‍ക്ക് അവന്‍ പൊറുത്തുകൊടുക്കുകയും ചെയ്യും. ആര്‍ അല്ലാഹുവിനോട് പങ്കു ചേര്‍ക്കുന്നുവോ അവന്‍, തീര്‍ച്ചയായും വമ്പിച്ച ഒരു കുറ്റം ചമച്ചുണ്ടാക്കിയിരിക്കുന്നു.   ജാഹിലിയ്യാ കാലത്ത് മുശ്‌രിക്കുകള്‍ക്കിടയില്‍ നടപ്പുണ്ടായിരുന്നതും, പില്‍ക്കാലങ്ങളില്‍ മുസ്‌ലിംകള്‍ക്കിടയിലും കാണപ്പെട്ടു വരുന്നതുമായ ഒരു ദുഷിച്ച സമ്പ്രദായത്തെക്കുറിച്ചുള്ള കഠിനമായ ആക്ഷേപമാണ് ഈ വചനങ്ങളിലുള്ളത്. ഒരാള്‍ക്ക് അയാളുടെ നിലവിലുള്ള ഭാര്യയെ – അല്ലെങ്കില്‍ ഭാര്യമാരില്‍ ഒരുവളെ – മാറ്റി തല്‍സ്ഥാനത്ത് പുതിയ ഒരുത്തിയെ വിവാഹം കഴിക്കുവാന്‍ ആഗ്രഹം തോന്നുമ്പോള്‍, നിലവിലുള്ളവരോട് അപ്രീതികാണിക്കുകയും, പെരുമാറ്റം മോശമാക്കിത്തീര്‍ക്കുകയും ചെയ്യുക. വേണമെങ്കില്‍ അവരുടെമേല്‍ വല്ല കള്ളാരോപണവും നടത്തുകയും ചെയ്‌തേക്കും. അങ്ങനെ, അവന്‍ മുമ്പ് അവര്‍ക്ക് കൊടുത്തിരുന്ന മഹ്ര്‍ മുതലായവ തിരിച്ചുകിട്ടുവാന്‍ ആവശ്യം പ്രകടിപ്പിക്കുകയും, അവര്‍ അതിന് നിര്‍ബ്ബന്ധിതരാവുകയും ചെയ്‌തേക്കും. മുന്‍കാലത്ത് ഇത്തരം അവസരങ്ങളില്‍ മുമ്പ് കൊടുത്തത് തിരിച്ചു കിട്ടുവാനാണ് ആവശ്യപ്പെട്ടിരുന്നതെങ്കില്‍, ഇക്കാലത്ത് അതും അതിനപ്പുറം വലിയൊരു തുകകൂടി ആവശ്യ പ്പെടുന്ന അക്രമികളും ഇല്ലാതില്ല. ഈ സമ്പ്രദായത്തെ അല്ലാഹു വളരെ കര്‍ശനമായി നിരോധിക്കുന്നു. തക്കതായ കാരണമുണ്ടായിരിക്കുകയും, മറ്റു പോംവഴികളില്ലാ തിരിക്കുകയും ചെയ്യുമ്പോഴേ ഭാര്യമാരെ വിവാഹമോചനം ചെയ്തുകൂടൂ എന്ന് പറയേണ്ടതില്ല. ഏതായാലും നിലവിലുള്ള ഭാര്യയെ വിവാഹമോചനം നല്‍കിവിടുവാന്‍ തന്നെ തീര്‍ച്ചയാക്കുകയാണെങ്കില്‍ അവളുടെ മേല്‍ ഇല്ലാത്ത ആരോപണങ്ങള്‍ ചുമത്തിക്കൊണ്ടും, അവളില്‍നിന്ന് അന്യായമായി ധനം തട്ടിയെടുത്തുകൊണ്ടുമായിരിക്ക രുത് അത്, എന്നത്രെ അല്ലാഹു പറയുന്നത്. അത് കടുത്ത അക്രമവും വമ്പിച്ച പാപവുമാ ണെന്നുമാത്രമല്ല, മനുഷ്യോചിതമല്ലാത്ത വിധം കടുത്ത ഒരു കരാര്‍ ലംഘനം കൂടിയാ കുന്നുവെന്നും അല്ലാഹു അറിയിക്കുന്നു.  നിങ്ങള്‍ തമ്മില്‍ അതൃപ്തി ഉളവാകുന്നതിനു മുമ്പ് നിങ്ങള്‍ അന്യോന്യം ഒത്തിണങ്ങി സമ്പര്‍ക്കം പുലര്‍ത്തിയും, ദാമ്പത്യപരവും ഗൃഹപരവുമായ കാര്യങ്ങളില്‍ ഇണകളായി കഴിഞ്ഞു കൂടുകയും ചെയ്തിരുന്നവരാണല്ലോ. കൂടാതെ, വിവാഹ ഇടപാടാണെ ങ്കില്‍, അത് മുഖേന അവരെ മര്യാദയനുസരിച്ച് സ്വീകരിച്ചുകൊണ്ടിരിക്കുകയോ, നല്ല നിലയില്‍ പിരിച്ച് വിട്ടേക്കുകയോ (إِمْسَاكٌ بِمَعْرُوفٍ أَوْ تسْرِيِحٌ بإِحْسانٍ) ചെയ്തു കൊള്ളാമെന്ന് നിങ്ങള്‍ അവര്‍ക്ക് ശക്തിമത്തായ ഒരു ഉറപ്പു നല്‍കുകയും ചെയ്തിരിക്കുകയാണ്. വസ്തുതകള്‍ ഇങ്ങിനെയിരിക്കെ നിങ്ങള്‍ അവര്‍ക്ക് കൊടുത്ത ധനം നിങ്ങള്‍ എങ്ങിനെ തിരിച്ചു വങ്ങും? എന്തൊരു ന്യായമാണ് അതില്‍ നിങ്ങള്‍ക്കുള്ളത്…? എന്ന് ചോദിച്ചുകൊണ്ട് മനുഷ്യോചിതമല്ലാത്ത ഒരു മ്‌ളേച്ഛ സ്വഭാവമാണതെന്ന് കൂടി രണ്ടാമത്തെ വചനത്തില്‍ അല്ലാഹു ഓര്‍മിപ്പിക്കുന്നു. വിവാഹം മുഖേന ചെയ്യുന്ന ഈ കരാറിനെ ഓര്‍മിപ്പിച്ചു കൊണ്ടാണ് വിവാഹം ചെയ്തുകൊടുക്കുന്ന അവസര ത്തില്‍ ചിലര്‍ ഈ വാക്യം (إِمْسَاكٌ بِمَعْرُوفٍ أَوْ تسْرِيِحٌ بإِحْسانٍ) കൂടി പ്രത്യേകം വരനെ ഓര്‍മിപ്പിക്കാറുള്ളത്. ‘ഹജ്ജത്തുല്‍വിദാഇ’ല്‍ വെച്ച് നബി (صَلَّى اللَّهُ عَلَيْهِ وَسَلَّمَ) ചെയ്ത സുപ്രസിദ്ധമായ പ്രസംഗത്തില്‍ സ്ത്രീകളെപ്പറ്റി പ്രസ്താവിക്കുന്നമദ്ധ്യെ അവിടുന്ന് പറയുകയുണ്ടായി: ‘നിങ്ങള്‍ അവരെ അല്ലാഹുവിന്‍റെ അമാനത്തായി സ്വീകരിച്ചിരിക്കുകയാണ്. അല്ലാഹുവിന്‍റെ വാക്കനുസരിച്ച് അവരുടെ ഭഗപ്രദേശം നിങ്ങള്‍ അനുവദനീയമാക്കി എടുക്കുകയും ചെയ്തിരിക്കുകയാണ്.’ (മു.)  ‘കൂമ്പാരം’ എന്ന് അര്‍ഥം കല്‍പിച്ച قِنطَارٍ (ക്വിന്‍ത്വാര്‍)ന്റെ അര്‍ഥങ്ങള്‍ ആലുഇംറാന്‍ 14ന്‍റെ വ്യാഖ്യാനത്തില്‍ വിവരിച്ചിട്ടുണ്ട്. അധികരിച്ച ധനം എന്ന ഉദ്ദേശ്യത്തിലാണ് അധികവും അതിന്‍റെ ഉപയോഗമെന്നും അവിടെ ചൂണ്ടിക്കാട്ടിയിരിക്കുന്നു. ഒരാള്‍ തന്‍റെ ഭാര്യക്ക് മഹ്‌റായി വളരെ അധികം ധനം കൊടുത്തിരുന്നാലും അതില്‍നിന്ന് ഒട്ടും തിരിച്ചു വാങ്ങിക്കൂടാ എന്നത്രെ അല്ലാഹു പറഞ്ഞതിന്‍റെ താല്‍പര്യം. എന്നാല്‍, അവള്‍ സന്തോഷപൂര്‍വ്വം സ്വമനസ്സാലെ വല്ലതും വിട്ടുകൊടുത്താല്‍ അത് വാങ്ങുന്നതിന് വിരോധമില്ലെന്ന് 4-ാം വചനത്തില്‍ വ്യക്തമാക്കുകയും ചെയ്തിരിക്കുന്നു. മഹ്‌റില്‍ അതിര് കവിയുന്നത് നന്നല്ലെന്നും, മിതത്വവും മര്യാദയും പാലിക്കുകയാണ് വേണ്ടതെന്നും പൊതുവെ അംഗീകരിക്കപ്പെട്ട കാര്യമാണ്. ഇതിന് ഉപോല്‍ബലകങ്ങളായ ചില രിവായത്തുകള്‍ ആഇശഃ (റ), ഇബ്‌നു അബ്ബാസ് (റ) എന്നിവരില്‍ നിന്ന് ഉദ്ധരിക്കപ്പെട്ടിട്ടുമുണ്ട്. എങ്കിലും, കവിഞ്ഞപക്ഷം, ഇത്രവരെ മാത്രമേ മഹ്ര്‍ പാടുള്ളൂവെന്ന് നിയമിക്കപ്പെട്ടിട്ടില്ലെന്നും, അതുകൊണ്ട് ഒരു പ്രത്യേക സംഖ്യയില്‍ അത് പരിമിതപ്പെടുത്തി ഒതുക്കി നിറുത്തുവാന്‍ അവകാശമില്ലെന്നും ഈ വചനത്തില്‍നിന്ന് മനസ്സിലാക്കാവുന്നതാണ്.  ഉമര്‍ (റ)ന്റെ ഖിലാഫത്ത് കാലത്ത് നടന്ന ഒരു സംഭവം ഇത് കൂടുതല്‍ വ്യക്തമാക്കുന്നു. അഹ്മദ്, അബൂയഅ്‌ലാ (റ) മുതലായവര്‍ പല മാര്‍ഗങ്ങളിലൂടെയും ഉദ്ധരിച്ച ആ സംഭവത്തിന്‍റെ ചുരുക്കം ഇങ്ങിനെയാണ്; ‘സ്ത്രീകളുടെ മഹ്‌റില്‍ അതിരുകവിയരുത്; റസൂല്‍ (صَلَّى اللَّهُ عَلَيْهِ وَسَلَّمَ) അവിടുത്തെ ഭാര്യമാര്‍ക്ക് നാനൂറു വെള്ളിപ്പണത്തിലധികം മഹ്ര്‍ കൊടുക്കുകയുണ്ടായിട്ടില്ല; മഹ്ര്‍ അധികരിപ്പിക്കുന്നത് ഒരു നല്ല കാര്യമായിരുന്നുവെങ്കില്‍ കൂടുതല്‍ മഹ്ര്‍ കൊടുക്കുമായിരുന്നു.’ എന്നിങ്ങിനെ ഒരിക്കല്‍ ഒരു പ്രസംഗത്തില്‍ ഉമര്‍ (റ) ജനങ്ങളോട് പറയുകയുണ്ടായി. അപ്പോള്‍, ഒരു സ്ത്രീ എഴുന്നേറ്റു പറഞ്ഞു: ‘അങ്ങിനെ വിരോധിക്കുവാന്‍ താങ്കള്‍ക്ക് പാടില്ല.’ ഉമര്‍ (റ) കാരണം ചോദിച്ചപ്പോള്‍, ആ സ്ത്രീ ഈ (20-ാം) വചനം ഓതിക്കേള്‍പ്പിക്കുകയാണ് ചെയത്ത്. ഉമര്‍ (റ) വീണ്ടും പ്രസംഗ പീഠ ത്തില്‍ കയറി ആ സ്ത്രീ പറഞ്ഞത് ശരിവെക്കുകയും, എല്ലാവര്‍ക്കും ഉമറിനെക്കാള്‍ അറിയാമെന്ന് പറയുകയും, ആദ്യം പറഞ്ഞത് തിരുത്തി അക്കാര്യം സ്ത്രീകള്‍ക്ക് അവരുടെ ഇഷ്ടത്തിന് വിട്ടുകൊടുക്കുകയും ചെയ്തു. അതാണ് സംഭവം."
  4,21,"513"
  4,22,"തങ്ങളുടെ (സ്വന്തം) ദേഹങ്ങളെ പരിശുദ്ധപ്പെടുത്തുന്ന [ആത്മപ്രശംസ നടത്തുന്ന] വരെ നീ (നോക്കി)ക്കണ്ടില്ലേ? പക്ഷേ, അല്ലാഹു അവന്‍ ഉദ്ദേശിക്കുന്നവരെ പരിശുദ്ധപ്പെടുത്തുകയത്രെ ചെയ്യുന്നത്. അവരോട് ഒരു തരിമ്പിട (പോലും) അനീതി ചെയ്യപ്പെടുന്നതുമല്ല.   മരണപ്പെട്ട ആളുടെ ഭാര്യയെ വേറെ ഭാര്യയില്‍ നിന്ന് ജനിച്ച അയാളുടെ മകന്‍ വിവാഹം കഴിക്കുന്ന ഒരു ദുഷിച്ച സമ്പ്രദായം ജാഹിലിയ്യത്തിലുണ്ടായിരുന്നു. അതാണ് ഈ വചനത്തില്‍ അല്ലാഹു വളരെ കര്‍ശനമായി വിരോധിച്ചിരിക്കുന്നത്. ഈ നിരോധ കല്‍പന അവതരിക്കുന്നതിന് മുമ്പു കഴിഞ്ഞുപോയിട്ടുള്ളതിനെ നിരോധത്തില്‍നിന്ന് ഒഴിവാക്കുകയും ചെയ്തിരിക്കുന്നു. ഈ നിരോധം അവതരിക്കുമ്പോള്‍ അങ്ങിനെ ചില വിവാഹങ്ങളൊക്കെ നിലവിലുണ്ടായിരിക്കെ – അവയെ ദുര്‍ബ്ബലപ്പെടുത്തുന്നപക്ഷം – അതില്‍ ജനിച്ച കുട്ടികളെ സംബന്ധിച്ചും മറ്റും പല പ്രശ്‌നങ്ങളും നേരിടുവാനുണ്ടല്ലോ. അവിശ്വാസികളില്‍നിന്ന് ഇസ്‌ലാമിലേക്ക് വരുന്ന ഭാര്യാഭര്‍ത്താക്കള്‍ അവരുടെ പഴയ ആചാരക്രമങ്ങളനുസരിച്ച് മുമ്പ് നടത്തിയിട്ടുള്ള വിവാഹ ബന്ധങ്ങള്‍ ഇസ്‌ലാമിലും അതേപടി തുടര്‍ന്ന് പോകുവാന്‍ അനുവദിക്കപ്പെടുന്നതും അതുകൊണ്ടാകുന്നു.  നികൃഷ്ടമായ ആ സമ്പ്രദായത്തെ നിഷിദ്ധമാക്കുക മാത്രമല്ല, അല്ലാഹു ചെയ്തിരിക്കുന്നത്. فَاحِشَةٍ (നീചവൃത്തി), مَقْت (വെറുക്കപ്പെട്ടത്), سَاء سَبِيلا (വളരെ ദുഷിച്ച ഒരു മാര്‍ഗം) എന്നൊക്കെ വിശേഷിപ്പിച്ചുകൊണ്ട് അത് അങ്ങേ അറ്റം വഷളും, നിന്ദ്യവും, അപലപനീയവുമായ ഒരു സമ്പ്രദായമാണെന്നുകൂടി വ്യക്തമാക്കിയിരിക്കുന്നു. ബുദ്ധിപരമോ, മതപരമോ, സദാചാരപരമോ ആയ അടിസ്ഥാനങ്ങളിലാണല്ലോ ഒരു കാര്യത്തിന്‍റെ നന്മയും തിന്മയും വിലയിരുത്തപ്പെടുന്നത്. ഇവയില്‍ ഏതടിസ്ഥാനത്തില്‍ നോക്കിയാലും ഈ സമ്പ്രദായം വളരെ വഷളായ ഒരു ഏര്‍പ്പാടാണെന്നാണ് ഈ വിശേഷണങ്ങള്‍ സൂചിപ്പിക്കുന്നതെന്ന് ഇമാം റാസീ (റ) ചൂണ്ടിക്കാട്ടിയിരിക്കുന്നു. വ്യഭിചാരത്തിന്‍റെ ചീത്തത്തത്തെപ്പറ്റി വിവരിച്ചപ്പോള്‍പോലും ഈ മൂന്ന് വിശേഷണങ്ങളില്‍ ആദ്യത്തേതും അവസാനത്തെതും മാത്രമേ അല്ലാഹു (17:32 ല്‍) പ്രസ്താവിച്ചിട്ടുള്ളൂ. ഇവിടെ അതിന് പുറമെ مَقْتًا (വെറുക്കപ്പെട്ടത്) എന്നുകൂടി വര്‍ദ്ധിപ്പിച്ചിരിക്കുകയാണ്. ഈ നിരോധം അവതരിപ്പിച്ചശേഷവും പഴയപടി പിതാവിന്റെ മരണശേഷം പിതാവിന്‍റെ ഭാര്യയെ വിവാഹം കഴിച്ച ഒരാളെ കൊലപ്പെടുത്തുവാനും, അയാളുടെ സ്വത്ത് പിടിച്ചെടുക്കുവാനും നബി (صَلَّى اللَّهُ عَلَيْهِ وَسَلَّمَ) ആളയച്ചതായി ഒരു ഹദീഥില്‍ വന്നിട്ടുണ്ട്. (അ; ഹാ; ബ) ഇതു ഒരുതരം വ്യഭിചാര വേഴ്ചയാണെന്നുള്ളതിന് പുറമെ, പിതൃത്വത്തോടും മാതൃത്വത്തോടും കാണിക്കുന്ന ധിക്കാരവും കൂടിയാണ്. പിതാവിന്‍റെ ഭാര്യ നേരെ മാതാവല്ലെങ്കിലും മാതാവിന്‍റെ സ്ഥാനം കല്‍പിക്കപ്പെടേണ്ടുന്നവളാണല്ലോ. ഈ സമ്പ്രദായം നടപ്പിലുണ്ടായിരുന്ന ജാഹിലിയ്യാ കാലത്തുപോലും ഇതിന് نكاح مقيت (വെറുക്കപ്പെട്ട വിവാഹം) എന്ന് പറയപ്പെട്ടുവന്നിരുന്നുവത്രെ.  പിതാക്കള്‍ (آبَاء) എന്ന വാക്കില്‍ പിതാമഹന്മാരും ഉള്‍പ്പെടുന്നതാണ്. വിവാഹം കഴിച്ചവര്‍ (مانكح) എന്ന് പറഞ്ഞതില്‍ വിവാഹാനന്തരം സംയോഗം നടന്നിട്ടില്ലാത്ത ഭാര്യമാരും ഉള്‍പ്പെടുമെന്നും പണ്ഡിതന്മാര്‍ മനസ്സിലാക്കിയിരിക്കുന്നു. പ്രത്യക്ഷത്തില്‍ മനസ്സിലാകുന്നതും അതു തന്നെയാണ്."
  4,23,"നോക്കുക: എങ്ങിനെയാണവര്‍ അല്ലാഹുവിന്റെ മേല്‍ വ്യാജം കെട്ടിച്ചമക്കുന്നത്? അത് (തന്നെ) മതി, സ്പഷ്ടമായ കുറ്റമായിട്ട്!   കഴിഞ്ഞ വചനത്തില്‍ പിതാക്കളുടെ ഭാര്യമാരെ മക്കള്‍ വിവാഹം ചെയ്യുന്നതിനെ നിഷിദ്ധമാക്കുകയും, അപലപിക്കുകയും ചെയ്തതിനെത്തുടര്‍ന്ന് കുടുംബ ബന്ധംകൊണ്ടോ, മുലകുടി ബന്ധംകൊണ്ടോ, വിവാഹ ബന്ധം കൊണ്ടോ സത്യവിശ്വാസികള്‍ക്ക് വിവാഹം നിഷിദ്ധമായവര്‍ ആരൊക്കെയാണെന്ന് ഈ വചനത്തിലും, അടുത്ത വചന ത്തിലുമായി അല്ലാഹു വിവരിക്കുന്നു. കുടുംബ ബന്ധം നിമിത്തം വിവാഹം ഹറാമായ (നിഷിദ്ധമായ)വര്‍ ഇവരാണ്:-  (1) മാതാക്കള്‍: സ്വന്തം മാതാക്കള്‍ക്ക് പുറമെ, മാതാവിന്‍റെയും, പിതാവിന്‍റെയും മാതാക്കളും (ഉമ്മാമമാരും) ഇതില്‍ ഉള്‍പെടും.  (2) പുത്രിമാര്‍: സ്വന്തം പുത്രിമാര്‍ക്ക് പുറമെ, സ്വന്തം മക്കളുടെ പുത്രിമാരും ഇതില്‍ ഉള്‍പെടുന്നു.  (3) സഹോദരിമാര്‍: മാതാവും പിതാവും ഒത്തവരോ, അല്ലെങ്കില്‍ പിതാവോ മാതാവോ മാത്രം ഒത്തവരോ ആയ എല്ലാ സഹോദരികളും ഇതില്‍ ഉള്‍പെടുന്നു.  (4) അമ്മായി – അഥവാ പിതാവിന്‍റെ സഹോദരികള്‍: പിതാക്കളില്‍ പിതാമഹന്മാരും മാതാമഹന്മാരും ഉള്‍പെടുന്നതുകൊണ്ട് അവരുടെ സഹോദരികളായ അമ്മായികളും ഇതില്‍ ഉള്‍പെടുന്നു.  (5) മാതാവിന്‍റെ സഹോദരികളായ ഇളയമ്മമാരും, മൂത്തമ്മമാരും: ഇതില്‍ എല്ലാ തരം ഉമ്മാമമാരുടെ സഹോദരികളും ഉള്‍പെടും.  (6) സഹോദരന്മാരുടെ പുത്രികള്‍.  (7) സഹോദരിമാരുടെ പുത്രികള്‍. ഈ രണ്ടിലും മേല്‍പറഞ്ഞ മൂന്നു തരത്തിലുള്ള സഹോദര സഹോദരിമാരുടെയും പുത്രികള്‍ അടങ്ങുന്നു. വിവാഹ വിഷയത്തില്‍ രക്തബന്ധം പോലെത്തന്നെയുള്ള ഒരു ബന്ധമായിട്ടാണ് മുലകുടി ബന്ധത്തെയും ഇസ്‌ലാം കണക്കാക്കുന്നത്. വിവാഹം പാടില്ലായ്മ, പരസ്പരം കൂടിക്കലര്‍ന്നുകൊണ്ടുള്ള പെരുമാറ്റം ആദിയായവയില്‍ രണ്ടു ബന്ധങ്ങളും ഒരുപോ ലെയാകുന്നു. ഒരു സ്ത്രീയുടെ മുലകുടിച്ച കുട്ടിക്ക് – അത് ആണാവട്ടെ, പെണ്ണാവട്ടെ – ആ സ്ത്രീ മാതാവും, ആ സ്ത്രീയുടെ അപ്പോഴത്തെ ഭര്‍ത്താവ് പിതാവും ആയിത്തീരുന്നു. മുല കുടിച്ച കുട്ടി ആണാണെങ്കില്‍ അവരുടെ മകനും, പെണ്ണാണെങ്കില്‍ അവരുടെ മകളുമായി കണക്കാക്കപ്പെടും. അതോടെ ആ മാതാപിതാക്കളുടെ സഹോദര സഹോദരികള്‍ മുതലായവരും അവര്‍ക്ക് വിവാഹം നിഷിദ്ധമായ കുടുംബങ്ങളായിത്തീരുന്നു. മുലകുടിബന്ധം നിമിത്തം വിവാഹം നിരോധിക്കപ്പെട്ടവരായി ഈ വചനത്തില്‍ പ്രസ്താവിക്കപ്പെട്ടവര്‍:  (1) മുലകൊടുത്ത മാതാക്കളും  (2) ആ ബന്ധത്തിലുള്ള സഹോദരികളും മാത്രമാകുന്നു.  മറ്റുള്ളവരെപ്പറ്റി ഒന്നും വ്യക്തമായി പ്രസ്താവിക്കപ്പെട്ടിട്ടില്ല. എങ്കിലും, നിങ്ങള്‍ക്ക് (أُمَّهَاتُكُمُ اللَّاتِي أَرْضَعْنَكُمْ) എന്നും മുല കുടി ബന്ധത്താലുള്ള നിങ്ങളുടെ സഹോദരികള്‍ (وَأَخَوَاتُكُم مِّنَ الرَّضَاعَةِ) എന്നുമുള്ള പ്രയോഗങ്ങളില്‍നിന്ന് മേല്‍വിവരിച്ച തത്വം മനസ്സിലാക്കാവുന്നതാണ്. അത് തന്നെ യാണ് നബി (صَلَّى اللَّهُ عَلَيْهِ وَسَلَّمَ) ഒരു ഹദീഥില്‍ വ്യക്തമാക്കിയിരിക്കുന്നതും: ‘നിശ്ചയമായും, ജനനം നിഷിദ്ധമാക്കുന്നതെന്തോ അതു മുലകുടിയും നിഷിദ്ധമാക്കും.’ (ബു; മു) മുസ്‌ലിമിന്‍റെ ഒരു നിവേദനത്തില്‍ കുടുംബ ബന്ധം നിമിത്തം നിഷിദ്ധമാകുന്നതു മുലകുടി നിമിത്തം നിഷിദ്ധമാകും’ എന്നാണുള്ളത്.  മുലകുടി ബന്ധം നിമിത്തം വിവാഹം നിഷിദ്ധമാകുന്ന സ്ത്രീകളെപ്പറ്റി വിവരിച്ച ശേഷം ‘ഉണര്‍ത്തപ്പെടേുന്ന ഒരു വിഷയമാണ്’ എന്ന് പ്രസ്താവിച്ചുകൊണ്ട് സയ്യിദ്‌റ ശീദു റിദ്വാ (റ) തഫ്‌സീറുല്‍ മനാറില്‍ ചെയ്ത ഒരു പ്രസ്താവന ഇവിടെ ഓര്‍മിപ്പിക്കുന്നത് ആവശ്യമായി തോന്നുന്നു. അതിന്‍റെ സാരം ഇങ്ങിനെയാണ്: ‘മുലകുടി ബന്ധത്തിന്‍റെ കാര്യത്തില്‍ ജനമദ്ധ്യെ ഒരു അലംഭാവനയം സാധാരണമായിത്തീര്‍ന്നിട്ടുണ്ട്. ഒന്നോ അധികമോ സ്ത്രീകളെക്കൊണ്ട് അവര്‍ കുട്ടിക്ക് മുലകൊടുപ്പിക്കും. മുല കൊടുത്ത മാതാവിന്‍റെ മക്കള്‍, സഹോദരികള്‍, അവളുടെ ഭര്‍ത്താവിന്‍റെ മക്കള്‍ അവന്‍റെ സഹോദരികള്‍ എന്നിവരെ ശരിക്ക് അറിയുവാനും, അങ്ങനെ അവരും ആ കുട്ടിയും തമ്മില്‍ വിവാഹസംന്ധമായും മറ്റും ഏര്‍പ്പെടുന്ന നിയമങ്ങളെ പരിഗണിക്കുവാനും അവര്‍ ശ്രദ്ധിക്കാറില്ല. ഇത് നിമിത്തം പലപ്പോഴും, ഒരാള്‍ തന്‍റെ മുലകുടി ബന്ധത്തിലുള്ള സഹോദരിയെയോ, അമ്മായിയെയോ, ഇളയമ്മ – മൂത്തമ്മയെയോ അറിയാതെ വിവാഹം കഴിക്കുവാന്‍ ഇടവരുന്നു.’  വിവാഹ ബന്ധം നിമിത്തം നിഷിദ്ധമാക്കപ്പെട്ടവര്‍ ഇവരാണ്:  (1) ഭാര്യമാരുടെ മാതാക്കള്‍: മാതാക്കളില്‍ മാതാമഹികളും പിതാമഹികളും ഉള്‍പെടുമെന്ന് മുമ്പ് പറഞ്ഞു. ഭാര്യയുമായി സംയോഗം നടന്നിട്ടില്ലെങ്കിലും ഭാര്യയുടെ മാതാക്കള്‍ നിഷിദ്ധം തന്നെയാണെന്നത്രെ ബലപ്പെട്ട അഭിപ്രായം. സംയോഗം നടന്നിരിക്കല്‍ ഒരു ഉപാധിയായി അല്ലാഹു ഇവിടെ പ്രസ്താവിച്ചിട്ടുമില്ലല്ലോ.  (2) വളര്‍ത്തുപുത്രികള്‍: അതായത്, ഭാര്യമാര്‍ക്ക് മുന്‍വിവാഹത്തില്‍ ജനിച്ച പെണ്‍മക്കള്‍. പക്ഷേ, ഭാര്യയുമായി സംയോഗം നടന്നിട്ടുണ്ടെങ്കില്‍ മാത്രമെ ഇവര്‍ നിഷിദ്ധമാകുകയുള്ളൂ. അഥവാ ഒരു സ്ത്രീയെ ഒരാള്‍ വിവാഹം കഴിച്ചതുകൊണ്ട് മാത്രം അവളുടെ മുന്‍ വിവാഹത്തില്‍ ജനിച്ച മകള്‍ നിഷിദ്ധമാകുകയില്ല. സംയോഗത്തിനു മുമ്പായി അവള്‍ വിവാഹമോചനം ചെയ്യപ്പെട്ടാല്‍ പിന്നീട് ആ മകളെ അവന് വേണമെങ്കില്‍ വിവാഹം കഴിക്കാം. ഒരു സ്ത്രീയെ ഒരാള്‍ വിവാഹം കഴിച്ചു കൊണ്ടുവരുമ്പോള്‍ അവളുടെ മുന്‍ വിവാഹത്തിലുള്ള മക്കളും അയാളുടെ സംരക്ഷണത്തില്‍ വളര്‍ത്തപ്പെ ടുകയാണല്ലോ സാധാരണ പതിവ്. ആ നിലക്കാണ് ‘നിങ്ങളുടെ സംരക്ഷണത്തിലുള്ള വളര്‍ത്തുപുത്രികള്‍ (وَرَبَائبُكُمُ اللاّتيِ فِي حُجُورِكُم)’ എന്ന് പറഞ്ഞിരിക്കുന്നത്. അല്ലാതെ ഇതൊരു പ്രത്യേക നിബന്ധനയെന്ന നിലക്കല്ല. നിങ്ങളുടെ സംരക്ഷണത്തിലായി നിങ്ങളുടെ മക്കളെപ്പോലെ നിങ്ങള്‍ വളര്‍ത്തിവരുന്നവരെ നിങ്ങള്‍ വിവാഹം കഴിക്കുന്നത് നന്നല്ലല്ലോ എന്നൊരു സൂചനയും അതില്‍ കാണാം. ആ കുട്ടികളുടെ പരിപാലനവും സംരക്ഷണവും നടക്കുന്നതു മറ്റു വല്ലവരുടെയും കൈക്കായിരുന്നാലും അവരെ വിവാഹം കഴിച്ചുകൂടാത്തതാണെന്ന് ഇതില്‍ നിന്നുമനസ്സിലാക്കാം. ഇതില്‍ അഭിപ്രായവ്യത്യാസമില്ലതാനും.  (3) പുത്രന്‍മാരുടെ ഭാര്യമാര്‍: പുത്രന്മാര്‍ എന്ന വാക്കില്‍ പൗത്രന്മാരും ഉള്‍പ്പെടും: എന്നാല്‍, ദത്തുപുത്രന്മാര്‍ ഉള്‍പെടുകയില്ല. ദത്തുപുത്രന്മാര്‍ക്ക് യഥാര്‍ത്ഥ പുത്രന്മാരുടെ സ്ഥാനം കല്‍പിക്കപ്പെടുന്ന പതിവ് ജാഹിലിയ്യത്തില്‍ ഉണ്ടായിരുന്നുവെങ്കിലും ദത്തെടുക്കുന്ന സമ്പ്രദായത്തെ ഇസ്‌ലാം നിരോധിച്ചിരിക്കുകയാണ്. (സൂറത്തുല്‍ അഹ്‌സാബ് നോക്കുക.) ദത്തുപുത്രന്മാരെ ഒഴിവാക്കുവാന്‍ വേണ്ടിയാണ് പുത്രന്മാരെപ്പറ്റി ‘നിങ്ങളുടെ മുതുകെല്ലുകളില്‍ നിന്നുള്ള ( مِنْ أَصْلَابِكُمْ )’ എന്ന് വിശേഷിപ്പിച്ചിരിക്കുന്നതും. നിങ്ങളുടെ സ്വന്തം പുത്രന്മാര്‍ എന്നര്‍ത്ഥം.  (4) രണ്ട് സഹോദരികളെ വിവാഹത്തില്‍ ഒരുമിച്ചു കൂട്ടുക: അഥവാ രണ്ടു സഹോദരിമാരെ ഒന്നിച്ചു വിവാഹം ചെയ്യുകയോ ഒരുവള്‍ വിവാഹത്തിലിരിക്കെ മറ്റെവളെ കൂടി വിവാഹം കഴിക്കുകയോ ചെയ്യുക. ഇതു കുടുംബ ബന്ധത്തിലുള്ള സഹോദരികളെയും, മുലകുടി ബന്ധത്തിലുള്ള സഹോദരികളെയും ബാധിക്കുന്നതാണ് എന്നത്രെ ശരിയായ അഭിപ്രായം. അറബികളില്‍ പതിവുണ്ടായിരുന്ന ഒരു ദുഃസ്സമ്പ്രദായമായിരുന്നു ഇതും. അതുകൊണ്ടാണ് ‘മുമ്പു കഴിഞ്ഞതൊഴികെ (إِلَّا مَا قَدْ سَلَفَ) എന്നു പറഞ്ഞത്. രണ്ട് സഹോദരിമാര്‍ വിവാഹത്തിലുണ്ടായിരിക്കെ ഇസ്‌ലാമില്‍ വന്ന ചിലരോട് രണ്ടില്‍ ഒരുവളെ പിരിച്ചുവിടുവാന്‍ നബി (صَلَّى اللَّهُ عَلَيْهِ وَسَلَّمَ) കല്‍പിച്ചതായി ഹദീഥുകളില്‍ വന്നിരിക്കുന്നു. (അ; തി; ജ) അവര്‍ രണ്ടു സഹോദരികളെ ഒന്നിച്ചു വിവാഹം കഴിച്ചതു നിരോധത്തിനു മുമ്പാണെങ്കിലും അവരെ പിന്നെയും ഒരുമിച്ചു വെച്ചുകൊണ്ടിരിക്കുവാന്‍ പാടില്ലെന്നാണ് ഇതു കുറിക്കുന്നത്.  രണ്ടു സഹോദരികളെ വിവാഹത്തില്‍ ഒരുമിച്ചു കൂട്ടുന്നതിനെപ്പറ്റി മാത്രമേ ഇവിടെ വ്യക്തമാക്കപ്പെട്ടിട്ടുള്ളൂ. എങ്കിലും ഒരു സ്ത്രീയോടൊപ്പം അവളുടെ അമ്മായി, ഇളയമ്മ – മൂത്തമ്മ (പിതാവിന്‍റെയൊ മാതാവിന്‍റെയൊ സഹോദരികള്‍), സഹോദരസഹോദരിമാരുടെ പുത്രി എന്നിവരെയും ഒരുമിച്ചുകൂട്ടുവാന്‍ പാടില്ലെന്നു നബി (صَلَّى اللَّهُ عَلَيْهِ وَسَلَّمَ) വ്യക്തമായി പ്രസ്താവിച്ചിരിക്കുന്നു. ബുഖാരി, മുസ്‌ലിം (റ) തുടങ്ങിയ ഹദീഥു പണ്ഡിതന്മാരെല്ലാം രേഖപ്പെടുത്തിയിട്ടുള്ള ഈ ഹദീഥിനെ ആധാരമാക്കി ബഹുഭൂരിഭാഗം പണ്ഡിതന്മാരും അതില്‍ യോജിക്കുകയും ചെയ്തിരിക്കുന്നു. അല്‍പം ചില പിഴച്ച കക്ഷി വിഭാഗങ്ങള്‍ക്കും പുരോഗമനവാദികളെന്ന് സ്വയം അഭിമാനിക്കുന്ന ചില ആധുനിക വ്യക്തികള്‍ക്കും മാത്രമെ ഇതില്‍ ഭിന്നാഭിപ്രായമുള്ളൂ. രണ്ട് സഹോദരികള്‍ ഒരേ സമയത്തു ഒരാളുടെ വിവാഹത്തില്‍ കഴിഞ്ഞുകൂടുന്നതിനാല്‍ ഉണ്ടാകുന്ന ദോഷവശങ്ങള്‍, ഒരു സ്ത്രീയും അവളോടു അടുത്ത ചാര്‍ച്ചാ ബന്ധമുള്ള മറ്റൊരു സ്ത്രീയും ഒരുമിച്ചു കൂടുന്നതിനാലും ഉണ്ടായിത്തീരുന്നതാണ്. ഈ തത്വത്തെ ആസ്പദമാക്കിക്കൊണ്ടുതന്നെയാണ് നബി (صَلَّى اللَّهُ عَلَيْهِ وَسَلَّمَ) അതു വിരോധിച്ചിരിക്കുന്നതും. ഈ വിരോധത്തിനു പണ്ഡിതന്മാര്‍ ഒരു അതിര്‍ത്തി നിര്‍ണയിക്കാറുള്ളത്, രണ്ടു സ്ത്രീകളില്‍ ഒരുവള്‍ ആണായി സങ്കല്‍പിക്കുന്നപക്ഷം, അവര്‍ തമ്മില്‍ വിവാഹം പാടില്ലെങ്കില്‍ അവര്‍ രണ്ടു പേരെയും ഒരാളുടെ വിവാഹത്തില്‍ ഒരുമിച്ചു കൂട്ടുവാനും പാടില്ല എന്നാകുന്നു. അല്ലാഹു തുടര്‍ന്നു പറയുന്നു:-"
