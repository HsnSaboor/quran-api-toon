tafsir[30]{c,v,t}:
  74,18,"ഞാന്‍ അവനു ഒരു (നല്ല) സൗകര്യം സൗകര്യപ്പെടുത്തിക്കൊടുക്കുകയും ചെയ്തിരിക്കുന്നു. പിന്നെയും ഞാന്‍ വര്‍ദ്ധിപ്പിച്ചു കൊടുക്കുവാന്‍ അവന്‍ മോഹിച്ചു കൊണ്ടുമിരിക്കുന്നു! ഞാന്‍ അവനെ കയറ്റം കയറുവാന്‍ [ഞെരുക്കം അനുഭവിക്കുവാന്‍] വഴിയെ നിര്‍ബന്ധിക്കുന്നതാണ്. കാരണം, അവന്‍ ചിന്തിച്ചു; (ഒരു രൂപം) കണക്കാക്കുകയും ചെയ്തു. അതിനാല്‍, അവന്‍ കൊല്ലപ്പെടട്ടെ [നശിക്കട്ടെ]! എങ്ങനെയാണവന്‍ കണക്കാക്കിയത്?! പിന്നെയും [വീണ്ടും] അവന്‍ കൊല്ലപ്പെടട്ടെ [നശിക്കട്ടെ]! എങ്ങനെയാണവന്‍ കണക്കാക്കിയത്?! "
  74,19,"5513"
  74,20,"5513"
  74,21,"5513"
  74,22,"5513"
  74,23,"5513"
  74,24,"പിന്നീടവന്‍ (ഒന്നു) നോക്കി; പിന്നെ, അവന്‍ (മുഖം) ചുളിക്കുകയും ഇറുകിച്ചുളുങ്ങുകയും ചെയ്തു.   നബി (صَلَّى اللّٰهُ عَلَيْهِ وَسَلَّم)യില്‍ നിന്ന് ഖുര്‍ആന്‍ കേട്ടപ്പോള്‍ അതു ദിവ്യ വചനം ആണെന്നു അവന്നു ആദ്യം ബോധ്യമായിരുന്നു. അനന്തരം കൂട്ടുകാരെ തൃപ്തിപ്പെടുത്താനും ജനങ്ങൾക്കിടയില്‍ സല്‍പേരും കീര്‍ത്തിയും നില നിര്‍ത്തുവാനും വേണ്ടി മനസ്സാക്ഷി പണയപ്പെടുത്തി കളവു കെട്ടി പറയുവാന്‍ ധൈര്യപ്പെട്ടിരിക്കുകയാണ്. അല്‍പ്പം മുമ്പ് പുറപ്പെടുവിച്ചിരുന്ന ആ അഭിപ്രായം – അതു മനുഷ്യന്റെയോ ജിന്നിന്റെയോ വാക്യങ്ങളല്ല എന്ന അഭിപ്രായം – ഇപ്പോള്‍ മാറ്റി പറയേണ്ടി വന്നിരിക്കയാണ്‌. അങ്ങനെ അവന്റെ ഹൃദയം അവനെ അലട്ടി,കുറെ ചിന്തിച്ചു.ഇന്നിന്ന പ്രകാരമങ്ങു പറഞ്ഞു കളയാമെന്നു മനസ്സ് കൊണ്ട് സ്വരൂപിച്ചു കണക്കാക്കി. മനസ്സാക്ഷി അവനെ അലട്ടി കൊണ്ടിരുന്നു. ആദ്യത്തെ പ്രസ്താവനകള്‍ മാറ്റി പറയണമല്ലോ. അങ്ങനെ വിഷമത്തില്‍ പെട്ട് വീണ്ടും ആലോചിക്കുകായി. കുറെ മുഖം ചുളിക്കും, നെറ്റി ചുളുങ്ങും, മുഖം കറുക്കും, ചുക്കിച്ചുളുങ്ങും. ഒടുക്കം സത്യത്തില്‍ നിന്ന് പിന്മാറുവാന്‍ തന്നെ ഉറച്ചു. ഉത്തരം കിട്ടിപ്പോയി എന്ന അഹങ്കാരത്തോടെ ഞെളിഞ്ഞു നിന്ന് വിധി പുറപ്പെടുവിച്ചു : ‘മുഹമ്മദിന്റെ പക്കല്‍ നിന്നും കേള്‍ക്കുന്ന ഈ വാക്യങ്ങള്‍ സിഹ്ര്‍ അല്ലാതെ – മാരണമല്ലാതെ – മറ്റൊന്നുമല്ല. (അതു കൊണ്ടാണ് ആദ്യം ഞാന്‍ അതിലൊന്ന് മയങ്ങി പോയത്). ഏതോ ചില മാരണക്കാരില്‍ നിന്ന് പ്രമാണിച്ചുദ്ധരിക്കപ്പെടുന്നതാണ് ഇത്. ഇതു മനുഷ്യ നിര്‍മ്മിതം തന്നെ. അതല്ലാതെ ദിവ്യ വചനമൊന്നും അല്ല.’  ‘ശാപമടയട്ടെ, നശിക്കട്ടെ, തുലഞ്ഞു പോകട്ടെ’ എന്നിങ്ങനെയുള്ള അര്‍ത്ഥത്തില്‍ പ്രയോഗിക്കപ്പെടുന്ന ഒരു വാക്കാണ്‌ قُتِل َ(‘ഖുതില’ = കൊല്ലപ്പെടട്ടെ) എന്ന വാക്കു. വെറുപ്പിലും വിദ്വേഷത്തിലുമൊക്കെയാണത് ഉപയോഗിക്കാറുള്ളത്. ചില സന്ദര്‍ഭങ്ങളില്‍ സന്തോഷ സൂചകമായും അതേ വാക്കു അറബികള്‍ ഉപയോഗിക്കാറുണ്ട്. ഇവിടെ അങ്ങേ അറ്റം അമര്‍ഷത്തോടും കോപത്തോടും കൂടിയാണ് അതു ഉപയോഗിച്ചിരിക്കുന്നതെന്ന് വ്യക്തമാണ്‌. അതുകൊണ്ടാണ് അല്ലാഹു ആ വാക്കു ആവര്‍ത്തിച്ചിരിക്കുന്നതും. വാളെടുത്തു നേരില്‍ യുദ്ധം ചെയ്യുകയും, മുഖാമുഖമായി പല തരം അക്രമങ്ങള്‍ അഴിച്ചു വിടുകയും ചെയ്ത എത്രയോ ശത്രുക്കള്‍ മുശ്‌രിക്കുകളിലുണ്ട്. പക്ഷേ, മനസ്സാക്ഷിയെ വഞ്ചിച്ചു കൊണ്ട് ഇത്രയും പരസ്യമായി സത്യത്തെ മൂടിവെച്ച ധിക്കാരികളായ നേതാക്കള്‍ ഇവനെ പോലെ അധികം പേര്‍ ഉണ്ടായിരിക്കയില്ല. അതു കൊണ്ടു തന്നെയാണ് ശിര്‍ക്കിന്റെ ഇതര നേതാക്കളെ കുറിച്ചൊന്നും കാണാത്തത്ര ശക്തമായ ഭാഷയില്‍ അവനെക്കുറിച്ചു അല്ലാഹു ആക്ഷേപിച്ചിരിക്കുന്നതും. (نعوذ بالله من غضبه)  سِحْرٌ (‘സിഹ്ര്‍’) എന്ന വാക്കു ‘ജാലം, ചെപ്പടി വിദ്യ, മാരണം, വശീകരണം, ആഭിചാരം’ എന്നിങ്ങനെ പല അര്‍ത്ഥത്തിലും ഉപയോഗിക്കാറുണ്ട്. യാഥാര്‍ത്ഥ്യം മനസ്സിലാവാത്ത ഉപായ തന്ത്രങ്ങള്‍ക്കെല്ലാം മൊത്തത്തില്‍ ഉപയോഗിക്കാറുള്ള വാക്കാണത്. സന്ദര്‍ഭം നോക്കി ഉദ്ദേശ്യം മനസ്സിലാക്കാവുന്നതാണ്. ഖുര്‍ആന്‍ സിഹ്‌റാണ് എന്നുള്ള വാദത്തിനു മേലുദ്ധരിച്ച രിവായത്തില്‍ വലീദ് നല്‍കിയ ന്യായീകരണം, അതു മുഖേന കുടുംബാംഗങ്ങള്‍ക്കിടയില്‍ നബി (صَلَّى اللّٰهُ عَلَيْهِ وَسَلَّم) ഭിന്നിപ്പുണ്ടാക്കി തീര്‍ക്കുന്നുവെന്നാണല്ലോ. അതു കൊണ്ടാണ് നാം ഇവിടെ അതിനു മാരണം എന്നു വിവര്‍ത്തനം നല്‍കിയത്. ഐഹികമായ കാര്യ ലാഭത്തിനു വേണ്ടി ഖുര്‍ആനെ ധിക്കരിച്ച ആ ദുഷ്ട ഹൃദയത്തിനു അല്ലാഹു വമ്പിച്ച താക്കീത് നല്‍കുന്നു:-"
  74,25,"5519"
  74,26,"പിന്നെ, അവന്‍ പിന്നോട്ട് മാറുകയും, അഹംഭാവം നടിക്കുകയും ചെയ്തു. എന്നിട്ട് പറഞ്ഞു: \"ഇതു പ്രമാണിച്ച് പറയപ്പെടുന്ന 'സിഹ്ര്‍' അല്ലാതെ (മറ്റൊന്നും) അല്ല.’ [മറ്റാരില്‍ നിന്നോ കേട്ടു ഉദ്ധരിക്കപ്പെടുന്ന മാരണം മാത്രമാണ് ഈ ഖുര്‍ആന്‍] ഇതു മനുഷ്യന്റെ വാക്കല്ലാതെ (വേറൊന്നും) അല്ല.' വഴിയെ ഞാനവനെ 'സഖറില്‍' [നരകത്തില്‍] ഇട്ടു എരിക്കുന്നതാണ്. സഖര്‍' എന്നാലെന്താണെന്നു നിനക്കു എന്തറിയാം?!-   നരകത്തിനു പല പേരുകളും ഖുര്‍ആനില്‍ കാണാവുന്നതില്‍ ഒന്നത്രേ ‘സഖര്‍’ (سَقَر). എല്ലാ പേരുകളെയും പോലെ, ഇതും നരകത്തിന്റെ ഉഗ്രതയും കാഠിന്യവും കുറിക്കുന്നു. ഉരുക്കി കളയുന്നത്, കരിച്ചുകളയുന്നത് എന്നൊക്കെയാണ് അതിനു പദാര്‍ത്ഥം.(كما في المفردات). ഏതൊരുവസ്തുവാകട്ടെ, അതിനെ നരകത്തിലിട്ടാല്‍ അതതിനെ എരിച്ചു കളയാതെ ബാക്കി വെക്കുകയാകട്ടെ,വിട്ടു കളയുകയാവട്ടെ ചെയ്യുകയില്ല. തൊലികളിലേക്കു ആളിച്ചെന്നു അതിവേഗം അതിനെ കരിച്ചു നിറം മാറ്റി വരുത്തി കരിമയമാക്കുന്നതാണ്. നമ്മുടെ അഗ്നിയെക്കാള്‍ എത്രയോ മടങ്ങ്‌ ഉഗ്രതരമാണ് നരകാഗ്നി. എന്നിരിക്കിലും അതിനാല്‍ ശിക്ഷിക്കപെടുന്നവര്‍ നിത്യ യാതനകള്‍ അനുഭവിച്ചു കൊണ്ടിരിക്കുകയെന്നല്ലാതെ ഒരിക്കലും മരണമടയുന്നതല്ല. വല്ല വിശ്രമവും ലഭിക്കുമോ? അതുമില്ല.  ثُمَّ لَا يَمُوتُ فِيهَا وَلَا يَحْيَىٰ : الأعلى  (അതില്‍ അവര്‍ മരണമടയുകയില്ല;ജീവിക്കുകയുമില്ല.) ഇതു നരകാഗ്നിയുടെ ഒരു പ്രത്യേകത ആണ്. മാത്രമല്ല, നിരന്തരം ശിക്ഷ അനുഭവിക്കേണ്ടതിനായി അവരുടെ തൊലികള്‍ വെന്തു കരിയുമ്പോഴേക്കും അല്ലാഹു വേറെ തൊലികളെ പകരം ഉണ്ടാക്കുകയും ചെയ്യുന്നതാണ്‌.  كُلَّمَا نَضِجَتْ جُلُودُهُم بَدَّلْنَاهُمْ جُلُودًا غَيْرَهَا لِيَذُوقُوا الْعَذَابَ : النساء: ٥٦  അതിന്റെ മേല്‍നോട്ടം വഹിക്കുന്നവരാകട്ടെ, പരുഷ സ്വഭാവിയും കഠിനന്മാരുമായ മലക്കുകളുമാകുന്നു.  عَلَيْهَا مَلَائِكَةٌ غِلَاظٌ شِدَادٌ : التحريم  ഈ മേല്‍നോട്ടക്കാരായ മലക്കുകളെ കുറിച്ചാണ് ‘പത്തൊമ്പത് പേരുണ്ട്’ എന്നു ഇവിടെ അല്ലാഹു പ്രസ്താവിച്ചത്. ഇവരുടെ എണ്ണം പത്തൊമ്പത് ആക്കി നിശ്ചയിച്ചതിന്റെ രഹസ്യം എന്താണെന്നു നമുക്ക് അറിഞ്ഞു കൂടാ, അല്ലാഹുവിനു മാത്രമേ അറിയു. എങ്കിലും അതിവിടെ പ്രസ്താവിച്ചതിലടങ്ങിയ ചില രഹസ്യങ്ങള്‍ അടുത്ത വചനത്തില്‍ അല്ലാഹു ചൂണ്ടി ക്കാട്ടുന്നുണ്ട്. അല്ലാഹു പറയുന്നു:-"
  74,27,"5521"
  74,28,"5521"
  74,29,"5521"
  74,30,"5521"
  74,31,"അതു (ഒന്നിനെയും) ബാക്കിയാക്കുകയില്ല; വിട്ടു കളയുകയുമില്ല:-   നരകത്തിന്റെ മേല്‍നോട്ടം വഹിക്കുവാന്‍ ഏൽപ്പിക്കപ്പെട്ടിരിക്കുന്നത് പത്തൊമ്പത് മലക്കുകളാണെന്നു അല്ലാഹു പ്രസ്താവിച്ചുവല്ലോ. ഇതു കേട്ടപ്പോള്‍ അബൂ ജഹല്‍ തന്റെ ആളുകളോട്: ‘നിങ്ങളില്‍ ഓരോ പത്തു പേര്‍ക്കും അവരില്‍ ഓരോരുത്തരെ പിടിച്ചടക്കിക്കുടെ!’ എന്നും വേറൊരുവന്‍ ‘പതിനേഴു പേരെ ഞാന്‍ തടുത്തു കൊള്ളാം. ബാക്കി രണ്ടു പേരുടെ കാര്യം നിങ്ങള്‍ക്കും ആയിക്കൂടെ!’ എന്നും മറ്റും പരിഹസിച്ചു പറയുകയുണ്ടായെന്നു ചില രിവായത്തുകളില്‍ വന്നിരിക്കുന്നു.  നരകത്തിന്റെ മേല്‍നോട്ടക്കാര്‍ മലക്കുകള്‍ മാത്രമാണ് – അഥവാ മനുഷ്യരോ മറ്റോ അല്ല – എന്നു അല്ലാഹു ആദ്യമായി ചൂണ്ടിക്കാട്ടി. ഒരു മലക്കിനെ പോലും നേരിടുവനോ ചെറുത്തു നില്‍ക്കാനോ മനുഷ്യര്‍ക്കു സാധ്യമല്ല. എന്നിരിക്കെ, പത്തൊമ്പത് പേരില്‍ നിന്നു എങ്ങനെ രക്ഷപ്പെടുവാന്‍ കഴിയും? അതു കൊണ്ടു അവരില്‍ നിന്നും ആരെങ്കിലും രക്ഷപ്പെട്ടേക്കുമെന്നു കരുതേണ്ട. എന്നിങ്ങനെയുള്ള ഒരു സൂചന ഇതില്‍ അടങ്ങിയിരിക്കുന്നു. പത്തൊമ്പത് എന്ന എണ്ണം എടുത്തു പറഞ്ഞതില്‍ സത്യവിശ്വാസികളെ സംബന്ധിച്ചിടത്തോളം ഏതെങ്കിലും തരത്തിലുള്ള സംശയത്തിനോ ആശയക്കുഴപ്പത്തിനോ അവകാശമില്ല. എന്തുക്കൊണ്ടു പത്തൊമ്പതായി, അല്ലെങ്കില്‍ ഇരുപതോ നൂറോ ആയില്ല എന്നിത്യാദി വിമര്‍ശനങ്ങളൊന്നും അവരില്‍ നിന്നുണ്ടാവാനില്ല. അല്ലാഹു പറഞ്ഞത് അപ്പടി സ്വീകരിക്കാനും വിശ്വസിക്കുവാനും അവര്‍ തികച്ചും സന്നദ്ധരാണ്. എന്നാല്‍ അവിശ്വാസികളെ സംബന്ധിച്ചിടത്തോളം അതൊരു പരീക്ഷണം മാത്രമാണെന്ന് തുടര്‍ന്ന് പ്രസ്താവിച്ചിരിക്കുന്നു. ഈ രണ്ടു മുഖവുരകള്‍ക്കു ശേഷം വിഷയം കുറേ കൂടി വിശദീകരിക്കുകയാണ് അടുത്ത വാക്യങ്ങളില്‍ ചെയ്തിരിക്കുന്നത്. അതായത്: വേദഗ്രന്ഥം നൽകപ്പെട്ടവര്‍ക്കു ഖുര്‍ആനിലുള്ള വിശ്വാസം ദൃഢകരമായി തീരുവാന്‍ അതു ഉപകരിക്കുന്നു. കാരണം, അവരുടെ പക്കലുള്ള ഗ്രന്ഥങ്ങള്‍ മുഖേന അതവര്‍ക്ക് മനസ്സിലാക്കുവാന്‍ കഴിഞ്ഞിട്ടുണ്ട്. ഖുര്‍ആനും അതോടു യോജിച്ചു കാണുമ്പോള്‍ അവര്‍ക്കതു കൂടുതല്‍ ബോധ്യവും സ്വീകാര്യവും ആയിരിക്കുമല്ലോ. മുന്‍ വേദഗ്രന്ഥങ്ങളില്‍ ഈ വിവരം ഉള്ളതു കൊണ്ടാണ് അല്ലാഹു ഇപ്രകാരം പ്രസ്താവിച്ചതെന്നു ഇബ്നു അബ്ബാസ്‌ (رَضِيَ اللهُ عَنْهُ), ഖത്താദ (رَضِيَ اللهُ عَنْهُ), മുജാഹിദ് (رَضِيَ اللهُ عَنْهُ) എന്നിവരില്‍ നിന്ന് നിവേദനങ്ങള്‍ വന്നിട്ടുണ്ട്. മറ്റു പലതുമെന്ന പോലെ, ഇന്നത്തെ ബൈബിളുകളില്‍ ഇതു കാണപ്പെടാത്തതിന് കാരണം വ്യക്തമാണ്‌. പക്ഷേ ഖുര്‍ആന്‍ അവതരിക്കുന്ന കാലത്തെ വേദക്കാര്‍ക്ക് ഇക്കാര്യം പൊതുവില്‍ അറിയാമായിരുന്നുവെന്നും, അതു കൊണ്ടാണ് അവര്‍ അതിനെ എതിര്‍ക്കാതിരുന്നതെന്നും സ്പഷ്ടമാണല്ലോ. ഇതു പോലെ തന്നെ, സത്യവിശ്വാസികള്‍ക്കു അതു വിശ്വാസം വര്‍ദ്ധിക്കുവാനും ഇടയാകുന്നു. ഖുര്‍ആന്‍റെ പ്രസ്താവനകളെ വേദക്കാര്‍ ശരിവെച്ചു കാണുന്നതും, നരകശിക്ഷയുടെ കാഠിന്യത്തെയും സ്വഭാവത്തെയും കുറിച്ചു അറിയുന്നതും സത്യവിശ്വാസികളുടെ വിശ്വാസ വര്‍ദ്ധനവിന് കാരണമാകുന്നു. കൂടാതെ, അല്ലാഹുവിങ്കല്‍ നിന്നു അവതരിച്ചു കൊണ്ടിരിക്കുന്ന ഓരോ സന്ദേശവും അവരുടെ വിശ്വാസത്തില്‍ വര്‍ദ്ധനവുണ്ടാക്കുന്നു.  وَإِذَا تُلِيَتْ عَلَيْهِمْ آيَاتُهُ زَادَتْهُمْ إِيمَانًا :الأنفال  (അവരുടെ മേല്‍ അവന്‍റെ ആയത്തുകള്‍ ഓതി കേള്‍പ്പിക്കപെട്ടാല്‍ അതവര്‍ക്കു വിശ്വാസത്തെ വർദ്ധിപ്പിക്കുന്നതാണ്. അന്‍ഫാല്‍: 2). അങ്ങനെ ഇരു കൂട്ടര്‍ക്കും – വേദക്കാര്‍ക്കും സത്യവിശ്വാസികള്‍ക്കും – സന്ദേഹത്തിനോ, ആശയക്കുഴപ്പത്തിനോ അവകാശമില്ലതായിത്തീരുന്നു. പരീക്ഷണത്തിന്റെ ഒരു വശമത്രേ ഇത്.  നേരെ മറിച്ച് ഹൃദയത്തില്‍ രോഗമുള്ളവരായ കപട വിശ്വാസികള്‍ക്കും സത്യനിഷേധികളായ അവിശ്വാസികള്‍ക്കുമാകട്ടെ, ഈ പ്രസ്താവന മൂലം ആശയക്കുഴപ്പവും കുതര്‍ക്കവുമായിരിക്കും വര്‍ദ്ധിക്കുക. പരീക്ഷണ ഫലത്തിന്‍റെ മറുവശമാണിത്. അങ്ങനെ, അവര്‍ പറഞ്ഞേക്കും: ഇതെന്തൊരു ഉപമയാണ്? ഇതിന്‍റെ ഉദ്ദേശ്യമെന്തായിരിക്കും? എന്താണ് ഒരു പത്തൊമ്പതിന്റെ കണക്ക്? എന്തു കൊണ്ട് ഒരെണ്ണം കൂടി ചേര്‍ത്തു ഇരുപതു തികച്ചില്ല… എന്നൊക്കെ. ഇതിനു അല്ലാഹു നല്‍കുന്ന മറുപടി ശ്രദ്ധേയമാകുന്നു:  (1) ഇങ്ങനെയുള്ള പരീക്ഷണങ്ങള്‍ മുഖേന അല്ലാഹു ഉദ്ദേശിച്ചവരെ അവന്‍ വഴി പിഴപ്പിക്കുകയും അവന്‍ ഉദ്ദേശിച്ചവരെ അവന്‍ സന്മാര്‍ഗത്തിലാക്കുകയും ചെയ്യുന്നു. അതെ, സഹൃദയന്മാര്‍ക്കു നേര്‍മാര്‍ഗം പ്രാപിക്കാനും, ദുഷ്ടന്മാര്‍ക്ക് വഴിപിഴച്ചു തെറ്റി പോകുവാനും അതു കാരണമായിത്തീരുന്നു.  (2) അല്ലാഹുവിന്‍റെ സൈന്യങ്ങള്‍ ഏതൊക്കെയാണ്, എത്രയാണ്, അവരുടെ സ്ഥിതി ഗതികള്‍ എന്തെല്ലാമാണ് എന്നൊക്കെ അവന്‍ മാത്രമേ അറിയുകയുള്ളൂ. ഓരോ തരത്തിലുള്ള ആരാധന കര്‍മ്മങ്ങള്‍ നടത്തി കൊണ്ടിരിക്കുന്ന മലക്കുകള്‍ ഇല്ലാത്ത ഒരു സ്ഥലവും ഏഴു ആകശങ്ങള്‍ക്കിടയില്‍ ഇല്ല എന്നും മറ്റും നബി (صَلَّى اللَّهُ عَلَيْهِ وَسَلَّمَ) പ്രസ്താവിച്ചിട്ടുള്ളത് ഇവിടെ സ്മരണീയമാകുന്നു. (അ:തി :ജ). എന്നിരിക്കെ, അവരെക്കുറിച്ച് അല്ലാഹു പറയുന്നത് അക്ഷരാര്‍ത്ഥത്തില്‍ വിശ്വസിക്കുകയും സമ്മതിക്കുകയും അല്ലാതെ അതിനെപ്പറ്റി ചോദ്യം ചെയ്യുവാനോ കൂടുതല്‍ ചര്‍ച്ച നടത്തുവാനോ ആര്‍ക്കും ന്യായമോ അവകാശമോ ഇല്ല. അക്കൂട്ടത്തില്‍ നരകത്തിന്‍റെ മേൽനോട്ടക്കാരെ പത്തൊമ്പതാക്കിയതിന്റെ രഹസ്യവും അവനു മാത്രമേ അറിഞ്ഞു കൂടൂ. ഇനി ‘ഇരുപത്’ എന്നോ മറ്റോ പറഞ്ഞാല്‍ അപ്പോഴും ‘എന്തു കൊണ്ടാണത്’ എന്നു ഇവര്‍ ചോദിച്ചുകൂടായ്കയില്ലല്ലോ.  (3) നരകത്തെ കുറിച്ചും അതിലെ കാവല്‍ക്കാരെ കുറിച്ചും മറ്റുമുള്ള ഇത്തരം പ്രസ്താവനകളൊന്നും തര്‍ക്കത്തിനോ വിമര്‍ശനത്തിനോ വിഷയമായിക്കൂടാത്തതാണ്. ജനങ്ങളെ ഓര്‍മ്മിപ്പിക്കുക മാത്രമാണു അവയുടെ ലക്ഷ്യം. ഇഷ്ടമുള്ളവര്‍ക്ക് അവയെപ്പറ്റി ചിന്തിക്കുകയും ഉറ്റാലോചിക്കുകയും ചെയ്യാം. അവയുടെ അടിസ്ഥാനത്തില്‍ സ്വന്തം ചര്യയെ ചിട്ടപ്പെടുത്തുകയും ചെയ്യാം എന്നു മാത്രം. അല്ലാഹു പറയുന്നു:"
  74,32,"തൊലിയെ എരിച്ചു (മാറ്റം വരുത്തി) കളയുന്നതാകുന്നു. അതിന്റെ മേല്‍ (നോട്ടത്തിനു) പത്തൊമ്പത് പേരുണ്ട് അങ്ങിനെ വേണ്ടാ! ചന്ദ്രന്‍ തന്നെയാണ (സത്യം)! രാത്രിയുമാണ - അതു പിന്നിട്ടു പോകുമ്പോള്‍ - (സത്യം)! പ്രഭാതവുമാണ - അതു പുലര്‍ന്നു (പ്രകാശിച്ചു) വന്നാല്‍ - (സത്യം)!- "
  74,33,"5527"
  74,34,"5527"
  74,35,"5527"
  74,36,"5527"
  74,37,"നിശ്ചയമായും അതു [നരകം]വന്‍ കാര്യങ്ങളില്‍ ഒന്നു തന്നെ!-   സത്യ യാഥാര്‍ത്ഥ്യങ്ങളുടെ നേരെ കല്‍പ്പിച്ചു കൂട്ടി ധിക്കാരം കൈ കൊണ്ടവര്‍ക്ക് ‘സഖര്‍’ എന്ന നരക ശിക്ഷയാണുള്ളതെന്നു 26-ാം വചനത്തില്‍ അല്ലാഹു താക്കീത് നല്‍കി. തുടര്‍ന്നുള്ള വചനങ്ങളില്‍ അതിന്‍റെ ഉഗ്രതയും ഗൗരവവും ചൂണ്ടി കാട്ടി. പിന്നീട് വിഷയത്തിന്റെ ഗൗരവം ഒന്നു കൂടി ഊന്നി പറയുകയാണ്. ചന്ദ്രന്‍, രാത്രി, പ്രഭാതം എന്നിവയുടെ പേരില്‍ സത്യം ചെയ്തു കൊണ്ടുള്ള ആ പ്രസ്താവനയുടെ സാരം ഇങ്ങനെ സംഗ്രഹിക്കാം: അതു – ആ സഖറാകുന്ന നരകം – കേവലം അവഗണിച്ചു തള്ളാവുന്ന ഒരു കാര്യമല്ല, ഏറ്റവും വമ്പിച്ച ഒരു കാര്യമത്രേ അത്. ഇത് ഒരു വ്യക്തിക്കോ ചില വ്യക്തികള്‍ക്കോ മാത്രമുള്ള ഒരു താക്കീതല്ല. മനുഷ്യവര്‍ഗ്ഗത്തിനാകമാനമുള്ള താക്കീതാണിത്. അതെ, മുമ്പോട്ട്‌ വന്നു സത്യം സ്വീകരിക്കുവാന്‍ തയ്യാറാകുന്നവര്‍ക്കും, സത്യത്തില്‍ നിന്നും പിന്നോക്കം പോയി ദുര്‍മാര്‍ഗ്ഗത്തില്‍ പതിക്കുന്നവര്‍ക്കും താക്കീതാകുന്നു."
  74,38,"മനുഷ്യനു ഒരു താക്കീത് എന്ന നിലക്കു:- അതായതു, നിങ്ങളില്‍ നിന്നു മുന്നോക്കം വരുവാനോ, പിന്നോക്കം പോകുവാനോ ഉദ്ദേശിച്ചവര്‍ക്ക്! എല്ലാ (ഓരോ) ദേഹവും [ആളും] അതു സമ്പാദിച്ചു വെച്ചതിനു പണയപ്പെട്ടതായിരിക്കും; വലതു പക്ഷക്കാരൊഴികെ. ചില സ്വര്‍ഗങ്ങളിലായിരിക്കും (അവര്‍). അവര്‍ ചോദ്യം ചെയ്യും,-   ഓരോ ആളും അവരവരുടെ കര്‍മ്മങ്ങളാകുന്ന സമ്പാദ്യങ്ങള്‍ക്ക്‌ പണയമായിരിക്കും. അഥവാ, സ്വന്തം ബാധ്യതകളും കടമകളും തീര്‍ത്തു കഴിഞ്ഞ സമ്പാദ്യങ്ങളാണുള്ളതെങ്കില്‍ രക്ഷയുണ്ട്. ഇല്ലാത്ത പക്ഷം രക്ഷ കിട്ടുവാന്‍ മാര്‍ഗ്ഗമില്ല. പക്ഷേ വലതു പക്ഷക്കാരാകുന്ന (*) സജ്ജനങ്ങളെ സംബന്ധിച്ചിടത്തോളം, അവരുടെ കടമകളും ബാധ്യതകളുമെല്ലാം ഇഹത്തില്‍ വെച്ചു നേരത്തെ നിറവേറ്റപ്പെട്ടു കഴിഞ്ഞിരിക്കുന്നത് കൊണ്ട് അവര്‍ കര്‍മ്മങ്ങള്‍ക്കു പണയപ്പെട്ടു കഷ്ടപ്പെടേണ്ടി വരുന്നതല്ല. അവര്‍ക്ക് സഖറിനെ ഭയപ്പെടേണ്ടതുമില്ല. സ്വര്‍ഗ്ഗമായിരിക്കും അവരുടെ സങ്കേതം. അവിടെ വെച്ചു ചിലപ്പോള്‍ അവര്‍ സഖറിന്റെ അവകാശികളായിത്തീര്‍ന്ന കുറ്റവാളികളെ കുറിച്ചു അന്വേഷണം നടത്തും. നിങ്ങള്‍ ഈ ശിക്ഷക്ക് വിധേയരാകുവാന്‍ കാരണമെന്താണെന്നു അവരോടു ചോദിക്കും. അതിനു നരകക്കാര്‍ നല്‍കുന്ന മറുപടി നോക്കുക:-   (*) വലതു പക്ഷക്കാരെ (أَصْحَابُ الْيَمِينِ) പറ്റി സൂ:വാഖിഅ’യില്‍ (سورة الواقعة) വിവരിച്ചിട്ടുണ്ട്."
  74,39,"5533"
  74,40,"5533"
  74,41,"5533"
  74,42,"5533"
  74,43,"കുറ്റവാളികളെ കുറിച്ച്: “നിങ്ങളെ 'സഖറി’ല്‍ പ്രവേശിപ്പിച്ചത് എന്താണ്?” എന്നു. അവര്‍ (മറുപടി) പറയും; \"ഞങ്ങള്‍ നമസ്‌കരിക്കുന്നവരുടെ കൂട്ടത്തില്‍ ആയിരുന്നില്ല\":- \"ഞങ്ങള്‍ സാധുക്കള്‍ക്ക് ഭക്ഷണം കൊടുത്തിരുന്നതുമില്ല\":- \"(തോന്നിയവാസത്തില്‍) മുഴുകിയിരുന്നവരോടൊപ്പം ഞങ്ങള്‍ മുഴുകിക്കൊണ്ടിരിക്കുകയും ചെയ്തിരുന്നു\":-   മരണം വരെയും ഇതായിരുന്നു ഞങ്ങളുടെ നില. അതു കൊണ്ടാണ് ഞങ്ങള്‍ നരകശിക്ഷക്കു വിധേയരായത് എന്നു സാരം. എല്ലാ സംശയങ്ങള്‍ക്കും വിരാമമിടുന്നതും ആര്‍ക്കും യാതൊരു സംശയമില്ലാത്തതുമായ കാര്യമാണല്ലോ മരണം. അതാണിവിടെ ഉറപ്പായ കാര്യം (اليقين) എന്നു മരണത്തെ ഉദ്ദേശിച്ചു പറഞ്ഞത്.  സത്യവിശ്വാസത്തിന്‍റെ അനിവാര്യ ഫലവും, സത്യവിശ്വാസികളുടെ സൽക്കര്‍മ്മങ്ങളില്‍ ഏറ്റവും പ്രാധാന്യമര്‍ഹിക്കുന്നതുമാണ് നമസ്കാരം. അതിന്‍റെ അടുത്ത സ്ഥാനം സാധുക്കളുടെ വിശപ്പടക്കുന്നതിനുമാണ്. ഈ രണ്ടു കാര്യവും ഉപേക്ഷ വരുത്തുന്നവന്‍ യഥാര്‍ത്ഥ വിശ്വാസിയായിരിക്കുകയില്ല. അതു കൊണ്ടാണ് ഇതു രണ്ടും ഇവിടെ മറ്റു പലേടത്തും എന്ന പോലെ – പ്രത്യേകം എടുത്തു പറഞ്ഞിരിക്കുന്നത്. വിശുദ്ധ ഖുര്‍ആന്‍റെ സന്ദേശങ്ങള്‍, പ്രവാചക പ്രഭുവിന്‍റെ അദ്ധ്യാപനങ്ങൾ ആദിയായവയുടെ നേരെ പുച്ഛഭാവവും അവഹേളന നയവും സ്വീകരിക്കുക, അവര്‍ക്കെതിരെ അപവാദങ്ങള്‍ പുറപ്പെടുവിക്കുക, പ്രകോപന നടപടികള്‍ കൈ കൊള്ളുക, ഇത്യാദി ദുസ്സമ്പ്രദായക്കാരോട് സഹകരിച്ചും പങ്കു ചേര്‍ന്നും കൊണ്ടിരിക്കുക, ഇതൊക്കെ സത്യ നിഷേധത്തിന്‍റെ പ്രത്യക്ഷ ലക്ഷണങ്ങളത്രെ. എല്ലാറ്റിനും അടിസ്ഥാനമായി നില കൊള്ളുന്നത്‌ മരണാനന്തര ജീവിതത്തിന്റെയും പരലോക രക്ഷാശിക്ഷകളുടെയും നിഷേധവുമാകുന്നു. മരണം വരെ ഈ നില തുടര്‍ന്നു പോന്നവര്‍ക്കുണ്ടോ പിന്നെ വല്ല രക്ഷാ മാര്‍ഗ്ഗവും?! അല്ലാഹു പറയുന്നു:-"
  74,44,"5538"
  74,45,"5538"
  74,46,"5538"
  74,47,"5538"
