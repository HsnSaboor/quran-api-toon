tafsir[7]{c,v,t}:
  9,100,"അവരോട്‌ നിങ്ങള്‍ യുദ്ധം ചെയ്യുവിന്‍, നിങ്ങളുടെ കരങ്ങളാല്‍ അല്ലാഹു അവരെ ശിക്ഷിക്കും; അവരെ അവന്‍ അപമാനിക്കുകയും, അവര്‍ക്കെതിരില്‍ നിങ്ങളെ അവന്‍ സഹായിക്കുകയും ചെയ്യും; സത്യവിശ്വാസികളായ ജനങ്ങളുടെ നെഞ്ച്‌ [മനസ്സു]കള്‍ക്ക്‌ അവന്‍ ശമനം നല്‍കുകയും ചെയ്യും;   കപടവിശ്വാസികളെക്കുറിച്ചും മറ്റും പലതും പ്രസ്‌താവിച്ചശേഷം, നബി (صَلَّى اللَّهُ عَلَيْهِ وَسَلَّمَ) തിരുമേനി യൊന്നിച്ച്‌ അച്ചടക്കത്തോടും സര്‍വ്വസന്നദ്ധതയോടുംകൂടി സദാ വര്‍ത്തിച്ചുപോരുന്ന സ്വഹാബികളെക്കുറിച്ച്‌ അല്ലാഹു പുകഴ്‌ത്തിപ്പറയുകയാണ്‌. മദീനയിലേക്ക്‌ ഹിജ്‌റഃ പോന്ന സത്യവിശ്വാസികളാണ്‌ മുഹാജിറുകള്‍. നബി (صَلَّى اللَّهُ عَلَيْهِ وَسَلَّمَ) യെയും അവരെയും ഇസ്‌ലാമിനെയും അതീവ താല്‍പര്യത്തോടെ സഹായിച്ച മദീനയിലെ സത്യവിശ്വാസികളാണ്‌ അന്‍സ്വാരികള്‍. ഇവരില്‍ ഇസ്‌ലാമിലേക്കും, ഇസ്‌ലാമിക സേവനങ്ങളിലേക്കും ആദ്യമാദ്യം മുമ്പോട്ട്‌ വന്നവരെക്കുറിച്ചാണ്‌ മുന്‍കടന്നവര്‍ (السَّابِقُونَ) എന്ന്‌ പറഞ്ഞത്‌. ആദ്യമാദ്യം സത്യവിശ്വാസവും ത്യാഗസന്നദ്ധതയും സ്വീകരിച്ചവര്‍ക്ക്‌ പ്രമുഖ സ്ഥാനവും കൂടുതല്‍ ശ്രേഷ്‌ഠതയുമുണ്ടെന്ന്‌ വ്യക്തമാണല്ലോ. അതുകൊണ്ടാണ്‌ ഒന്നാമതായി അവരെക്കുറിച്ച്‌ പ്രസ്‌താവിച്ചത്‌. അതിനുശേഷം, അവരുടെ മാതൃകകളെ പിന്‍പറ്റിക്കൊണ്ട്‌ ഇരുവിഭാഗത്തിലുമുള്ള എല്ലാവരെക്കുറിച്ചും രണ്ടാമതായും പ്രസ്‌താവിച്ചിരിക്കുന്നു. ഹിജ്‌റഃ ആറാം കൊല്ലത്തില്‍ ഹുദൈബിയയില്‍ വെച്ച്‌ നടന്ന പ്രസിദ്ധമായ സന്ധിക്കുമുമ്പ്‌ ഹിജ്‌റഃ വന്ന സ്വഹാബികളെ ഒന്നാംഘട്ടക്കാരായ മുഹാജിറുകളായി പൊതുവെ എണ്ണപ്പെടുന്നു. അവരില്‍തന്നെ ആദ്യമാദ്യം വന്നവരും പ്രധാന രംഗങ്ങളില്‍ പങ്കുവഹിച്ചവരുമായ ആളുകള്‍ക്ക്‌ മുന്‍ഗണന ഉണ്ട്‌താനും. നബി (صَلَّى اللَّهُ عَلَيْهِ وَسَلَّمَ) തിരുമേനി യുടെ പ്രവാചകത്വത്തിനുശേഷം പതിനൊന്നാം കൊല്ലത്തില്‍ ഏഴുപേരും, പന്ത്രണ്ടാം കൊല്ലത്തില്‍ എഴുപത്‌ പുരുഷന്മാരും രണ്ട്‌ സ്‌ത്രീകളുമടക്കം എഴുപത്തിരണ്ട്‌ പേരും മദീനയില്‍നിന്ന്‌ മക്കയില്‍ വന്ന്‌ നബി (صَلَّى اللَّهُ عَلَيْهِ وَسَلَّمَ) യുമായി ബൈഅത്തുല്‍ അക്വബഃ എന്ന പേരില്‍ അറിയപ്പെടുന്ന ഒരു സ്വകാര്യ ഉടമ്പടി നടത്തിപ്പോയിരുന്നു. ഈ ഉടമ്പടിയിലെ അംഗങ്ങളാണ്‌ അന്‍സ്വാരികളില്‍ പ്രഥമ സ്ഥാനം അര്‍ഹിക്കുന്നവര്‍. ‘മുന്‍കടന്നവര്‍’ (السَّابِقُونَ) എന്നതിനെപ്പറ്റി വേറെയും അഭിപ്രായമുണ്ടെങ്കിലും ഇപ്പറഞ്ഞതാണ്‌ പൊതുവില്‍ അംഗീകരിക്കപ്പെട്ടുവരുന്നത്‌.  മുഹാജിറുകളും അന്‍സ്വാരികളുമായി നബി (صَلَّى اللَّهُ عَلَيْهِ وَسَلَّمَ) യുടെ സ്വഹാബികളായുള്ള എല്ലാവരെയും ഉള്‍പ്പെടുത്തിക്കൊണ്ട്‌ അവര്‍ക്ക്‌ അല്ലാഹു നല്‍കുന്ന ബഹുമതി നോക്കുക! ഒന്നാമതായി رَّضِيَ اللَّهُ عَنْهُمْ (അല്ലാഹു അവരെക്കുറിച്ച്‌ തൃപ്‌തിപ്പെട്ടിരിക്കുന്നു) അതെ, അവരുടെ വിശ്വാസത്തിലും പ്രവൃത്തിയിലും, സ്ഥിതിഗതികളിലുമെല്ലാം തന്നെ അവരെക്കുറിച്ച്‌ അല്ലാഹുവിന്ന്‌ തൃപ്‌തിയാണുള്ളത്‌. അങ്ങനെ, അവന്‍റെ മഹത്തായ കാരുണ്യത്തിന്നും, അനുഗ്രഹങ്ങള്‍ക്കും അവര്‍ പാത്രമായിരിക്കുന്നു. രണ്ടാമതായി: وَرَضُواعَنْه (അവര്‍ അവനെക്കുറിച്ചും തൃപ്‌തിപ്പെട്ടിരിക്കുന്നു) അതെ, ഇഹത്തിലും പരത്തിലും അല്ലാഹു തങ്ങള്‍ക്ക്‌ നല്‍കുന്ന അനുഗ്രഹങ്ങളില്‍ പരിപൂര്‍ണമായ സംതൃപ്‌തിയുള്ളവരും തികച്ചും സന്തുഷ്‌ടരുമാണവര്‍. ശിര്‍ക്ക്‌ കുഫ്‌റുകളില്‍ നിന്നും അനാചാര ദുരാചാരങ്ങളില്‍നിന്നും അവന്‍ അവരെ രക്ഷിച്ചു. അവരുടെ കൈക്ക്‌ ഇസ്‌ലാമിന്‌ വിജയവും അഭിവൃദ്ധിയും നല്‍കി. നിന്ദ്യനികൃഷ്‌ടമായ ജീവിത രീതിയില്‍നിന്ന്‌ ഉല്‍കൃഷ്‌ടവും പരിപാവനവുമായ ജീവിത രീതിക്ക്‌ അവന്‍ അവരെ ഉത്തമ മാതൃകകളാക്കി. പരലോകത്തുവെച്ച്‌ ലഭിക്കുവാനിരിക്കുന്ന സ്വര്‍ഗീയാനുഗ്രഹങ്ങളും സ്ഥാനമാനങ്ങളുമാകട്ടെ, അവര്‍ണനീയവും! ഇതില്‍പരം ഭാഗ്യം മറ്റെന്തുണ്ട്‌?! ഇല്ല. മറ്റൊന്നുമില്ല. അതുതന്നെ മഹത്തായ ഭാഗ്യം! (ذَٰلِكَ الْفَوْزُ الْعَظِيمُ)  അല്ലാഹുതന്നെ പറഞ്ഞതുപോലെ, മനുഷ്യര്‍ക്ക്‌ ലഭിക്കുവാനിരിക്കുന്ന അതിമഹത്തായ ഈ ഭാഗ്യം-അല്ലാഹു അവരെക്കുറിച്ചും അവര്‍ അവനെക്കുറിച്ചും തൃപ്‌തിപ്പെടുകയെന്ന ഭാഗ്യം-സിദ്ധിച്ചവരും, അല്ലാഹുവിന്‍റെ നിരുപാധികമായ പ്രശംസക്ക്‌ പാത്രീഭൂതരുമായ ആ സ്വഹാബി വര്യന്മാരെപ്പറ്റി പൊതുവിലോ, അവരില്‍പെട്ട ചിലരെപ്പറ്റി പ്രത്യേകമായോ പഴിവാക്കുകള്‍ ഉപയോഗിക്കുകയോ, അവര്‍ക്ക്‌ അല്ലാഹു നല്‍കിയ ആ ബഹുമതികള്‍ക്ക്‌ നിരക്കാത്തവിധം അവരുടെ സ്ഥാനപദവികളെ ഇടിച്ചുതാഴ്‌ത്തുകയോ ചെയ്യുന്നത്‌ എന്തുമാത്രം ധിക്കാരമായിരിക്കുമെന്ന്‌ ആലോചിച്ചു നോക്കുക! അതിന്‌ ആരെങ്കിലും മുതിരുന്നപക്ഷം-അവര്‍ വ്യക്തികളോ, (ശീഅഃ റാഫിദ്വഃ പോലെയുള്ള) കക്ഷികളോ, മുന്‍കാലക്കാരോ, പിന്‍കാലക്കാരോ, ആരാവട്ടെ-അതിന്‍റെ അര്‍ത്ഥം അല്ലാഹു സ്വഹാബികള്‍ക്ക്‌ നല്‍കിയ പ്രശംസകളെ അംഗീകരിക്കുവാന്‍ അവര്‍ തയ്യാറില്ലെന്നാണല്ലോ. അതിന്‍റെ അനിവാര്യഫലമാകട്ടെ, അല്ലാഹുവിന്‍റെ കോപശാപവും, ശിക്ഷയുമല്ലാതെ മറ്റൊന്നുമല്ലതാനും. معاذ الله  സത്യവിശ്വാസത്തിലും ഇസ്‌ലാമിനെ സഹായിക്കുന്നതിലും ആദ്യമായി രംഗത്തുവന്ന തലമുറയാണല്ലോ മുഹാജിറുകളും അന്‍സ്വാരികളുമാകുന്ന സ്വഹാബികളുടെ തലമുറ. അതുകൊണ്ട്‌ ആദ്യമായി മുന്‍കടന്നവര്‍ (السَّابِقُونَ الأوَّلُونَ) എന്ന വിശേഷണം സ്വഹാബികളെ മുഴുവന്‍ ഉള്‍പ്പെടുത്തുന്നുവെന്നും ചില വ്യാഖ്യാതാക്കള്‍ അഭിപ്രായപ്പെട്ടിരിക്കുന്നു. ഇതനുസരിച്ച്‌ സുകൃതം ചെയ്‌തുകൊണ്ട്‌ അവരെ പിന്‍പറ്റിയവര്‍ (الَّذِينَ اتَّبَعُوهُم بِإِحْسَانٍ) എന്ന്‌ പറഞ്ഞതിന്‍റെ താല്‍പര്യം. സ്വഹാബികളുടെ അടുത്ത തലമുറയും അവരെ പിന്‍പറ്റിപ്പോന്നവരുമായ ‘താബിഉ’കള്‍ (التابعون) ആണെന്ന്‌ ചിലരും, സ്വഹാബികളെ യഥാവിധി പിന്‍പറ്റിപ്പോരുന്ന ക്വിയാമത്ത്‌ വരെയുണ്ടാകുന്ന എല്ലാ സുകൃതവാന്മാരും അതില്‍ ഉള്‍പ്പെടുമെന്ന്‌ ചിലരും അഭിപ്രായപ്പെടുന്നു. പക്ഷേ, സ്വഹാബികളെ പിന്‍പറ്റിവന്ന അടുത്ത തലമുറക്ക്‌ ‘താബിഉ’കള്‍ എന്ന പേര്‍ ക്വുര്‍ആന്‍ അവതരിക്കുന്ന കാലത്തോ, നബി (صَلَّى اللَّهُ عَلَيْهِ وَسَلَّمَ) യുടെ കാലത്തോ ഇല്ലെന്നും അത്‌ പിന്നീടുണ്ടായ ഒരു സാങ്കേതിക വിശേഷണമാണെന്നും ഓര്‍ക്കുമ്പോള്‍ ‘താബിഉ’കളാണ്‌ അതുകൊണ്ട്‌ വിവക്ഷയെന്ന്‌ പറയുവാന്‍ ന്യായമില്ല. ക്വിയാമത്തുനാള്‍വരേക്കും സ്വഹാബികളെ പിന്‍പറ്റി വരുന്ന സുകൃതവാന്മാരെല്ലാം അതില്‍ ഉള്‍പ്പെടുമെന്ന്‌ പറയുന്നതില്‍ ഭാഷാപരമായി നോക്കുമ്പോള്‍ കാര്യമായ തടസ്സമൊന്നും കാണുന്നില്ലെങ്കിലും -ചില മഹാന്മാര്‍ ചൂണ്ടിക്കാട്ടിയതുപോലെ- അവരെ പിന്‍പറ്റിയവര്‍ (الَّذِينَ اتَّبَعُوهُم) എന്ന്‌ ഭൂതകാല ക്രിയാരൂപത്തിലാണ്‌ അല്ലാഹുവിന്‍റെ പ്രയോഗമെന്ന്‌ ഓര്‍ക്കേണ്ടതുണ്ട്‌. അതേ സമയത്ത്‌ ഇത്തരം സ്ഥാനങ്ങളില്‍ ഭൂതകാലത്തെ മാത്രം ഉദ്ദേശിച്ചുകൊണ്ടല്ലാതെ ഭൂതകാലക്രിയ ഉപയോഗിക്കല്‍ ക്വുര്‍ആന്‍റെ പതിവാണുതാനും. യഥാര്‍ഥം അല്ലാഹുവിനറിയാം. പൊതുവില്‍ അംഗീകരിക്കപ്പെട്ടു വരുന്നതും ക്വുര്‍ആന്‍റെ ശൈലിയോട്‌ കൂടുതല്‍ യോജിച്ചതും നാം ആദ്യം വിവരിച്ച അഭിപ്രായം തന്നെ."
  9,101,"അവരുടെ റബ്ബ്‌ തന്‍റെ പക്കല്‍ നിന്നുള്ള ഒരു (മഹത്തായ) കാരുണ്യത്തെയും പ്രീതിയെയും അവര്‍ക്കായുള്ള ചില സ്വര്‍ഗങ്ങളെയും കുറിച്ചു അവരെ സന്തോഷവാര്‍ത്ത അറിയിക്കുന്നു. അതില്‍ (ശാശ്വതമായി) നിലനില്‍ക്കുന്ന സുഖാനുഭവമുണ്ടായിരിക്കും. യാതൊരു കൂട്ടരോട്‌ നിങ്ങള്‍ യുദ്ധം ചെയ്‌തുകൊള്ളുവിന്‍: അല്ലാഹുവിലാകട്ടെ, അന്ത്യനാളിലാകട്ടെ, അവര്‍ വിശ്വസിക്കുന്നില്ല; അല്ലാഹുവും, അവന്‍റെ റസൂലും നിഷിദ്ധമാക്കിയതിനെ അവര്‍ നിഷിദ്ധമാ (യി സ്വീകരി) ക്കുന്നുമില്ല; യഥാര്‍ത്ഥ മതത്തെ അവര്‍ (മതമായി) ആചരിക്കുന്നുമില്ല; (അതെ,) വേദഗ്രന്ഥം നല്‍കപ്പെട്ടവരില്‍ നിന്ന്‌ (ഇങ്ങിനെയുള്ളവരോട്‌ യുദ്ധം ചെയ്‌തുകൊള്ളുവിന്‍); അവര്‍ നിസ്സാരന്മാരായി (കീഴടങ്ങി) ക്കൊണ്ട്‌ കയ്യോടെ (അഥവാ കഴിവനുസരിച്ച്‌) കപ്പംകൊടുക്കുന്നതുവരെ.   മദീനാ നിവാസികളിലും അഅ്‌റാബികളിലുമുള്ള സത്യവിശ്വാസികളെയും, കപട വിശ്വാസികളെയും കുറിച്ച്‌ പലതും പ്രസ്‌താവിച്ചശേഷം രണ്ടുകൂട്ടരിലുമുള്ള ഓരോ പ്രത്യേക തരക്കാരെപ്പറ്റി വിവരിക്കുകയാണ്‌.  (1) കാപട്യത്തില്‍ പരിചയവും വൈഭവവും സിദ്ധിച്ചു അതില്‍ നിരതരായി കഴിയുന്നവര്‍. അവരുടെ വാക്കുകളില്‍നിന്നോ, പ്രവൃത്തികളില്‍നിന്നോ അവരെ മനസ്സിലാക്കുവാന്‍ കഴിയുകയില്ല. അത്രയും സമര്‍ഥരാണവര്‍. അല്ലാഹുവിന്‌ മാത്രമേ അവരെ അറിയുകയുള്ളൂ. അവര്‍ നന്നായിത്തീരുകയില്ല. അത്രയും മുരടിച്ചുകഴിഞ്ഞിരിക്കുന്നു. അതുകൊണ്ട്‌ അവര്‍ ഈ ലോകത്തുവെച്ച്‌ രണ്ടു പ്രാവശ്യം ശിക്ഷ അനുഭവിക്കേണ്ടിവരും. പിന്നീട്‌ പരലോകശിക്ഷ അതിന്‌ പുറമെയും.  (2) മറ്റൊരു കൂട്ടര്‍ കപടവിശ്വാസികളല്ലെങ്കിലും നല്ല കര്‍മങ്ങളിലൂടെ ദുഷിച്ച കര്‍മങ്ങളും കൂട്ടിക്കലര്‍ത്തിയിട്ടുള്ളവരാണ്‌. എന്നാല്‍, തങ്ങളുടെ പാപങ്ങളെപ്പറ്റി അവര്‍ ബോധവാന്മാരും കുറ്റം ഏറ്റുപറഞ്ഞു പശ്ചാത്തപിക്കുന്നവരുമാണവര്‍. ഇവര്‍ക്ക്‌ അല്ലാഹു പൊറുത്തുകൊടുക്കുമെന്ന്‌ തികച്ചും പ്രതീക്ഷിക്കാം. ഇതാണ്‌ ആ രണ്ടുകൂട്ടരെപ്പറ്റിയും പ്രസ്‌താവിച്ചതിന്‍റെ സാരം. ‘അല്ലാഹു ഇന്ന പ്രകാരം ചെയ്‌തേക്കാം’ (عَسَى الَّلهُ) എന്നിങ്ങിനെ പ്രതീക്ഷക്ക്‌ വക നല്‍കിക്കൊണ്ടുള്ള അല്ലാഹുവിന്‍റെ പ്രസ്‌താവനകളിലടങ്ങിയ കാര്യങ്ങള്‍ യഥാര്‍ഥത്തില്‍ സംഭവിക്കുകതന്നെ ചെയ്യുമെന്ന്‌ ഉറപ്പിക്കാവുന്നതാണ്‌.  وَآخَرُونَ اعْتَرَفُوا بِذُنُوبِهِمْ (വേറെ ചിലര്‍ തങ്ങളുടെ പാപങ്ങളെപ്പറ്റി ഏറ്റുപറഞ്ഞിരിക്കുന്നു) എന്ന്‌ പറഞ്ഞത്‌ അബൂലുബാബത്തല്‍ അന്‍സ്വാരീ (റ) യെയും അദ്ദേഹത്തിന്‍റെ കൂട്ടുകാരായ ചില വ്യക്തികളെയും സംബന്ധിച്ചാണെന്നത്രെ ഇബ്‌നു ജരീര്‍ (റ) മുതലായ പല വ്യാഖ്യാതാക്കളും പ്രസ്‌താവിക്കുന്നത്‌. അദ്ദേഹത്തിന്‍റെ കൂട്ടുകാരുടെ എണ്ണം അഞ്ചോ, ഏഴോ, ഒമ്പതോ എന്നുള്ളതില്‍ രിവായത്തുകള്‍ക്കിടയില്‍ ഭിന്നിപ്പു കാണാമെങ്കിലും അവരുടെ സംഭവം ഇപ്രകാരമായിരുന്നു: തക്കതായ കാരണം കൂടാതെ തബൂക്ക്‌ യുദ്ധയാത്രയില്‍ നിന്ന്‌ അവര്‍ ഒഴിഞ്ഞുമാറിയിരുന്നു. റസൂല്‍ മടങ്ങിയെത്തും മുമ്പുതന്നെ അവര്‍ വളരെ ഖേദത്തിലായി. ‘റസൂല്‍ തിരുമേനി വളരെ കഷ്‌ടതയിലും വിഷമത്തിലും കഴിഞ്ഞുകൂടുമ്പോള്‍ നാം സുഖമായി കഴിഞ്ഞുകൂടുന്നത്‌ ശരിയല്ല; അതുകൊണ്ട്‌ നാം നമ്മെത്തന്നെ പള്ളിയുടെ തൂണുകളില്‍ കെട്ടി ബന്ധിക്കുക; റസൂല്‍ വന്ന്‌ നമുക്ക്‌ ഒഴികഴിവ്‌ നല്‍കി നമ്മെ അഴിച്ചുവിടുന്നതുവരെ നാം അങ്ങിനെത്തന്നെ കഴിയണം’ എന്ന്‌ അവര്‍ തമ്മില്‍ പറഞ്ഞു. അങ്ങനെ, അവരില്‍ (താഴെ പറയുന്ന) മൂന്നുപേരൊഴിച്ച്‌ ബാക്കിയുള്ളവര്‍ തങ്ങളെ സ്വയം തന്നെ തൂണുകളില്‍ ബന്ധിച്ചു. റസൂല്‍ മടങ്ങിവരുന്ന വഴി പള്ളിയില്‍ പ്രവേശിച്ചപ്പോള്‍ അവരെ കണ്ടു. വിവരം അറിഞ്ഞപ്പോള്‍ തിരുമേനി പറഞ്ഞു: ‘അല്ലാഹുവില്‍നിന്ന്‌ കല്‍പന കിട്ടാതെ ഞാന്‍ അവരെ അഴിച്ചുവിടുകയോ, അവര്‍ക്ക്‌ ഒഴികഴിവു നല്‍കുകയോ ചെയ്‌കയില്ല’. അനന്തരം وَآخَرُونَ اعْتَرَفُوا എന്നുള്ള (ഈ) വചനം അവതരിച്ചു. അപ്പോള്‍, നബി (صَلَّى اللَّهُ عَلَيْهِ وَسَلَّمَ) അവരെ അഴിച്ചുവിടുകയും, അവര്‍ക്ക്‌ ഒഴികഴിവ്‌ നല്‍കുകയും ചെയ്‌തു.  ഇബ്‌നു ജരീര്‍ (റ) മുതലായവര്‍ പല മാര്‍ഗങ്ങളിലൂടെ നിവേദനം ചെയ്‌തിട്ടുള്ളതിന്‍റെ ചുരുക്കമാണിത്‌. വേറെയും ചില സംഭവങ്ങള്‍ ഇവിടെ ഉദ്ധരിക്കപ്പെട്ടിട്ടുണ്ടെങ്കിലും ക്വുര്‍ആന്‍റെ വാക്കുകളോട്‌ അവ യോജിക്കുന്നില്ലെന്ന്‌ ഇബ്‌നുജരീര്‍ (റ) പ്രത്യേകം ചൂണ്ടിക്കാട്ടിയിട്ടുണ്ട്‌. തൂണുകളില്‍ ബന്ധിക്കുന്നതില്‍നിന്ന്‌ ഒഴിവായ ആ മൂന്നുപേരെപ്പറ്റി 106ഉം 118ഉം വചനങ്ങളില്‍ താഴെ പരാമര്‍ശങ്ങള്‍ കാണാവുന്നതാണ്‌.  രണ്ടുവട്ടം അവരെ ശിക്ഷിക്കുമെന്ന്‌ പറഞ്ഞതിന്‍റെ താല്‍പര്യം പലരും വ്യത്യസ്‌ത വാക്കുകളില്‍ ചൂണ്ടിക്കാണിക്കാറുണ്ട്‌. അവയുടെ ആകെ സാരം ഇങ്ങിനെ പറയാം: കാപട്യത്തിന്‍റെ രഹസ്യം പുറത്താക്കുക, അപമാനത്തിന്‌ വിധേയരാക്കുക, മാനസികമോ സാമ്പത്തികമോ ശാരീരികമോ ആയ അവശതകള്‍ അനുഭവിപ്പിക്കുക മുതലായ കാര്യങ്ങള്‍ ഒന്നാമത്തെ ശിക്ഷയും, അവിശ്വാസികളായി മരണപ്പെടുക, മരണവേളയില്‍ മലക്കുകളുടെ കൈക്കും മറ്റുമുണ്ടാകുന്ന കഷ്‌ടതകള്‍ അനുഭവപ്പെടുക, ക്വബ്‌റില്‍ വെച്ചുണ്ടാകുന്ന ശിക്ഷാനുഭവങ്ങള്‍ മുതലായവ രണ്ടാമത്തെ ശിക്ഷയുമായിരിക്കും. الله اعلم  കപടവിശ്വാസികളായ ചില വ്യക്തികളെക്കുറിച്ച്‌ നബി (صَلَّى اللَّهُ عَلَيْهِ وَسَلَّمَ) ക്ക്‌ അറിവുണ്ടായിരുന്നു- അല്ലാഹു അറിയിച്ചുകൊടുത്തിരുന്നു-വെന്ന്‌ ചില സംഭവങ്ങളില്‍നിന്ന്‌ മുമ്പ്‌ നാം കണ്ടുവല്ലോ. ‘അവരുടെ വാക്കിന്‍റെ ശൈലിയില്‍ അവരെ നിനക്ക്‌ മനസ്സിലാകുക തന്നെ ചെയ്യാം’. (وَلَتَعْرِفَنَّهُمْ فِي لَحْنِ الْقَوْلِ) എന്നു സൂഃ മുഹമ്മദ്‌ : 30 ലും പറയുന്നുണ്ട്‌. ഇവിടെ ‘നീ അവരെ അറിയുകയില്ല, അല്ലാഹു അറിയും’ (لاتَعْلَمُهُمْ نَحْنُ نَعْلَمُهُمْ) എന്ന്‌ പറഞ്ഞതും അതുമായി പരസ്‌പര വൈരുദ്ധ്യമില്ലെന്ന്‌ മനസ്സിലാക്കേണ്ടതാണ്‌. ചില അടയാളങ്ങള്‍ വഴി ചിലരെയൊക്കെ അവര്‍ കപടന്‍മാരാണെന്ന്‌ നബി (صَلَّى اللَّهُ عَلَيْهِ وَسَلَّمَ) ക്ക്‌ മനസ്സിലാക്കുവാന്‍ കഴിയും; തബൂക്കില്‍നിന്നുള്ള മടക്കയാത്രയില്‍ നബി (صَلَّى اللَّهُ عَلَيْهِ وَسَلَّمَ) യെ കൊലപ്പെടുത്തുവാന്‍ ഗൂഢതന്ത്രം നടത്തിയ വ്യക്തികളെപ്പോലെ അല്ലാഹു അറിയിച്ചുകൊടുത്തവരെപ്പറ്റി വ്യക്തിപരമായിത്തന്നെ അറിയുവാന്‍ കഴിയും; പക്ഷേ, എല്ലാ കപടവിശ്വാസികളെക്കുറിച്ചും വിശദമായി മനസ്സിലാക്കുവാനോ, സൂക്ഷ്‌മമായി അറിയുവാനോ നബി (صَلَّى اللَّهُ عَلَيْهِ وَسَلَّمَ) ക്ക്‌ കഴിയുകയില്ല എന്നത്രെ അവയുടെ താല്‍പര്യമെന്ന്‌ സാമാന്യമായി പറയാം."
  9,102,"1336"
  9,103,"തങ്ങളുടെ വായകൊണ്ട്‌ അല്ലാഹുവിന്‍റെ പ്രകാശത്തെ (ഊതി) കെടുത്തുവാന്‍ അവര്‍ ഉദ്ദേശിക്കുന്നു. തന്‍റെ പ്രകാശത്തെ പൂര്‍ത്തിയാക്കുവാനല്ലാതെ (മറ്റൊന്നിന്‌) അല്ലാഹു വിസമ്മതിക്കുകയും ചെയ്യുന്നു; അവിശ്വാസികള്‍ വെറുത്താലും ശരി. അവനത്രെ, മാര്‍ഗദര്‍ശനവും, യഥാര്‍ത്ഥ മതവുമായി തന്‍റെ റസൂലിനെ അയച്ചിട്ടുള്ളവന്‍; എല്ലാ മതത്തെക്കാളും അതിനെ വെളിപ്പെടുത്തു [വിജയിപ്പിക്കു]വാന്‍ വേണ്ടി. മുശ്‌രിക്കുകള്‍ [ബഹുദൈവ വിശ്വാസികള്‍] വെറുത്താലും ശരി.   صَدَقَة (ധര്‍മം) എന്ന വാക്കില്‍ എല്ലാതരം ദാനധര്‍മങ്ങളും ഉള്‍പ്പെടുന്നു. പക്ഷേ, നിര്‍ബന്ധ ധര്‍മമായ സകാത്തിനെ സംബന്ധിച്ചിടത്തോളം അതിന്‍റെ നിശ്ചിതതോതും വ്യവസ്ഥയും അനുസരിച്ചും, സക്കാത്തല്ലാത്ത നിര്‍ബന്ധ ധര്‍മങ്ങളെ സംബന്ധിച്ചിടത്തോളം സന്ദര്‍ഭവും പരിതഃസ്ഥിതിയും അനുസരിച്ചും, നിര്‍ബന്ധമില്ലാത്ത ദാനധര്‍മങ്ങളെ സംബന്ധിച്ചിടത്തോളം ദാതാവ്‌ നല്‍കുന്നതും സ്വീകരിക്കേണ്ടതാകുന്നു. ആവശ്യമായ വിഷയങ്ങളില്‍ ചിലവഴിക്കുവാനായി ജനങ്ങളില്‍ നിന്ന്‌ ധര്‍മങ്ങള്‍ സ്വീകരിക്കണമെന്നും ധര്‍മം നല്‍കുന്നവര്‍ക്കുവേണ്ടി പ്രാര്‍ഥിക്കണമെന്നും അല്ലാഹു നബി(صَلَّى اللَّهُ عَلَيْهِ وَسَلَّمَ) യോട്‌ കല്‍പിക്കുന്നു. അവര്‍ നല്‍കുന്ന ദാനധര്‍മങ്ങള്‍ അവര്‍ക്ക്‌ തന്നെ ഗുണകരമാണ്‌-അതവരെ ശുദ്ധീകരിക്കുകയും സംസ്‌കരിക്കുകയും ചെയ്യും-എന്നും ചൂണ്ടിക്കാട്ടുന്നു. അതായത്‌ പിശുക്ക്‌, ആര്‍ത്തി മുതലായ ദുഃസ്വഭാവങ്ങളില്‍ നിന്നും പാപങ്ങളില്‍ നിന്നും ധര്‍മം ശുദ്ധിയാക്കുന്നു. ഔദാര്യമനഃസ്ഥിതി, സാധുദയ, ത്യാഗസന്നദ്ധത, പുണ്യ കര്‍മങ്ങളിലുള്ള താല്‍പര്യം, ആത്മീയശുദ്ധി ആദിയായ ഗുണങ്ങള്‍ വളര്‍ത്തി മനുഷ്യനെ അത്‌ സംസ്‌കരിക്കുകയും ചെയ്യുന്നു. കൂടാതെ, നബി (صَلَّى اللَّهُ عَلَيْهِ وَسَلَّمَ) യുടെ പ്രാര്‍ഥനമൂലം മനസ്സിന്‌ സമാധാനവും ശാന്തിയും ലഭിക്കുകയും ചെയ്യും. നബി (صَلَّى اللَّهُ عَلَيْهِ وَسَلَّمَ) യുടെ പ്രാര്‍ഥനകള്‍ അല്ലാഹു വെറുതെയാക്കുകയില്ലല്ലോ. ഈ കല്‍പനകള്‍ നബി (صَلَّى اللَّهُ عَلَيْهِ وَسَلَّمَ) തിരുമേനി യെ അഭിമുഖീകരിച്ചു കൊണ്ടുള്ളവയാണെങ്കിലും, നബി (صَلَّى اللَّهُ عَلَيْهِ وَسَلَّمَ) യുടെ ശേഷം അതാത്‌ കാലത്തെ ഭരണകര്‍ത്താക്കള്‍ക്കും ബാധകമാണ്‌.  صلوة (സ്വലാത്ത്‌) എന്നാല്‍ പ്രാര്‍ഥന, എന്നാണ്‌ ഭാഷാര്‍ഥം. ‘നമസ്‌കാരം, അനുഗ്രഹം നേരല്‍, ആശീര്‍വദിക്കല്‍’ എന്നിങ്ങനെയുള്ള അര്‍ഥങ്ങളിലും അത്‌ ഉപയോഗിക്കപ്പെടുന്നു. എല്ലാറ്റിലും പ്രാര്‍ഥന അടങ്ങിയിട്ടുണ്ടല്ലോ. അല്ലാഹുവിനെ സംബന്ധിച്ചിടത്തോളം അനുഗ്രഹം നല്‍കുക എന്നും, മലക്കുകളെ സംബന്ധിച്ചിടത്തോളം പാപമോചനം തേടുക എന്നും, സത്യവിശ്വാസികളെ സംബന്ധിച്ചിടത്തോളം നന്‍മക്കും അനുഗ്രഹത്തിനും വേണ്ടി പ്രാര്‍ഥിക്കുക എന്നുമായിരിക്കും അതുകൊണ്ടു വിവക്ഷ. ധര്‍മവുമായി വരുന്ന ആളുകള്‍ക്കുവേണ്ടി ഈ കല്‍പനയനുസരിച്ച്‌ നബി (صَلَّى اللَّهُ عَلَيْهِ وَسَلَّمَ) പ്രാര്‍ഥന നടത്തിയിരുന്നതായി ഹദീഥുകളില്‍ കാണാവുന്നതാണ്‌. അബ്‌ദുല്ലാഹിബ്‌നു അബീഔഫാ (റ) പറയുന്നു: നബി (صَلَّى اللَّهُ عَلَيْهِ وَسَلَّمَ) യുടെ അടുക്കല്‍ വല്ല ആളുകളും അവരുടെ ധര്‍മങ്ങളുമായി വന്നാല്‍ അവിടുന്ന്‌ പറയും: ‘അല്ലാഹുവേ, ഇന്ന ആളുടെ കൂട്ടര്‍ക്ക്‌ അനുഗ്രഹം നല്‍കേണമേ!’ അങ്ങനെ എന്‍റെ പിതാവ്‌ അദ്ദേഹത്തിന്‍റെ ധര്‍മവുമായി ചെന്നു. അപ്പോള്‍ തിരുമേനി പറഞ്ഞു: ‘അല്ലാഹുവേ, അബീഔഫായുടെ കൂട്ടര്‍ക്ക്‌ നീ അനുഗ്രഹം നല്‍കേണമേ! (ബു.മു)  രണ്ടാമത്തെ വചനത്തില്‍ ‘തൗബഃ (പശ്ചാത്താപം) സ്വീകരിക്കുന്നതും, ധര്‍മങ്ങള്‍ വാങ്ങുന്നതും അല്ലാഹു തന്നെയാണെന്നും, അവന്‍ പശ്ചാത്താപം സ്വീകരിക്കുന്നവനും കരുണാനിധിയുമാണെന്നും അവര്‍ക്കറിഞ്ഞുകൂടേ?!’ എന്ന ചോദ്യം വളരെ ശ്രദ്ധാര്‍ഹമാകുന്നു. പല സൂചനകളും അടങ്ങിയ ഒരു ചോദ്യമാണത്‌. ഉദാഹരണമായി:  (1) പശ്ചാത്താപം സ്വീകരിക്കല്‍ അല്ലാഹുവിന്‍റെ മാത്രം അധികാരാവകാശത്തില്‍പെട്ടതാണ്‌. അതില്‍ നബി (صَلَّى اللَّهُ عَلَيْهِ وَسَلَّمَ) ക്കോ മറ്റാര്‍ക്കെങ്കിലുമോ യാതൊരു പങ്കുമില്ല. അല്ലാഹുവിന്‍റെ അനുവാദപ്രകാരമല്ലാതെ ഒരാളുടെ പശ്ചാത്താപവും ഖേദവും സ്വീകരിച്ചു ആയാളെ ശുദ്ധീകരിക്കാന്‍ ആര്‍ക്കും സാധ്യമല്ല.  (2) ധര്‍മങ്ങള്‍ വാങ്ങി അതാത്‌ മാര്‍ഗങ്ങളില്‍ വിനിയോഗിക്കുന്നത്‌ നബി (صَلَّى اللَّهُ عَلَيْهِ وَسَلَّمَ) യുടെ കൈക്കാണ്‌ നടക്കുന്നതെങ്കിലും അത്‌ അല്ലാഹുവിന്‍റെ കല്‍പനപ്രകാരമായതുകൊണ്ട്‌ യഥാര്‍ഥത്തില്‍ അത്‌ ഏറ്റുവാങ്ങുന്നത്‌ അല്ലാഹുവാകുന്നു. ആ സ്ഥിതിക്ക്‌ അതൊരിക്കലും വെറുതെയാവുകയില്ല. തക്കപ്രതിഫലം അവന്‍ നല്‍കുകതന്നെ ചെയ്യും.  (3) പാപങ്ങളില്‍ നിന്ന്‌ പശ്ചാത്തപിക്കലും ധര്‍മം ചെയ്യലും അല്ലാഹുവിന്‌ വളരെ ഇഷ്‌ടപ്പെട്ട കാര്യങ്ങളാകുന്നു.  (4) പാപങ്ങളില്‍ നിന്ന്‌ പശ്ചാത്തപിക്കുന്നവര്‍ തങ്ങളുടെ സ്വത്തില്‍ നിന്ന്‌ ധര്‍മം കൊടുക്കുന്നത്‌ അവരുടെ പാപം പൊറുക്കുവാന്‍ കാരണമായിത്തീരുന്നതാണ്‌. ഇങ്ങിനെ പലതും.  തബൂക്ക്‌ പടയെടുപ്പില്‍ സംബന്ധിക്കാതെയോ, അതിലേക്ക്‌ ധനം ചിലവഴിക്കാതെയോ ഇരുന്നവരും, പിന്നീട്‌ തങ്ങളുടെ പക്കല്‍ വന്നുപോയ അപരാധത്തെപ്പറ്റി ഖേദക്കാരുമായ ആളുകള്‍ പ്രത്യേകിച്ചും ദാനധര്‍മങ്ങള്‍ ചെയ്യേണ്ടതുണ്ടെന്നും, അത്‌ അവരുടെ പശ്ചാത്താപം സ്വീകരിക്കുവാന്‍ സഹായകമാവുമെന്നും ഈ വചനത്തില്‍ നിന്ന്‌ മനസ്സിലാക്കാം. ആദ്യം ഒഴിവായി പിന്തിനിന്നുവെങ്കിലും പിന്നീട്‌ വലിയ ഖേദത്തിലായ അബൂലുബാബത്തല്‍ അന്‍സ്വാരി (റ)യുടെയും കൂട്ടരുടെയും കഥ മുമ്പ്‌ പറഞ്ഞുവല്ലോ. അവര്‍ നബി(صَلَّى اللَّهُ عَلَيْهِ وَسَلَّمَ) യുടെ അടുക്കല്‍ വന്നു ‘നബി (صَلَّى اللَّهُ عَلَيْهِ وَسَلَّمَ) യേ, ഇതാ ഞങ്ങളുടെ ധനം, ഇത്‌ (ധര്‍മമായി) സ്വീകരിച്ചു ഞങ്ങള്‍ക്കുവേണ്ടി അങ്ങുന്ന്‌ പാപമോചനം തേടണം.’ എന്ന്‌ അപേക്ഷിച്ചുവെന്നും, ‘നിങ്ങളുടെ ധനത്തില്‍നിന്ന്‌ ഒന്നും വാങ്ങുവാന്‍ എന്നോട്‌ കല്‍പിക്കപ്പെട്ടിട്ടില്ല.’ എന്ന്‌ തിരുമേനി ഉത്തരം പറഞ്ഞുവെന്നും, പിന്നീട് ….خُذْ مِنْ أَمْوَالِهِمْ (അവരുടെ ധനത്തില്‍ നിന്നും ധര്‍മം വാങ്ങിക്കൊള്ളുക…) എന്ന വചനം അവതരിച്ചപ്പോള്‍, നബി (صَلَّى اللَّهُ عَلَيْهِ وَسَلَّمَ) അവരില്‍ നിന്ന്‌ (അവരുടെ സ്വത്തിന്‍റെ) മൂന്നിലൊന്ന്‌ വാങ്ങി അവര്‍ക്കുവേണ്ടി ധര്‍മം ചെയ്യുകയുണ്ടായെന്നും ഇബ്‌നുജരീര്‍ (رحمه الله) ഒന്നിലധികം മാര്‍ഗങ്ങളിലൂടെ ഉദ്ധരിച്ചിരിക്കുന്നു.  നബി (صَلَّى اللَّهُ عَلَيْهِ وَسَلَّمَ) യോടുള്ള ഈ കല്‍പന -അവരുടെ സ്വത്തുക്കളില്‍ നിന്ന്‌ ധര്‍മം അഥവാ സക്കാത്ത്‌ വാങ്ങണമെന്ന കല്‍പന- നബി (صَلَّى اللَّهُ عَلَيْهِ وَسَلَّمَ) ക്ക്‌ മാത്രം ബാധകമായതല്ലെന്നും, നബി (صَلَّى اللَّهُ عَلَيْهِ وَسَلَّمَ) യുടെ ശേഷം അതതുകാലത്തെ അധികാരസ്ഥന്‍മാര്‍ അത്‌ വസൂലാക്കേണ്ടതുണ്ടെന്നും, എല്ലാവരുടെ സ്വത്തിനും ബാധകമാണ്‌ ഈ നിയമമെന്നും ഇമാം ഇബ്‌നുകഥീര്‍ (رحمه الله) ഇവിടെ ചൂണ്ടിക്കാട്ടിയിരിക്കുന്നു."
  9,104,"1338"
  9,105,"(നബിയേ) നിനക്ക്‌ അല്ലാഹു മാപ്പു ചെയ്‌തിരിക്കുന്നു എന്തിനാണ്‌ നീ അവര്‍ക്ക്‌ സമ്മതം നല്‍കിയത്‌- (അവരില്‍നിന്ന്‌) സത്യം പറഞ്ഞവര്‍ (ആരെന്ന്‌) നിനക്കു വ്യക്തമായിത്തീരുകയും, വ്യാജം പറയുന്നവരെ നീ അറിയുകയും ചെയ്യുന്നതുവരെ?!   കഴിഞ്ഞുപോയ തെറ്റിനെപ്പറ്റി ഖേദിക്കുകയും ഒഴികഴിവ്‌ പറയുകയും ചെയ്‌താല്‍ മാത്രം പോരാ, ഭാവി പ്രവര്‍ത്തനങ്ങള്‍ നന്നായിത്തീരുക കൂടി വേണ്ടതുണ്ട്‌. അപ്പോഴേ പശ്ചാത്താപം യഥാര്‍ഥമായിത്തീരുകയുള്ളൂ. നിങ്ങളുടെ ഭാവി എങ്ങിനെയിരിക്കുമെന്ന്‌ ക്രമേണ എല്ലാവര്‍ക്കും കാണാമല്ലോ. അതില്‍ നിന്ന്‌ വ്യക്തമാകും നിങ്ങളുടെ പശ്ചാത്താപം എത്രമാത്രം ശരിയായതാണെന്ന്‌. അല്ലാഹു എല്ലാ രഹസ്യപരസ്യങ്ങളും അറിയുന്നവനാകുന്നു. അവന്‍ നിങ്ങളുടെ പ്രവര്‍ത്തനങ്ങളെ വീക്ഷിച്ചുവരുന്നുണ്ട്‌. പരലോകത്തുവെച്ച്‌ അവന്‍ തക്കതായ നടപടിയെടുക്കുകയും, നിങ്ങളുടെ കര്‍മവും അതിന്‍റെ ഫലവും നിങ്ങളെ ബോധ്യപ്പെടുത്തുകയും ചെയ്യും. സസൂക്ഷ്‌മമായിട്ടല്ലെങ്കിലും ഒരു ഏകദേശ കാഴ്‌ച നിങ്ങളെപ്പറ്റി റസൂലിനും, സത്യവിശ്വാസികള്‍ക്കും കാണുവാന്‍ കഴിയുന്നതുമാണ്‌. അതില്‍ നിന്ന്‌ അവര്‍ക്കും നിങ്ങളെക്കുറിച്ച്‌ ചില അനുമാനങ്ങളും നടപടികളും സ്വീകരിക്കുവാനും സാധിക്കും. എന്നിങ്ങനെ അവരെ ഓര്‍മിപ്പിക്കുക കൂടി വേണമെന്ന്‌ അല്ലാഹു നബി (صَلَّى اللَّهُ عَلَيْهِ وَسَلَّمَ)യെ ഉണര്‍ത്തുകയാണ്‌.  ഏതെങ്കിലും ആളുകളെപ്പറ്റി അവരുടെ നടപടി ക്രമങ്ങളുടെ അടിസ്ഥാനത്തില്‍ സത്യവിശ്വാസികള്‍ക്കുണ്ടാകുന്ന പൊതുവായ ധാരണയും, അഭിപ്രായവും അല്ലാഹുവിങ്കലും സ്വീകാര്യമായിരിക്കുമെന്നൊരു സൂചന ഈ വചനത്തില്‍ കാണാവുന്നതാണ്‌. അനസ്‌ (رضي الله عنه) ഉദ്ധരിച്ച ഒരു ഹദീഥില്‍ നിന്ന്‌ ഈ വസ്‌തുത കുറേക്കൂടി വ്യക്തമാകുന്നു. അദ്ദേഹം പറയുകയാണ്‌: അവര്‍ (സ്വഹാബികള്‍) ഒരു ജനാസയുടെ അടുത്തുകൂടെ പോയപ്പോള്‍, അതിനപ്പറ്റി അവര്‍ നല്ലനിലക്ക്‌ പുകഴ്‌ത്തിപ്പറയുകയുണ്ടായി. അപ്പോള്‍ നബി (صَلَّى اللَّهُ عَلَيْهِ وَسَلَّمَ) പറഞ്ഞു: ‘അത്‌ സ്ഥിരപ്പെട്ടു’ എന്ന്‌. പിന്നെ, വേറൊരു ജനാസയുടെ അടുക്കലൂടെ പോയപ്പോള്‍ അവര്‍ അതിനെപ്പറ്റി മോശമായ നിലക്ക്‌ പ്രസ്‌താവിക്കുകയുണ്ടായി. അപ്പോഴും നബി (صَلَّى اللَّهُ عَلَيْهِ وَسَلَّمَ) പറഞ്ഞു: ‘അത്‌ സ്ഥിരപ്പെട്ടു’ എന്ന്‌. അപ്പോള്‍ ഉമര്‍ (رضي الله عنه) ചോദിച്ചു: ‘എന്താണ്‌ സ്ഥിരപ്പെട്ടത്‌?’ തിരുമേനി പറഞ്ഞു: ‘അയാളെപ്പറ്റി നിങ്ങള്‍ നല്ലത്‌ പറഞ്ഞു. അതിനാല്‍, അയാള്‍ക്ക്‌ സ്വര്‍ഗം സ്ഥിരപ്പെട്ടു. മറ്റേയാളെപ്പറ്റി നിങ്ങള്‍ മോശം പറഞ്ഞു. അതിനാല്‍ അയാള്‍ക്ക്‌ നരകം സ്ഥിരപ്പെട്ടു. ഒരു രിവായത്തില്‍ ‘നിങ്ങള്‍ ഭൂമിയില്‍ അല്ലാഹുവിന്‍റെ സാക്ഷികളാണ്‌’ എന്നുകൂടി നബി (صَلَّى اللَّهُ عَلَيْهِ وَسَلَّمَ) പറഞ്ഞതായുണ്ട്‌. (ബു;മു)"
  9,106,"യാതൊരു കൂട്ടര്‍ മാത്രമാണ്‌ നിന്നോട്‌ സമ്മതം തേടുന്നത്‌: അല്ലാഹുവിലും, അന്ത്യനാളിലും അവര്‍ വിശ്വസിക്കുന്നില്ല; അവരുടെ ഹൃദയങ്ങള്‍ സന്ദേഹത്തിലകപ്പെടുകയും ചെയ്‌തിരിക്കുന്നു; അങ്ങനെ, അവര്‍ തങ്ങളുടെ സന്ദേഹത്തില്‍ (എങ്ങും ഉറക്കാതെ) ചഞ്ചലിച്ചുകൊണ്ടിരിക്കുകയാണ്‌. [ഇങ്ങിനെയുള്ളവരേ സമ്മതം തേടുകയുള്ളൂ.]   തബൂക്കിലേക്ക്‌ പോകാതെ പിന്തിനിന്നവര്‍ മൂന്നു തരക്കാരായിരുന്നു.  (1) കപടവിശ്വാസികള്‍. ഇവരായിരുന്നു അവരില്‍ ഏറിയകൂറും.  (2) അലസതയും മടിയുമായി പോകാതിരുന്നുവെങ്കിലും പിന്നീട്‌ കുറ്റം സമ്മതിച്ചു ഖേദിക്കുകയും, റസൂല്‍ തിരുമേനി യോട്‌ പാപമോചനം തേടുവാന്‍ അപേക്ഷിക്കുകയും, ദാനധര്‍മങ്ങള്‍ നല്‍കുകയും ചെയ്‌തവര്‍. ഇവരുടെ പശ്ചാത്താപം അല്ലാഹു സ്വീകരിച്ചതായി 102-ാം വചനത്തില്‍ നിന്നു മനസ്സിലാക്കാം. അതിന്‍റെ വ്യാഖ്യാനത്തിലുദ്ധരിച്ച ഹദീഥില്‍ നിന്ന്‌ അത്‌ കൂടുതല്‍ വ്യക്തമാകുകയും ചെയ്‌തിരിക്കുന്നു.  (3) ചിലര്‍ അലസതകൊണ്ടും മടികൊണ്ടും പോകാതിരിക്കുകയും പിന്നീട്‌ ഖേദത്തിലാകുകയും ചെയ്‌തു. പക്ഷേ, നബി (صَلَّى اللَّهُ عَلَيْهِ وَسَلَّمَ) യുടെ അടുക്കല്‍ വന്ന്‌ ഒഴികഴിവ്‌ പറയുകയോ, പ്രാര്‍ഥിക്കുവാനപേക്ഷിക്കുകയോ ചെയ്‌തില്ല. എന്തുചെയ്യണമെന്നറിയാതെ പരിഭ്രമത്തിലും ദുഃഖത്തിലുമായിത്തീര്‍ന്നു. ഇവരെപ്പറ്റിയാണ്‌ ഈ വചനത്തില്‍ പ്രസ്‌താവിക്കുന്നത്‌. അബൂലുബാബ (റ)യും കൂട്ടുകാരും തങ്ങളെ പള്ളിയുടെ തൂണുകളില്‍ കെട്ടിബന്ധിച്ചപ്പോള്‍ അവരില്‍ മൂന്നുപേര്‍ അങ്ങിനെ ചെയ്‌തില്ലെന്നു മുമ്പ്‌ പറഞ്ഞുവല്ലോ. ആ മൂന്നുപേരായ കഅ്‌ബുബ്‌നുമാലിക്‌, ഹിലാലുബ്‌നു ഉമയ്യഃ, മുറാറത്തുബ്‌നുര്‍റബീഉ്‌ (റ) എന്നീ സ്വഹാബികളാണ്‌ ഇവരെന്ന്‌ ഇബ്‌നു അബ്ബാസ്‌, ഇക്‌രിമഃ, മുജാഹിദ്‌, ദ്വഹ്‌ഹാക്‌ (റ) എന്നിവരില്‍ നിന്ന്‌ നിവേദനങ്ങള്‍ വന്നിരിക്കുന്നു. ഈ മൂന്നുപേരുടെ കാര്യത്തില്‍, അവരുടെ തൗബഃ (പശ്ചാത്താപം) സ്വീകരിക്കുമെന്നോ, ഇല്ലെന്നോ ഈ വചനത്തില്‍ സൂചിപ്പിക്കപ്പെട്ടിട്ടില്ല. താഴെ 117, 118 എന്നീ വചനങ്ങളിലാണ്‌ അവരുടെ തൗബഃ സ്വീകരിക്കപ്പെട്ടിരിക്കുന്നതായി അറിയിച്ചിരിക്കുന്നത്‌. ആ വചനങ്ങള്‍ അവതരിക്കുന്നതുവരെ ഇവരുടെ കാര്യം അനിശ്ചിതാവസ്ഥയിലായിരുന്നു. അതുകൊണ്ട്‌ ഇവരെപ്പറ്റി مُرْجَوْنَ لأمْرِ الَّله (അല്ലാഹുവിന്‍റെ കല്‍പനക്കുവേണ്ടി നിറുത്തിവെക്കപ്പെട്ടവര്‍) എന്ന്‌ പറഞ്ഞിരിക്കുകയാണ്‌.  അവരുടെ ഖേദവും, ഭയപ്പാടും വര്‍ധിപ്പിച്ചുകൊണ്ട്‌ അവരുടെ ഹൃദയങ്ങള്‍ക്ക്‌ ശുദ്ധീകരണം നല്‍കുവാനും അവരുടെ നിഷ്‌കളങ്കത കൂടുതല്‍ ദൃഢമാക്കുവാനും വേണ്ടിയായിരിക്കാം, അല്ലാഹു അവരുടെ കാര്യം ഒന്നും വ്യക്തമാക്കാതെ നീട്ടിവെച്ചത്‌. അല്ലാഹുവിനറിയാം. അമ്പതുദിവസത്തോളം നീണ്ടുനിന്ന ആ അനിശ്ചിതാവസ്ഥയില്‍, ആ സ്വഹാബിവര്യന്‍മാര്‍ അനുഭവിച്ച മനോവേദനകളും, വ്യസനഭാരവും കേവലം അസാധരണമായിരുന്നു. അതിനെപ്പറ്റി കൂടുതല്‍ വിവരം തല്‍സ്ഥാനത്തുവെച്ച്‌ കാണാവുന്നതാണ്‌. إِن شَاءَ اللَّهُ  തിരച്ചില്‍"
