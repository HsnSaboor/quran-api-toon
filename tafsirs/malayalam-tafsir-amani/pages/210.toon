tafsir[6]{c,v,t}:
  10,15,"അവരില്‍നിന്നും ചിലര്‍, നിന്നിലേക്ക്‌ നോക്കുന്നവരുമുണ്ട്‌. എന്നാല്‍, അന്ധന്‍മാരെ - അവര്‍ കണ്ടറിയാതിരുന്നാലും - നീ വഴി കാട്ടുമോ?! പകലില്‍നിന്നും ഒരു നാഴിക (സമയം) അല്ലാതെ അവര്‍ (മുമ്പ്‌) കഴിഞ്ഞു കൂടിയിട്ടില്ലെന്നോണം അവരെ അവന്‍ (അല്ലാഹു) ഒരുമിച്ചുകൂട്ടുന്ന ദിവസം; അവര്‍തങ്ങള്‍ക്കിടയില്‍അന്യോന്യം അറിയുന്നതാണ്‌. അല്ലാഹുവുമായി കണ്ടുമുട്ടുന്നതിനെ വ്യാജമാക്കിയവര്‍ക്ക്‌ നഷ്‌ടപ്പെട്ടുപോയി; അവര്‍ നേര്‍മാര്‍ഗം പ്രാപിച്ചവരായിരുന്നുമില്ല.   قرآن (ക്വുര്‍ആന്‍) എന്ന വാക്കിന്‌ അധികമായി വായിക്കപ്പെടുന്നത്‌ -പാരായണഗ്രന്ഥം- എന്നര്‍ത്ഥമാകുന്നു. അതിന്‍റെ ആദ്യത്തില്‍ ال എന്ന അവ്യയം ചേരുമ്പോള്‍ അതുകൊണ്ട്‌ വിശുദ്ധ ക്വുര്‍ആന്‍ പ്രത്യേകം ഉദ്ദേശിക്കപ്പെടുന്നു.  മക്കാമുശ്‌രിക്കുകളെക്കുറിച്ചാണ്‌ ഈ വചനങ്ങളിലെ പരാമര്‍ശം. ക്വുര്‍ആന്‍റെ തത്വസിദ്ധാന്തങ്ങള്‍ സ്വീകരിക്കുവാന്‍ തയ്യാറില്ലാത്ത അവര്‍, നബി യോട്‌ പറയുകയാണ്‌: ഏകദൈവസിദ്ധാന്തം, പരലോകം, പുനര്‍ജ്ജീവിതം പോലെയുളള വിഷയങ്ങളടങ്ങിയ ഈ ക്വുര്‍ആന്‍ അല്ലാത്ത വേറെവല്ല ക്വുര്‍ആനും നീ കൊണ്ടുവന്നാല്‍, അല്ലെങ്കില്‍ ഇതില്‍ ആവശ്യമായ ഭേദഗതികള്‍ ചെയ്‌തു ഇതിനൊരു മാറ്റം വരുത്തിയാല്‍, ഞങ്ങള്‍ ഇത്‌ സ്വീകരിച്ചുകൊളളാമെന്ന്‌. ഇവരോട്‌ പറയുവാന്‍ അല്ലാഹു കല്‍പിച്ച മറുപടിയുടെ സാരം ഇതാണ്‌: ഇത്‌ എന്‍റെ വകയല്ല, അല്ലാഹുവിന്‍റെ വകയാണ്‌. അത്‌ അതേപടി പിന്‍പറ്റുകയല്ലാതെ എനിക്ക്‌ നിവൃത്തിയില്ല. അതില്‍ വല്ല മാറ്റത്തിരുത്തലും വരുത്തിയാല്‍ ഞാന്‍ ക്വിയാമത്തു നാളില്‍ അതിഭയങ്കരമായ ശിക്ഷ അനുഭവിക്കേണ്ടി വരും. നിങ്ങള്‍ക്ക്‌ ഇത്‌ ഓതിക്കേള്‍പ്പിക്കുവാനും , അതിലെ സിദ്ധാന്തങ്ങള്‍ നിങ്ങളുടെ മുമ്പില്‍ വെക്കുവാനും ഞാന്‍ സ്വയം മുതിര്‍ന്നതല്ല, അല്ലാഹുവിന്‍റെ ഉദ്ദേശ്യവും കല്‍പനയും അനുസരിച്ചാണ്‌. കുറേ കാലത്തോളം -നാല്‌പതു കൊല്ലക്കാലം- ഇതിന്‌ മുമ്പ്‌ നിങ്ങളുടെ ഇടയില്‍ നിങ്ങളെപ്പോലെ ഒരുവനായി ഞാന്‍ കഴിഞ്ഞുകൂടുകയുണ്ടായി. അന്നൊന്നും ഞാന്‍ ഇങ്ങനെ പറയുകയും ചെയ്യുകയുമുണ്ടായില്ല. എന്നെപ്പറ്റി അന്നൊന്നും നിങ്ങള്‍ക്ക്‌ ആക്ഷേപമുണ്ടായിരുന്നില്ല. ഇപ്പോള്‍ – ഈ വാര്‍ദ്ധക്യത്തിലേക്ക്‌ തിരിയുകയും ബുദ്ധി ഉറക്കുകയും ചെയ്‌ത കാലത്ത്‌- നിങ്ങളെ സമീപിക്കുവാന്‍ തുടങ്ങിയത്‌ എന്‍റെ ഇച്ഛകൊണ്ടല്ലെന്നും, അല്ലാഹുവിന്‍റെ കല്‍പനക്ക്‌ വിധേയനായിട്ടായിരിക്കുമെന്നും നിങ്ങള്‍ ബുദ്ധി കൊടുത്ത്‌ ആലോചിച്ചാല്‍ നിങ്ങള്‍ക്കുതന്നെ ബോദ്ധ്യപ്പെടുന്നതാണ്‌. നിങ്ങള്‍ക്ക്‌ ഒന്ന്‌ ചിന്തിച്ചു നോക്കിക്കുടെ?!  റോമാചക്രവര്‍ത്തി ഹിറക്വലിയൂസിനെ ഇസ്‌ലാമിലേക്ക്‌ കഷണിച്ചുകൊണ്ടുളള നബി യുടെ കത്ത്‌ കിട്ടിയപ്പോള്‍, അവിടെ (ശാമില്‍) കച്ചവടാര്‍ത്ഥം ചെന്നിരുന്ന അബൂസുഫ്‌യാനെയും മറ്റും ദര്‍ബാറില്‍ വിളിച്ചു വരുത്തി നബി യെക്കുറിച്ച്‌ രാജാവ്‌ പലതും ചോദിച്ചറിഞ്ഞ സംഭവം പ്രസിദ്ധമാണ്‌. അന്ന്‌ അബൂസുഫ്‌യാന്‍ (റ) മുസ്‌ലിമായിരുന്നില്ല. നബി യുടെ ശത്രുക്കളുടെ നേതാവ്‌ കൂടിയായിരുന്നു. എന്നിട്ടും മുമ്പ്‌ നബി കളവ്‌ പറഞ്ഞിരുന്നതായി നിങ്ങള്‍ അദ്ദേഹത്തെപ്പറ്റി തെറ്റിദ്ധരിച്ചിരുന്നുവോ എന്ന ഹിറക്വലിയൂസിന്‍റെ ചോദ്യത്തിന്‌ അബൂസുഫ്‌യാന്‍ (റ) ഉത്തരം നല്‍കിയത്‌ ‘ഇല്ല’ എന്നായിരുന്നു. അപ്പോള്‍ ഹിറക്വലിയൂസ്‌ പറഞ്ഞു: ‘എന്നാലദ്ദേഹം, ജനങ്ങളെപ്പറ്റി കളവ്‌ പറയാതിരിക്കുകയും, അതോടെ അല്ലാഹുവിനെപ്പറ്റി കളവ്‌ പറയുവാന്‍ ശ്രമിക്കുകയും ചെയ്യുകയുണ്ടാവില്ലെന്ന്‌ ഞാന്‍ മനസ്സിലാക്കുന്നു.’ ഇതുപോലെ അബിസീനിയരാജാവായ നജ്ജാശീ (നെഗാശീ) യുടെ മുമ്പില്‍വെച്ച്‌ നബി യെ പരിചയപ്പെടുത്തിയ കൂട്ടത്തില്‍ ജഅ്‌ഫറുബ്‌നു അബീത്വാലിബും (റ) ഇപ്രകാരം പറഞ്ഞിരുന്നു; `ഞങ്ങളില്‍ അല്ലാഹു ഒരു റസൂലിനെ അയച്ചു തന്നിരിക്കുന്നു. അദ്ദേഹത്തിന്‍റെ സത്യതയും, തറവാടും, വിശ്വസ്‌തതയും ഞങ്ങള്‍ക്കറിയാവുന്നതാണ്‌. അദ്ദേഹം നാല്‍പതുകൊല്ലം ഞങ്ങള്‍ക്കിടയില്‍ കഴിഞ്ഞുകൂടിയിട്ടുണ്ട്‌……..’"
  10,16,"1379"
  10,17,"എല്ലാ (ഓരോ) സമുദായത്തിനുമുണ്ടായിരിക്കും ഒരു റസൂല്‍. അങ്ങനെ, അവരുടെ റസൂല്‍ (അവര്‍ക്ക്‌) വന്നാല്‍, അവര്‍ക്കിടയില്‍ നീതി മുറയനുസരിച്ച്‌ (കാര്യം) തീരുമാനിക്കപ്പെടുന്നതാണ്‌; അവരാകട്ടെ, അനീതി ചെയ്യപ്പെടുകയില്ലതാനും. അത്‌ സംഭവിച്ചാല്‍ പിന്നീടാണോ നിങ്ങളതില്‍ വിശ്വസിക്കുന്നത്‌?! 'ഇപ്പോഴോ (വിശ്വസിക്കുന്നത്‌)? നിങ്ങള്‍ ഇതിന്‌ [ഈ ശിക്ഷക്ക്‌] ധൃതി കൂട്ടിക്കൊണ്ടിരിക്കുകയായിരുന്നുവല്ലോ' (എന്നായിരിക്കും അപ്പോള്‍പറയപ്പെടുക.)   ആരാധിക്കപ്പെടുന്ന വസ്‌തു – അത്‌ കല്ലോ, മരമോ, മനുഷ്യനോ, ദേവീദേവന്‍മാരോ, ജീവനുളളതോ, മരണപ്പെട്ടതോ ഏതായാലും ശരി- അതിന്‍റെ ആരാധകന്‍മാര്‍ക്ക്‌ വല്ല ഗുണമോ ദോഷമോ ചെയ്‌വാന്‍ കഴിയുന്നതായിരിക്കണം. ഇല്ലാത്തപക്ഷം, ആരാധന തികച്ചും നിരര്‍ത്ഥവും ഫലശൂന്യവുമാകുന്നു. എന്നിട്ടും ഈ മുശ്‌രിക്കുകള്‍ വിഗ്രഹങ്ങളെ ആരാധിച്ചു വരികയാണ്‌. അതിന്‌ അവര്‍ പറയുന്ന ന്യായം അവര്‍ക്ക്‌ ഗുണമോ ദോഷമോ ചെയ്‌വാന്‍ കഴിയുമെന്നല്ല. അവ അല്ലാഹുവിന്‍റെ മുമ്പില്‍ തങ്ങള്‍ക്ക്‌ ശുപാര്‍ശക്കാരായി വരുമെന്നും, അങ്ങനെയുള്ള തങ്ങളെ ശിക്ഷയില്‍ നിന്ന്‌ ഒഴിവാക്കുമെന്നുമാകുന്നു. എന്നാല്‍, അങ്ങനെയുള്ള ശുപാര്‍ശക്കാര്‍ ആകാശഭൂമിയില്‍ എവിടെയുമില്ല. ഉണ്ടെങ്കില്‍ അല്ലാഹു അറിയണമല്ലോ. എന്നിരിക്കെ, ആ വാദത്തിന്‍റെ അര്‍ത്ഥം, അല്ലാഹുവിനറിയാത്ത ചില ശുപാര്‍ശക്കാര്‍ അവന്‍റെ അടുക്കല്‍ സ്വാധീനം ചെലുത്തുന്നവരായി നിലവിലുണ്ട്‌ എന്നാണല്ലോ. ഇത്തരം സങ്കല്‍പങ്ങളില്‍ നിന്നെല്ലാം തന്നെ അല്ലാഹു മഹാ പരിശുദ്ധനും, അത്യുന്നതനുമാകുന്നു.  ശുപാര്‍ശകന്‍മാരെ സംബന്ധിക്കുന്ന ഇതുപോലെയുളള പ്രസ്‌താവനകള്‍ വിഗ്രഹാരാധകന്‍മാരെ മാത്രം ബാധിക്കുന്നതാണെന്ന്‌ കരുതുന്നത്‌ തികച്ചും തെറ്റാകുന്നു. ഉപകാരവും ഉപദ്രവവും ചെയ്‌വാനുളള യഥാര്‍ത്ഥ കഴിവ്‌ അല്ലാഹുവിന്‌ തന്നെയാണുളളതെന്ന്‌ സമ്മതിച്ചുകൊണ്ടുതന്നെയാണ്‌ ആ മുശ്‌രിക്കുകളും ഈ ശുപാര്‍ശവാദംകൊണ്ടുവരുന്നതെന്ന്‌ ഓര്‍ക്കണം. അവര്‍ ആരാധിക്കുന്ന കല്ലുകളോ വൃക്ഷങ്ങളോ തങ്ങള്‍ക്ക്‌ ശുപാര്‍ശ നടത്തുമെന്നല്ല അവര്‍ പറയുന്നതിന്‍റെ ഉദ്ദേശ്യം. അവ ഏത്‌ മഹാന്‍മാരുടെ – ദേവിദേവന്‍മാരുടെ-പേരില്‍ പ്രതിഷ്‌ഠിതങ്ങളാണോ അവര്‍ തങ്ങള്‍ക്കുവേണ്ടി അല്ലാഹുവിങ്കല്‍ ശുപാര്‍ശ ചെയ്യുമെന്നാണ്‌ അവരുദ്ദേശിക്കുന്നത്‌. അപ്പോള്‍, വിഗ്രഹങ്ങളെ ആരാധിക്കുന്നത്‌ ശിര്‍ക്കാണെന്നു സമ്മതിക്കുകയും, അതേ സമയത്ത്‌ അവര്‍ പറയുന്ന അതേ ന്യായം പറഞ്ഞുകൊണ്ട്‌ വല്ല മഹാന്മാരെയും വിളിച്ചു പ്രാര്‍ത്ഥിക്കുക , അവരവരുടെ ക്വബ്‌ര്‍സ്ഥാനങ്ങളിലേക്ക്‌ നേര്‍ച്ച വഴിപാടുകള്‍ നടത്തുകപോലെയുളള ആരാധനാകര്‍മങ്ങള്‍ ചെയ്യുന്നവര്‍ക്കും ബാധകം തന്നെയാണിത്‌. (*)   (*) ഈ ആയത്തിന്‍റെ വ്യാഖ്യാനത്തില്‍ ഇമാം റാസീ എഴുതിയ ഒരു ഭാഗം ഇവിടെ നേരെ പകര്‍ത്തുന്നു  انهم وضعوا هذه الاصنام والاوثان على صور انبيائهم وأكابرهم وزعموا أنهم متى اشتغلوا بعبادة هذه التماثيل فان أولئك الا مابر تكون شفعاء لهم عند الله تعالى ونظيره فى هذا الزمان اشتغال كثير من الخلق بتعظيم قبور الاكابر على اعتقاد انهم اذا عظموا قبورهم فانهم يكونون شفعاء لهم عند الله  ഈ വിഗ്രഹങ്ങളെയും ബിംബങ്ങളെയും അവരുടെ പ്രവാചകന്‍മാരുടെയും മഹാത്മാക്കളുടെയും രൂപത്തിലാണ്‌ അവര്‍ ഉണ്ടാക്കിവെച്ചത്‌. ഈ പ്രതിമകളുടെ ആരാധനയില്‍ തങ്ങള്‍ ഏര്‍പ്പെടുമ്പോള്‍ ആ മഹാത്മാക്കള്‍ അല്ലാഹുവിന്‍റെ അരികെ തങ്ങള്‍ക്ക്‌ ശുപാര്‍ശകരാകുമെന്ന്‌ അവര്‍ ജല്‍പിക്കുകയും ചെയ്‌തു. മഹാത്മാക്കളുടെ ക്വബ്‌റുകളെ ആദരിക്കുന്നതില്‍ അനേകം `പടപ്പുകള്‍’ ഇക്കാലത്ത്‌ ഏര്‍പ്പെട്ടിട്ടുളളതും ഇതിന്‌ തുല്യമാണ്‌. തങ്ങള്‍ അവരുടെ ക്വബ്‌റുകളെ ആദരിച്ചാല്‍ അവര്‍ അല്ലാഹുവിങ്കല്‍ തങ്ങള്‍ക്ക്‌ ശുപാര്‍ശകരാകുമെന്നാണ്‌ അവരുടെ വിശ്വാസം.’"
  10,18,"1381"
  10,19,"അല്ലാ! (-അറിയുക:) നിശ്ചയമായും, ആകാശങ്ങളിലും ഭൂമിയിലുമുള്ളതും (ഒക്കെ) അല്ലാഹുവിന്‍റെതാകുന്നു. അല്ലാ! (-അറിയുക:) നിശ്ചയമായും, അല്ലാഹുവിന്‍റെ വാഗ്‌ദത്തം യഥാര്‍ത്ഥമാകുന്നു. എങ്കിലും, അവരില്‍ അധികമാളും അറിയുന്നില്ല.   ആദ്യകാലത്ത്‌ മനുഷ്യരെല്ലാം തൗഹീദില്‍ നിലകൊളളുന്ന ഏക സമുദായമായിട്ടായിരുന്നു ജീവിച്ചുപോന്നിരുന്നത്‌. പിന്നീട്‌ കുറെ കഴിഞ്ഞാണ്‌ അവരില്‍ ശിര്‍ക്കും ഭിന്നിപ്പും കടന്നുകൂടിയത്‌. ഭിന്നിച്ചവരെ ശിക്ഷിച്ചും ഭിന്നിക്കാത്തവരെ രക്ഷിച്ചുംകൊണ്ട്‌ അവര്‍ക്കിടയില്‍ നടപടി എടുക്കല്‍ പരലോക ജീവിതത്തില്‍ വെച്ചായിരിക്കുമെന്ന്‌ അല്ലാഹു മുമ്പേ നിശ്ചയിച്ചു വെച്ചിരിക്കുകയാണ്‌. അതുകൊണ്ടാണ്‌ ഇപ്പോള്‍ രണ്ടു കൂട്ടര്‍ക്കുമിടയിലുളള ഒരവസാന തീരുമാനമുണ്ടാക്കി നടപടി എടുക്കാത്തത്‌ എന്ന്‌ സാരം. നൂഹ്‌ നബി (അ) യുടെ സമുദായത്തില്‍നിന്നാണ്‌ വിഗ്രഹാരാധനയുടെ തുടക്കം കുറിച്ചതെന്നും, അതിന്‍റെ ഉല്‍ഭവം ഇന്നിന്ന പ്രകാരമാണുണ്ടായതെന്നും ഇബ്‌നു അബ്ബാസ്‌ (റ) ല്‍ നിന്ന്‌ ബുഖാരീ (റ) ഉദ്ധരിച്ച വിവരം നാം ഇതിന്‌ മുമ്പ്‌ ഉദ്ധരിച്ചു കഴിഞ്ഞിട്ടുണ്ട്‌. കൂടുതല്‍ വിവരം സൂറത്തുനൂഹിനുശേഷം കൊടുത്തിട്ടുളള വ്യാഖ്യാനക്കുറിപ്പിലും കാണാവുന്നതാണ്‌. "
  10,20,"നീ പറയുക: 'നിങ്ങള്‍ കണ്ടുവോ, ആഹാരമായി അല്ലാഹു നിങ്ങള്‍ക്കു വേണ്ടി ഇറക്കിത്തന്നിട്ടുള്ളത്‌? എന്നിട്ട്‌, നിങ്ങള്‍ അതില്‍ നിന്നും (ചിലത്‌) നിഷിദ്ധവും, (ചിലത്‌) അനുവദനീയവുമാക്കിയിരിക്കുന്നു?' പറയുക: 'അല്ലാഹുവാണോ നിങ്ങള്‍ക്ക്‌ (അതിന്‌) അനുവാദം നല്‍കിയത്‌; അതല്ല, അല്ലാഹുവിന്‍റെ പേരില്‍ നിങ്ങള്‍ കെട്ടിച്ചമക്കുകയാണോ? (പറയുവിന്‍ കേള്‍ക്കട്ടെ)!'   നബി യുടെ സത്യതക്ക്‌ തെളിവില്ലാത്തതുകൊണ്ടോ, തെളിവിന്റ പോരായ്‌മ നിമിത്തം സംശയം തീരാത്തതുകൊണ്ടോ അല്ല മുശ്‌രിക്കുകള്‍ ഒരു ദൃഷ്‌ടാന്തത്തിന്‌ ആവശ്യപ്പെടുന്നത്‌. നബി യെ ഉത്തരംമുട്ടിച്ചു ജയഭേരി അടിക്കുകയാണ്‌ അവരുടെ ഉദ്ദേശ്യം. മൂസാ നബി (അ) ക്ക്‌ വടിയും കൈയും ദൃഷ്‌ടാന്തമായി ഉണ്ടായിരുന്നതുപോലെയോ, സ്വാലിഹ്‌ നബി (അ) ക്ക്‌ ഒട്ടകം ദൃഷ്‌ടാന്തമായിരുന്നതുപോലെയോ ഉളള ഒരു പ്രത്യക്ഷ പ്രകൃതി ദൃഷ്‌ടാന്തം എന്തുകൊണ്ട്‌ മുഹമ്മദ്‌ കാണിക്കുന്നില്ല എന്നാണവര്‍ പറയുന്നത്‌. ഞങ്ങള്‍ നിന്നെ വിശ്വസിക്കണമെങ്കില്‍ , ഭൂമിയില്‍ നിന്ന്‌ ഞങ്ങള്‍ക്കൊരു ഉറവ്‌ നീ പൊട്ടിയൊഴുക്കിത്തരണം, അല്ലെങ്കില്‍ നിനക്ക്‌ ഈത്തപ്പനയുടെയും മുന്തിരിയുടെയും ഒരു തോട്ടമുണ്ടാവണം, അല്ലെങ്കില്‍ നീ ആകാശത്തു നിന്ന്‌ കഷ്‌ണങ്ങള്‍ വീഴ്‌ത്തണം, അല്ലെങ്കില്‍ നീ അല്ലാഹുവിനെയും മലക്കുകളെയും കൊണ്ടുവരണം, അല്ലെങ്കില്‍ സ്വര്‍ണം കൊണ്ടുളള ഒരു വീട്‌ നിനക്കുണ്ടായിരിക്കണം, അല്ലെങ്കില്‍ നീ ആകാശത്തിലൂടെ കയറിപ്പോകണം എന്നൊക്കെ ചില ദൃഷ്‌ടാന്തങ്ങള്‍ അവര്‍ സ്വയം തന്നെ നിര്‍ണയിച്ചാവശ്യപ്പെട്ടിട്ടുളള കഥ സൂഃ ഇസ്‌റാഉ്‌ 90-93 ല്‍ കാണാവുന്നതാണ്‌. ഇത്തരത്തില്‍ പെട്ട വല്ല കാര്യങ്ങളുമായിരിക്കും അവര്‍ ദൃഷ്‌ടാന്തം കൊണ്ടുദ്ദേശിക്കുന്നത്‌ എന്ന്‌ വ്യക്തമാകുന്നു.  ദൃഷ്‌ടാന്തം നല്‍കുന്ന കാര്യം – അത്‌ ആര്‍ക്ക്‌, എപ്പോള്‍, എങ്ങിനെ വേണമെന്നല്ലാമുളള വിഷയം- അദൃശ്യകാര്യങ്ങളില്‍ പെട്ടതാണ്‌. അദൃശ്യജ്ഞാനം അല്ലാഹുവിനേ ഉളളൂ. അതുകൊണ്ട്‌ എന്നോട്‌ ദൃഷ്‌ടാന്തം ആവശ്യപ്പെട്ടിട്ട്‌ കാര്യമില്ല. അല്ലാഹു ചെയ്‌വാന്‍ പോകുന്നതെന്താണെന്ന്‌ നമുക്ക്‌ കാത്തിരുന്ന്‌ കാണാം. നാം ഇരുകൂട്ടരും കാത്തിരിക്കുക. എന്നൊക്കെയാണ്‌ അവര്‍ക്ക്‌ നല്‍കുവാന്‍ കല്‍പിച്ച മറുപടിയുടെ താല്‍പര്യം. ദൃഷ്‌ടാന്തം കാണിക്കുവാന്‍ നബി ക്ക്‌ കഴിവില്ലെന്ന്‌ അറിയിച്ചതോടൊപ്പം തന്നെ, അവര്‍ക്ക്‌ കനത്ത ഒരു താക്കീത്‌ കൂടിയാണ്‌ ഈ മറുപടി."
