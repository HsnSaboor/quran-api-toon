tafsir[8]{c,v,t}:
  10,7,"അപ്പോള്‍, അല്ലാഹുവിന്‍റെ പേരില്‍ വ്യാജം കെട്ടിച്ചമക്കുകയോ, അല്ലെങ്കില്‍ അവന്‍റെ `ആയത്തു' [വചനം]കളെ വ്യാജമാക്കുകയോ ചെയ്‌തവനെക്കാള്‍ അക്രമി ആരുണ്ട്‌?! നിശ്ചയമായും കാര്യം, കുറ്റവാളികള്‍ വിജയിക്കുകയില്ല. മനുഷ്യര്‍ ഒരേ സമുദായമല്ലാതെ ആയിരുന്നില്ല; എന്നിട്ടവര്‍ ഭിന്നിച്ചിരിക്കുകയാണ്‌. നിന്‍റെ റബ്ബിങ്കല്‍നിന്നും ഒരു വാക്യം മുന്‍ കഴിഞ്ഞിട്ടില്ലായിരുന്നെങ്കില്‍, അവര്‍ യാതൊന്നില്‍ ഭിന്നിച്ചു കൊണ്ടിരിക്കുന്നുവോ അതില്‍ അവര്‍ക്കിടയില്‍ തീരുമാനിക്കപ്പെടുകതന്നെ ചെയ്യുമായിരുന്നു. അവര്‍ പറയുന്നു: 'അവന്ന്‌ [നബിക്ക്‌] അവന്‍റെ റബ്ബിങ്കല്‍ നിന്ന്‌ ഒരു ദൃഷ്‌ടാന്തം ഇറക്കിക്കൊടുക്കപ്പെടാത്തതെന്ത്‌ ?!' എന്നാല്‍, പറയുക: അദൃശ്യകാര്യം അല്ലാഹുവിന്‌ മാത്രമാണ്‌ (അറിവുളളത്‌);. ആകയാല്‍, നിങ്ങള്‍ കാത്തിരിക്കുവിന്‍, നിശ്ചയമായും ഞാന്‍, നിങ്ങളോടൊപ്പം കാത്തിരിക്കുന്നവരില്‍പെട്ടവനാകുന്നു. ഐഹിക ജീവിതത്തിന്‍റെ ഉദാഹരണം, ആകാശത്തു നിന്ന്‌ നാം ഇറക്കിയ ഒരു വെളളം പോലെ മാത്രമാകുന്നു. എന്നിട്ട്‌, മനുഷ്യരും കാലികളും ഭക്ഷിക്കുന്ന തരത്തിലുളള ഭൂമിയിലെ ചെടി(കള്‍) അതുമൂലം ഇടകലര്‍ന്നു. അങ്ങനെ, ഭൂമി അതിന്‍റെ മോടി സ്വീകരിക്കുകയും, അത്‌ അലങ്കൃതമാകുകയും ചെയ്‌തപ്പോള്‍, തങ്ങള്‍ അതി(ന്‍റെ ഉപയോഗമെടുക്കുന്നതി)നു കഴിവുളളവരാണെന്ന്‌ അതിലെ ആള്‍ക്കാര്‍ ധരിക്കുകയും ചെയ്‌ത(പ്പോള്‍), രാത്രിയിലോ പകലിലോ അതിന്‌ നമ്മുടെ കല്‍പന വന്നെത്തി. അങ്ങനെ, നാം അതിനെ (അതിലെ വിളയെ) കൊയ്‌തെടുക്കപ്പെട്ടതു (പോലെ) - തലേദിവസം അത്‌ ഉണ്ടായിരുന്നിട്ടില്ലാത്തതുപോലെ - ആക്കിത്തീര്‍ത്തു. അപ്രകാരം, ചിന്തിക്കുന്ന ജനങ്ങള്‍ക്കുവേണ്ടി നാം 'ആയത്തു' [ദൃഷ്‌ടാന്തം]കള്‍ വിശദീകരിക്കുന്നു.   സ്വര്‍ഗത്തിലെ ഓരോ അനുഗ്രഹവും, ആനന്ദകരമായ സംവിധാനങ്ങളും കാണുമ്പോള്‍, അവര്‍ അല്ലാഹുവിന്‌ സ്‌തോത്രകീര്‍ത്തനം ചെയ്യുകയും അവനെ സ്‌തുതിച്ചു വാഴ്‌ത്തിക്കൊണ്ടിരിക്കുകയും ചെയ്യും. അവിടെ പ്രവേശിക്കുന്നതോടെ എല്ലാ ഭാഗത്തു നിന്നും അവരെ സലാം എന്ന്‌ അഭിവാദ്യം ചെയ്യും. അല്ലാഹുവിനെ കാണുമ്പോഴും അവര്‍ക്ക്‌ സലാമിന്‍റെ അഭിവാദ്യം ലഭിക്കുന്നു. (33:44) മലക്കുകളില്‍ നിന്നും സലാം ലഭിക്കുന്നു. (39:73) തമ്മതമ്മിലും സലാമിന്‍റെ ഉപചാരം നടന്നുകൊണ്ടിരിക്കും. (56: 25, 26) അവര്‍ എന്ത്‌ ഇച്ഛിക്കുന്നുവോ അതെല്ലാം അവര്‍ക്ക്‌ കിട്ടും. അവര്‍ എന്തെല്ലാം ആവശ്യപ്പെടുന്നുവോ അതും അവര്‍ക്ക്‌ കിട്ടും. (41:31) അപ്പോഴെല്ലാം അവര്‍ അല്ലാഹുവിന്‌ സ്‌തുതി കീര്‍ത്തനം നടത്തുമെന്ന്‌ പറയേണ്ടതില്ലല്ലോ."
  10,8,"1371"
  10,9,"1371"
  10,10,"1371"
  10,11,"അതല്ല, 'അത്‌ അവന്‍ (നബി) കെട്ടിച്ചമച്ചിരിക്കയാണ്‌' എന്ന്‌ അവര്‍ പറയുന്നുവോ?! പറയുക: `എന്നാല്‍, അതുപോലെയുള്ള ഒരു `സൂറത്ത്‌' [അദ്ധ്യായം] നിങ്ങള്‍ കൊണ്ടുവരുവീന്‍; അല്ലാഹുവിനെ കൂടാതെ നിങ്ങള്‍ക്ക്‌ സാധിക്കുന്നവരെ (യെല്ലാം) നിങ്ങള്‍ വിളിച്ചും കൊള്ളുവിന്‍; നിങ്ങള്‍ സത്യവാന്‍മാരാണെങ്കില്‍!'.   മനുഷ്യന്‍ സ്വഭാവേന അക്ഷമനും ധൃതശീലനുമാണ്‌. (وَكَانَ الإنسَان عَجُولا – الاسراء : 11) എന്തെങ്കിലും ആശാഭംഗമോ ആപത്തോ വരുമ്പോഴേക്കും അവന്‍ തന്‍റെ ധനത്തെയും, മക്കളെയും, സമൂഹത്തെയും ചിലപ്പോള്‍ തന്നെത്തന്നെയും ശപിച്ചു തുടങ്ങും. അവക്കെതിരെ പ്രാര്‍ത്ഥിക്കുകയും ചെയ്യും. ‘നശിക്കട്ടെ! തുലയട്ടെ! മരിച്ചുപോയെങ്കില്‍!’ എന്നിത്യാദി വാക്കുകള്‍ പറയുകയും, അവയെ നശിപ്പിക്കാനും തുലക്കുവാനും ശ്രമം നടത്തുകയും ചെയ്‌തേക്കും. മുന്നാലോചനയും പിന്നാലോചനയുമില്ല. ദീര്‍ഘദൃഷ്‌ടിയോ ശുഭപ്രതീക്ഷയോ ഇല്ല. മനുഷ്യന്‍റെ പൊതുനിലയാണിത്‌. മുശ്‌രിക്കുകളെ സംബന്ധിച്ചിടത്തോളം പറയുകയാണെങ്കില്‍, നബി പറയുന്നതിനെപ്പറ്റി ആലോചിക്കുവാനും ചിന്തിക്കുവാനും അവര്‍ ഒരുക്കമല്ല. ഇതൊക്കെയാണ്‌ യഥാര്‍ത്ഥ സത്യമെങ്കില്‍ ഞങ്ങളുടെ മേല്‍ കല്‍മഴ പെയ്‌തുകൊളളട്ടെ! അല്ലെങ്കില്‍ വല്ല കഠിന ശിക്ഷയും വന്നുകൊളളട്ടെ! എന്നൊക്കെയാണ്‌ അവരുടെ നില. (8:32) ഇതുപോലെ അല്ലാഹുവും അവരുടെ മേല്‍ ധൃതഗതിയില്‍ നടപടിയെടുക്കുകയാണെങ്കില്‍ അവരുടെ കഥ തന്നെ കഴിഞ്ഞുപോകുമായിരുന്നു. പക്ഷേ, അല്ലാഹു സഹനമുളളവനും യുക്തിമാനുമാണ്‌. അവന്‍, അവരെ തങ്ങളുടെ തോന്നിവാസങ്ങളില്‍ യഥേഷ്‌ടം വിഹരിച്ചുകൊണ്ട്‌ അലഞ്ഞു നടക്കുവാന്‍ വിട്ടുകൊടുക്കുകയാണ്‌ ചെയ്‌തിരിക്കുന്നത്‌. അവരുടെ ചെയ്‌തികളെക്കുറിച്ചുളള നടപടി വഴിയെ എടുക്കാമെന്ന്‌ വെച്ചിരിക്കുകയാണെന്ന്‌ സാരം."
  10,12,"അവരില്‍നിന്നും ചിലര്‍ അതില്‍ വിശ്വസിക്കുന്നവരുണ്ട്‌. അവരില്‍ നിന്നും ചിലര്‍ അതില്‍ വിശ്വസിക്കാത്തവരുമുണ്ട്‌. നിന്‍റെ റബ്ബ്‌, നാശമുണ്ടാക്കുന്നവരെപ്പറ്റി നല്ലവണ്ണം അറിയുന്നവനാകുന്നു.   മനുഷ്യന്‍റെ പൊതുവെയുളള ഒരു ദുഃസ്വഭാവമാണിതും. വല്ല ബുദ്ധിമുട്ടോ, വിഷമമോ അനുഭവപ്പെടുമ്പോള്‍ വിനയഭാവത്തോടെ അല്ലാഹുവിനെ വിളിച്ചു പ്രാര്‍ത്ഥിക്കും, കിടന്നും ഇരുന്നും നിന്നുമൊക്കെ അല്ലാഹുവിലേക്ക്‌ കൈനീട്ടിക്കൊണ്ടിരിക്കും. തന്നെ സഹായിക്കുവാന്‍ അല്ലാഹു മാത്രമാണെന്ന്‌ അവന്‍റെ വാക്കിലും ഭാവത്തിലും അവന്‍ പ്രകടിപ്പിക്കും. ആ ബുദ്ധിമുട്ടും വിഷമവും അല്ലാഹു നീക്കിക്കൊടുത്താലോ? മുമ്പ്‌ കഴിഞ്ഞതൊന്നും അവന്‍ ഓര്‍മിക്കുകയില്ല. അതില്‍ നന്ദി പ്രകടിപ്പിക്കുകയുമില്ല. പിന്നീടുളള അവന്‍റെ നടപടിയും നിലപാടും കണ്ടാല്‍, മുമ്പൊരിക്കലും അല്ലാഹുവിനെ അവന്‌ വിളിച്ചു പ്രാര്‍ത്ഥിക്കേണ്ടി വന്നിട്ടില്ലെന്ന്‌ തോന്നും. ഇത്‌ നന്ദികേടും, നീതി ലംഘനവുമാണല്ലോ. ഇത്തരക്കാര്‍ക്ക്‌ അവര്‍ ചെയ്യുന്നതൊക്കെ ഭൂഷണമായി തോന്നുന്നതാണ്‌. അഥവാ പിശാച്‌ അങ്ങനെ തോന്നിപ്പിക്കും. ഈ ദുഃസ്വഭാവം സത്യവിശ്വാസികളില്‍ ഉണ്ടായിക്കൂടാ എന്നത്രെ ഇതിലടങ്ങിയിരിക്കുന്ന പാഠം.  നബി പറയുന്നു: ‘സത്യവിശ്വാസികളുടെ കാര്യം ആശ്ചര്യം തന്നെ! അവന്‌ അല്ലാഹു ഏത്‌ കാര്യം വിധിച്ചാലും അതവന്‌ ഗുണകരമാകാതിരിക്കുകയില്ല. അതായത്‌, അവന്‌ വല്ല കഷ്‌ടതയും ബാധിച്ചാല്‍ അവന്‍ ക്ഷമിക്കും. അങ്ങനെ, അതവന്‌ ഗുണമായിത്തീരും. അവന്‌ വല്ല സന്തോഷവും ബാധിച്ചാല്‍ അവന്‍ നന്ദിചെയ്യും. അങ്ങനെ അതും അവന്‌ ഗുണമായിത്തീരും ഇത്‌ സത്യവിശ്വാസികള്‍ക്കല്ലാതെ മറ്റാര്‍ക്കും ഇല്ല.’ (മു)"
  10,13,"അവര്‍ നിന്നെ വ്യാജമാക്കുന്ന പക്ഷം, നീ പറയുക: 'എനിക്ക്‌ എന്‍റെ കര്‍മം; നിങ്ങള്‍ക്ക്‌ നിങ്ങളുടെ കര്‍മവും. ഞാന്‍ പ്രവര്‍ത്തിക്കുന്നതില്‍നിന്ന്‌ നിങ്ങള്‍ മുക്തരാണ്‌; നിങ്ങള്‍ പ്രവര്‍ത്തിക്കുന്നതില്‍നിന്ന്‌ ഞാനും മുക്തനാകുന്നു.' അവരില്‍നിന്നും ചിലര്‍, നിന്നിലേക്ക്‌ ചെവികൊടുക്കുന്നവരുമുണ്ട്‌. എന്നാല്‍, ബധിരന്‍മാരെ- അവര്‍ ബുദ്ധികൊടു (ത്തു ഗ്രഹി) ക്കാതിരുന്നാലും - നീ കേള്‍പ്പിക്കുമോ?!   ഈ വചനങ്ങളിലടങ്ങിയ ആശയം വ്യക്തമാണ്‌. അതതു കാലത്തെ ദൈവദൂതന്മാര്‍ അവരവരുടെ ജനങ്ങള്‍ക്ക്‌ വേണ്ടത്ര തെളിവുകള്‍ സഹിതം ഉപദേശം നല്‍കിക്കൊണ്ടിരുന്നു. എന്നിട്ടും അത്‌ സ്വീകരിക്കാതെ നിഷേധത്തിലും ധിക്കാരത്തിലും മുഴുകുകയാണ്‌ പല തലമുറകളും ചെയ്‌തത്‌. അതിനാല്‍ അവര്‍ അല്ലാഹുവിന്‍റെ ശിക്ഷക്ക്‌ പാത്രമായി. എനി, നിങ്ങളുടെ നിലപാട്‌ എന്തായിരിക്കുമെന്ന്‌ പരീക്ഷിച്ചു നോക്കുവാന്‍ വേണ്ടി ഇപ്പോള്‍ നിങ്ങളെയും ഇതാ രംഗത്തിറക്കിയിരിക്കുന്നു എന്ന്‌ ചുരുക്കം. അവരെപ്പോലെ നിങ്ങളും ചെയ്യുകയാണെങ്കില്‍ നിങ്ങളുടെയും ഗതി നാശം തന്നെയായിരിക്കുമെന്നുളള ഒരു താക്കീതാണിതില്‍ ധ്വനിക്കുന്നത്‌.  നബി അരുളിച്ചെയ്‌തതായി അബൂസഈദ്‌ (റ) ഉദ്ധരിക്കുന്നു: `നിശ്ചയമായും ഇഹലോകം മധുരമയവും, പച്ചപിടിച്ചതുമാകുന്നു. അല്ലാഹു അതില്‍ നിങ്ങളെ (മാറിമാറി വരുന്ന) പിന്‍ഗാമികളാക്കിക്കൊണ്ടിരിക്കുന്നതും, എന്നിട്ട്‌ നിങ്ങള്‍ എന്തു പ്രവര്‍ത്തിക്കുന്നുവെന്ന്‌ നോക്കുന്നതുമാകുന്നു. അതിനാല്‍, നിങ്ങള്‍ ഇഹലോകത്തെ സൂക്ഷിക്കുവിന്‍. സ്‌ത്രീകളെയും സൂക്ഷിക്കുവിന്‍. കാരണം, ഇസ്‌റാഈല്യരിലുണ്ടായ ഒന്നാമത്തെ കുഴപ്പം സ്‌ത്രീകള്‍ നിമിത്തമായിരുന്നു’. (മുസ്‌ലിം)"
  10,14,"1377"
