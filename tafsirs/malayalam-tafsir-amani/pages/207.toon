tafsir[7]{c,v,t}:
  9,123,"അവര്‍ക്കറിഞ്ഞുകൂടേ? അല്ലാഹു തന്നെയാണ്‌ അവന്‍റെ അടിയാന്‍മാരില്‍ നിന്ന്‌ 'തൗബഃ' [പശ്ചാത്താപം] സ്വീകരിക്കുകയും ദാനധര്‍മങ്ങള്‍ എടുക്കുകയും ചെയ്യുന്നതെന്നും, അല്ലാഹുതന്നെയാണ്‌ പശ്ചാത്താപം സ്വീകരിക്കുന്നവനും, കരുണാനിധിയായുള്ളവനെന്നും!   മുസ്‌ലിംകളോട്‌ അടുത്തടുത്ത്‌ നിവസിക്കുന്ന ശത്രുക്കളോട്‌ ആദ്യമാദ്യം യുദ്ധം ചെയ്യണമെന്ന്‌ അല്ലാഹു ഉപദേശിക്കുന്നു. പരിസരവും ചുറ്റുപാടും സുരക്ഷിതമാകുന്നതിനുമുമ്പ്‌ ദൂരെയുള്ള ശത്രുക്കളുമായി നേരിടുന്നത്‌ പല നിലക്കും ആപല്‍ക്കരമായിരിക്കുമല്ലോ. നബി (صَلَّى اللَّهُ عَلَيْهِ وَسَلَّمَ) യുടെ കാലത്ത്‌ സംഭവിച്ചതും അങ്ങിനെതന്നെ. മക്ക, മദീന, ത്വാഇഫ്‌, ഖൈബര്‍ തുടങ്ങിയ രാജ്യങ്ങള്‍ ജയിച്ചുകഴിഞ്ഞശേഷമാണ്‌ വേദക്കാരായ ശത്രുക്കളോട്‌ യുദ്ധം ചെയ്യുവാന്‍ വേണ്ടി നബി (صَلَّى اللَّهُ عَلَيْهِ وَسَلَّمَ) തബൂക്കിലേക്ക്‌ പോയത്‌. ഇത്‌ ഹിജ്‌റഃ 9-ാം കൊല്ലത്തിലായിരുന്നു. പത്താം കൊല്ലത്തിലെ പ്രധാന യാത്ര ഹജ്ജത്തുല്‍ വിദാഇന്‍റെതായിരുന്നു. അതുകഴിഞ്ഞ്‌ 81 ദിവസം കഴിഞ്ഞപ്പോഴേക്കും തിരുമേനി പരലോകം പൂകുകയും ചെയ്‌തു. നബി (صَلَّى اللَّهُ عَلَيْهِ وَسَلَّمَ) യുടെ വിയോഗത്തെത്തുടര്‍ന്ന്‌ ഇസ്‌ലാമില്‍നിന്ന്‌ ഭ്രഷ്‌ടരായിത്തീരുകയും, സകാത്തിനെ നിഷേധിക്കുകയും ചെയ്‌ത ‘മുര്‍തദ്ദു’കളോട്‌ അബൂബക്‌ര്‍ (رضي الله عنه) നടത്തിയ ആഭ്യന്തര യുദ്ധം ഒഴിവാക്കിയാല്‍, ഖുലഫാ ഉര്‍റാശിദീന്‍റെ കാലത്ത്‌ ശത്രുക്കളുമായുണ്ടായ യുദ്ധങ്ങളും അപ്രകാരം തന്നെയായിരുന്നു.  യുദ്ധത്തില്‍വെച്ചും, യുദ്ധവുമായി ബന്ധപ്പെട്ട കാര്യങ്ങളിലും മാര്‍ദ്ദവവും, വിനയവും സ്വീകരിക്കാതെ, പരുഷതയും, കാഠിന്യവും തന്നെ സ്വീകരിക്കണമെന്നും അല്ലാഹു കല്‍പിക്കുന്നു. അല്ലാത്തപക്ഷം യുദ്ധംകൊണ്ട്‌ പ്രയോജനമില്ലല്ലോ. 73-ാം വചനത്തിലും അതിന്‍റെ വ്യാഖ്യാനത്തിലും ഈ വിഷയം മുമ്പ്‌ പ്രസ്‌താവിച്ചുകഴിഞ്ഞിട്ടുണ്ട്‌. ശത്രുതയോ എതിര്‍പ്പോ ഇല്ലാതെ സമാധാനത്തിലും, സൗഹാര്‍ദ്ദത്തിലും കഴിയുന്ന അവിശ്വാസികളെപ്പറ്റിയല്ല -കഠിനമായ ശത്രുതവെച്ചും, കിട്ടുന്ന അവസരമെല്ലാം മുസ്‌ലിംകള്‍ക്കെതിരെ ഉപയോഗപ്പെടുത്തുവാന്‍ ശ്രമിച്ചുകൊണ്ടിരിക്കുന്ന അവിശ്വാസികളെപ്പറ്റിയാണ്‌- ഈ കല്‍പനയെന്ന്‌ പ്രത്യേകം പറയേണ്ടതില്ല. (കൂടുതല്‍ വിവരങ്ങള്‍ക്ക്‌ സൂ: മുംതഹിനഃ 8, 9 മുതലായ വചനങ്ങളും അവയുടെ വ്യാഖ്യാനങ്ങളും നോക്കുക) നിങ്ങള്‍ അല്ലാഹുവിന്‍റെ വിധിവിലക്കുകള്‍ സൂക്ഷിച്ചുവരുന്നപക്ഷം, അല്ലാഹു നിങ്ങളുടെ പക്ഷത്തുണ്ടായിരിക്കും -അഥവാ അവന്‍റെ സഹായം നിങ്ങള്‍ക്ക്‌ സുനിശ്ചിതമാണ്‌- എന്ന്‌ അവസാനം സത്യവിശ്വാസികളെ ഓര്‍മിപ്പിക്കുകയും ചെയ്‌തിരിക്കുന്നു. ഈ യാഥാര്‍ഥ്യം പലപ്പോഴും അല്ലാഹു ഉണര്‍ത്താറുള്ളതാകുന്നു."
  9,124,"മുശ്‌രിക്കു [ബഹുദൈവ വിശ്വാസി]കള്‍ക്കുവേണ്ടി പാപമോചനം തേടുവാന്‍ നബിക്കും വിശ്വസിച്ചവര്‍ക്കും പാടില്ല, അവര്‍ അടുത്ത (കുടുംബ) ബന്ധമുള്ളവരായിരുന്നാലും ശരി, അവര്‍ ജ്വലിക്കുന്ന അഗ്നിയുടെ [നരകത്തിന്‍റെ] ആള്‍ക്കാരാണെന്ന്‌ വ്യക്തമായിത്തീര്‍ന്ന ശേഷം. ഹേ, വിശ്വസിച്ചവരേ, നിങ്ങള്‍ അല്ലാഹുവിനെ സൂക്ഷിക്കുകയും, സത്യം പറയുന്നവരുടെ കൂടെയായിരിക്കുകയും ചെയ്യുവീന്‍.   കപടമാകുന്ന രോഗം നിമിത്തം മനസ്സ്‌ ദുഷിച്ചുകഴിഞ്ഞ ആളുകള്‍, വല്ല ക്വുര്‍ആന്‍ വചനങ്ങളും പുതുതായി അവതരിക്കുമ്പോള്‍ സത്യവിശ്വാസികളെ നോക്കി പറയാറുള്ള ഒരു പരിഹാസവാക്കും അതിന്‌ അല്ലാഹു നല്‍കുന്ന മറുപടിയുമാണിത്‌. ‘ക്വുര്‍ആന്‍ കേള്‍ക്കുമ്പോള്‍ വിശ്വാസം വര്‍ധിക്കുമെന്നാണല്ലോ വയ്‌പ്‌. ഈ വചനങ്ങള്‍ അവതരിച്ചിട്ട്‌ നിങ്ങള്‍ക്കാര്‍ക്കെങ്കിലും വിശ്വാസം വര്‍ധിച്ചുവോ?!’ എന്ന്‌ ചില കപടവിശ്വാസികള്‍ സത്യവിശ്വാസികളോട്‌ ചോദിക്കും. അവര്‍ക്ക്‌ നല്‍കുന്ന മറുപടി ഇതാണ്‌: ‘സത്യവിശ്വാസികള്‍ക്ക്‌ അത്‌ വിശ്വാസം വര്‍ധിപ്പിക്കുക തന്നെ ചെയ്യുന്നു. മാത്രമല്ല, അവരതില്‍ സന്തോഷം കൊള്ളുകയും ചെയ്യുന്നുണ്ട്‌. എന്നാല്‍, നിങ്ങളെപ്പോലെയുള്ള രോഗബാധിത മനസ്‌കര്‍ക്ക്‌ അവമൂലം വിശ്വാസത്തില്‍ വര്‍ധനവൊന്നും ഉണ്ടാവാന്‍ പോകുന്നില്ല. നേരെ മറിച്ച്‌ നിങ്ങളുടെ മ്ലേച്ഛതയും വഷളത്തവും പൂര്‍വ്വാധികം വര്‍ധിക്കുകയേ അതുമൂലം ഉണ്ടാകൂ’. ഓരോ വചനം അവതരിക്കുമ്പോഴും അതിന്‍റെ നേരെ പരിഹാസവും നിഷേധവുമാണല്ലോ അവരില്‍നിന്ന്‌ പ്രകടമാകുക. അങ്ങനെ, അവസാനം തനി നിഷേധികളായിക്കൊണ്ടുതന്നെ അവരുടെ കാലം അവസാനിക്കുകയും ചെയ്യും. കപട വിശ്വാസികളോട്‌ അല്ലാഹു ചോദിക്കുന്നു:"
  9,125,"1359"
  9,126,"ചെറുതാകട്ടെ, വലുതാകട്ടെ ഒരു ചിലവും അവര്‍ ചിലവഴിക്കുകയുമില്ല, വല്ല താഴ്‌വരയും അവര്‍ വിട്ടുകടക്കുകയുമില്ല- അതവര്‍ക്ക്‌ രേഖപ്പെടുത്താതെ. (അതെ) അവര്‍ പ്രവര്‍ത്തിച്ചുകൊണ്ടിരിക്കുന്നതില്‍ ഏറ്റം നല്ലതിന്‌ (അനുസരിച്ച്‌) അല്ലാഹു അവര്‍ക്ക്‌ പ്രതിഫലം നല്‍കുവാന്‍ വേണ്ടി.   ഖേദിച്ചു മടങ്ങുവാനും, ചിന്തിച്ചറിയുവാനും പോരുന്ന ഓരോ തരം പരീക്ഷണങ്ങള്‍- അവരുടെ ഗൂഢരഹസ്യങ്ങള്‍ വെളിപ്പെടുത്തുന്ന സംഭവങ്ങള്‍, യുദ്ധങ്ങളില്‍നിന്നും മറ്റും ലഭിക്കുന്ന പാഠങ്ങള്‍ മുതലായവ- കൊല്ലത്തില്‍ ഒന്നും രണ്ടുമായി ആ കപടവിശ്വാസികള്‍ക്ക്‌ അനുഭവപ്പെട്ടുകൊണ്ടിരിക്കുന്നുണ്ട്‌. എന്നിട്ടും അവര്‍ക്ക്‌ തന്റേടം വരാത്തത്‌ അത്ഭുതം തന്നെ എന്ന്‌ സാരം. "
  9,127,"എന്നാല്‍, ഹൃദയങ്ങളില്‍ രോഗവുമുള്ളവരാകട്ടെ, അതവര്‍ക്ക്‌ അവരുടെ മ്ലേച്ഛതയിലൂടെ (വീണ്ടും) മ്ലേച്ഛത വര്‍ധിപ്പിക്കുന്നതാണ്‌; അവര്‍ അവിശ്വാസികളായും കൊണ്ട്‌ മരണമടയുകയും ചെയ്യുന്നതാണ്‌.   സത്യവിശ്വാസികള്‍ക്ക്‌ ക്വുര്‍ആന്‍റെ വല്ല ഭാഗവും അവതരിച്ചു കേള്‍ക്കുന്നത്‌ സന്തോഷവും ആവേശവും ഉളവാക്കുന്നു. കപടവിശ്വാസികള്‍ക്കാകട്ടെ, അതില്‍ വെറുപ്പും പ്രതിഷേധവുമായിരിക്കും. അതിന്‍റെ ഒരു പ്രകടരൂപമാണ്‌ അല്ലാഹു വിവരിക്കുന്നത്‌. ക്വുര്‍ആന്‍റെ വല്ല ഭാഗവും നബി (صَلَّى اللَّهُ عَلَيْهِ وَسَلَّمَ) ക്ക്‌ അവതരിക്കുമ്പോള്‍, അത്‌ കേട്ടാസ്വദിക്കുവാന്‍ ക്ഷമ വരാത്ത അവര്‍ സദസ്സില്‍നിന്ന്‌ എഴുന്നേറ്റു പോകുവാന്‍ ശ്രമിക്കും. പക്ഷേ, തല്‍സമയത്ത്‌ സ്ഥലം വിട്ടുപോകുന്നത്‌ നബി (صَلَّى اللَّهُ عَلَيْهِ وَسَلَّمَ) യും സ്വഹാബികളും കണ്ടു മനസ്സിലാക്കുന്നതില്‍ ആശങ്കയും തോന്നും. അതുകൊണ്ട്‌ തങ്ങള്‍ എഴുന്നേറ്റു പോകുന്നത്‌ ആരെങ്കിലും കാണുന്നുണ്ടോ -ഗൗനിക്കുന്നുണ്ടോ- എന്നറിയുവാന്‍ തമ്മില്‍ തമ്മില്‍ നോക്കി കണ്ണിമവെട്ടിയും, ഗോഷ്‌ടികള്‍ കാണിച്ചും കൊണ്ടായിരിക്കും അവര്‍ സ്ഥലം വിടുക. ക്വുര്‍ആന്‍ കേള്‍ക്കുന്നത്‌ തന്നെ അവര്‍ക്ക്‌ വെറുപ്പായിരിക്കും. അതിനും പുറമെ, ചിലപ്പോള്‍ തങ്ങളുടെ ഉള്ളുകള്ളി തുറന്നുകാട്ടുന്ന വചനങ്ങളായിരിക്കുമല്ലോ അവതരിക്കുന്നതും.  ‘അല്ലാഹു അവരുടെ ഹൃദയങ്ങളെ തിരിച്ചുവിട്ടിരിക്കയാണ്‌’ എന്ന്‌ നാം അര്‍ഥം കല്‍പിച്ച ……صَرَفَ اللَّهُ قُلُوبَهُم എന്ന്‌ വാക്യം അവര്‍ക്കെതിരെയുള്ള ഒരു പ്രാര്‍ഥനാവാക്യമായിരിക്കുവാനും സാധ്യതയുണ്ട്‌. ഇതുപോലുള്ള സന്ദര്‍ഭങ്ങളില്‍ അറബി സാഹിത്യത്തില്‍ സുപരിചിതമായ ഒരു ശൈലിയാണത്‌. അപ്പോള്‍ ‘അല്ലാഹു അവരുടെ ഹൃദയങ്ങളെ തിരിച്ചുവിടട്ടെ’ എന്നായിരിക്കും അതിനര്‍ഥം. രണ്ടായാലും ഒരേ സാരത്തിലാണത്‌ കലാശിക്കുന്നത്‌. അതായത്‌ എന്തുതന്നെ കണ്ടാലും കേട്ടാലും കാര്യം ഗ്രഹിക്കാത്ത ഹൃദയങ്ങളാണ്‌ അവരുടെത്‌. ചിന്തിക്കുവാനോ, ആലോചിക്കുവാനോ അവര്‍ തയ്യാറില്ല. അതാണ്‌ ഈ തിരിഞ്ഞുപോക്കിന്‌ കാരണമെന്ന്‌ സാരം."
  9,128,"അവര്‍ കാണുന്നില്ലേ? എല്ലാ കൊല്ലത്തിലും ഒരു പ്രാവശ്യമോ, രണ്ടു പ്രാവശ്യമോ അവര്‍ പരീക്ഷിക്കപ്പെട്ടുകൊണ്ടിരിക്കുന്നുവെന്ന്‌! (എന്നിട്ടും) പിന്നെ അവര്‍ (പശ്ചാത്തപിച്ചു) മടങ്ങുന്നില്ല; അവര്‍ ഉറ്റാലോചിക്കുന്നുമില്ല! തീര്‍ച്ചയായും, നിങ്ങള്‍ക്ക്‌ നിങ്ങളില്‍ നിന്ന്‌ തന്നെയുള്ള ഒരു റസൂല്‍ വന്നിട്ടുണ്ട്‌. നിങ്ങള്‍ കഷ്‌ടപ്പെടുന്നത്‌ അദ്ദേഹത്തിന്‌ ദുസ്സഹമാകുന്നു: നിങ്ങളെപ്പറ്റി അത്യാഗ്രഹമുള്ളവനാകുന്നു: സത്യവിശ്വാസികളോട്‌ വളരെ ദയാലുവും, കരുണയുള്ളവനുമാകുന്നു.   ഏറെക്കുറെ പ്രയാസവും ത്യാഗവും സഹിച്ചുകൊണ്ടാണെങ്കിലും അനുഷ്‌ഠാനപരമായി അറിയേണ്ടുന്ന പല കല്‍പനകളും ഉള്‍ക്കൊള്ളുന്ന ഒരധ്യായമാണല്ലോ ഇത്‌. എന്നാല്‍, ഈ കല്‍പനകളൊക്കെ നിങ്ങളുടെ നന്മക്കും ഗുണത്തിനും വേണ്ടിയുള്ളതാണെന്നും, ഇതെല്ലാം നിങ്ങളില്‍ പ്രബോധനം ചെയ്യുന്ന പ്രവാചകന്‍ നിങ്ങളുടെ സ്വന്തം ആളും, നിങ്ങളുടെ നന്മയില്‍ അതീവ താല്‍പര്യമുള്ള ആളുമാണെന്നും അല്ലാഹു ചൂണ്ടിക്കാട്ടുന്നു. റസൂല്‍ തിരുമേനി യുടെ വിശേഷതകളായി ഈ വചനത്തില്‍ അല്ലാഹു എടുത്തുപറഞ്ഞ ഗുണങ്ങള്‍ ഇവയാണ്‌:-  1. അദ്ദേഹം നിങ്ങളുടെ കൂട്ടത്തില്‍ തന്നെ ഉള്‍പ്പെട്ട ഒരാളാണ്‌ (مِّنْ أَنفُسِكُمْ) അതെ, അറബികളായ നിങ്ങളില്‍പെട്ട ഒരു വ്യക്തി. അദ്ദേഹത്തിന്‍റെ ഭാഷയും അറബി തന്നെ. സൂ: ജുമുഅഃയില്‍ അല്ലാഹു പറയുന്നു: ‘അക്ഷരജ്ഞാനമില്ലാത്തവരില്‍, അവരില്‍നിന്നുള്ള ഒരു റസൂലിനെ അയച്ചവനത്രെ അവന്‍ (هُوَ الَّذِي بَعَثَ فِي الْأُمِّيِّنَ رَسُولًا مِنْهُمْ) അക്ഷരജ്ഞാനമില്ലാത്തവര്‍ എന്ന്‌ പറഞ്ഞത്‌ അറബികളെ സംബന്ധിച്ചാകുന്നു. അറബികളാകട്ടെ, ഇബ്‌റാഹീം നബി (صَلَّى اللَّهُ عَلَيْهِ وَسَلَّمَ) യുടെ സന്താന പരമ്പരകളാണ്‌. നബി (صَلَّى اللَّهُ عَلَيْهِ وَسَلَّمَ) യുടെ ഗോത്രമായ ക്വുറൈശികളെ സംബന്ധിച്ചിടത്തോളം മറ്റെല്ലാ അറബി ഗോത്രങ്ങളുമായും അവര്‍ക്ക്‌ രക്തബന്ധവും കുടുംബബന്ധവും ഉണ്ട്‌ താനും. ആ നിലക്ക്‌ നബി (صَلَّى اللَّهُ عَلَيْهِ وَسَلَّمَ) യും എല്ലാ അറബികളുമായും ബന്ധമുള്ള ആള്‍ തന്നെ. നബി (صَلَّى اللَّهُ عَلَيْهِ وَسَلَّمَ) പ്രസ്‌താവിച്ചതായി വാഥിലത്തുബ്‌നുല്‍ അസ്‌ക്വഉ്‌ പറയുന്നു: ‘ഇബ്‌റാഹീമിന്‍റെ സന്തതികളില്‍നിന്ന്‌ അല്ലാഹു ഇസ്‌മാഈലിനെ തിരഞ്ഞെടുത്തു (ശ്രേഷ്‌ഠമാക്കി). ഇസ്‌മാഈലിന്‍റെ സന്തതികളില്‍ നിന്ന്‌ ബനൂകിനാനയെ തിരഞ്ഞെടുത്തു. ബനൂകിനാനയില്‍ നിന്ന്‌ ക്വുറൈശികളെ തിരഞ്ഞെടുത്തു. ക്വുറൈശികളില്‍നിന്ന്‌ ബനൂഹാശിമിനെ തിരഞ്ഞെടുത്തു. ബനൂഹാശിമില്‍ നിന്ന്‌ എന്നെയും തിരഞ്ഞെടുത്തു’ (മു: തി.)  2. നിങ്ങള്‍ കഷ്‌ടപ്പെടുന്നത്‌ അദ്ദേഹത്തിന്‌ വളരെ അസഹ്യമാകുന്നു. (عَزِيزٌ عَلَيْهِ مَا عَنِتُّمْ)  3. നിങ്ങളെപ്പറ്റി അദ്ദേഹം വളരെ ആഗ്രഹമുള്ള ആളുമാണ്‌ (حَرِيصٌ عَلَيْكُمْ) അതായത്‌, നിങ്ങള്‍ ദുര്‍മാര്‍ഗത്തില്‍ പതിച്ചു ഐഹികവും പാരത്രികവുമായ ശിക്ഷകള്‍ക്ക്‌ പാത്രമാകുന്നത്‌ നബി(صَلَّى اللَّهُ عَلَيْهِ وَسَلَّمَ) ക്ക്‌ വളരെ മനഃപ്രയാസമുള്ള കാര്യമാണ്‌. എല്ലാവരും സന്‍മാര്‍ഗം പ്രാപിച്ചു വിജയികളും അനുഗൃഹീതരും ആയിത്തീരണമെന്ന്‌ വളരെയധികം മോഹിക്കുന്ന ആളുമാകുന്നു. അതുകൊണ്ടാണ്‌ യാതൊരു വിട്ടുവീഴ്‌ചയും കൂടാതെ ഇത്ര കണിശമായി നിങ്ങളെ സത്യമാര്‍ഗത്തിലേക്ക്‌ അദ്ദേഹം ക്ഷണിച്ചുകൊണ്ടിരിക്കുന്നത്‌ എന്ന്‌ സാരം.  4. സത്യവിശ്വാസികളോട്‌ വളരെ ദയയും കരുണയുമുള്ള ആളാകുന്നു. (بِالْمُؤْمِنِينَ رَءُوفٌ رَّحِيمٌ) അതായത്‌, സമുദായത്തിന്‍റെ നേരെ നബി (صَلَّى اللَّهُ عَلَيْهِ وَسَلَّمَ) യുടെ പൊതുവെയുള്ള സ്ഥിതി മുകളില്‍ പറഞ്ഞ പ്രകാരമാണ്‌. എന്നാല്‍, അദ്ദേഹത്തിന്‍റെ പ്രബോധനത്തില്‍ വിശ്വസിക്കുകയും, ഉപദേശങ്ങള്‍ സ്വീകരിക്കുകയും, ചെയ്‌തവരോട്‌ അദ്ദേഹത്തിന്‌ പ്രത്യേകിച്ച്‌ വാല്‍സല്യവും കനിവുമാണുള്ളത്‌ എന്ന്‌ ചുരുക്കം.  നബി (صَلَّى اللَّهُ عَلَيْهِ وَسَلَّمَ) തിരുമേനിയുടെ സ്വഭാവ മഹത്വങ്ങളെപ്പറ്റി ക്വുര്‍ആനില്‍ പലയിടങ്ങളിലും അല്ലാഹു പ്രശംസിച്ചുപറഞ്ഞിട്ടുള്ളതാണ്‌. സമുദായം സന്മാര്‍ഗം സ്വീകരിച്ചു കാണുവാനുള്ള മോഹത്തിലും, അവര്‍ ദുര്‍മാര്‍ഗത്തില്‍ പതിക്കുന്നതിലുള്ള വ്യസനത്തിലും തിരുമേനി കുറച്ച്‌ അതിരു കവിഞ്ഞുപോയിട്ടുണ്ടെന്നും, അത്രത്തോളം വേണ്ടതില്ലെന്നും വരെ സൂചിപ്പിക്കുന്ന വചനങ്ങള്‍ കാണാം. ഒരിടത്ത്‌ അല്ലാഹു പറയുന്നു: …لَعَلَّكَ بَاخِعٌ نَفْسَكَ (ഈ വര്‍ത്തമാനത്തില്‍ -ക്വുര്‍ആനില്‍- അവര്‍ വിശ്വസിക്കാതിരിക്കുന്നപക്ഷം നീ അവരുടെ പിന്നാലെ ദുഃഖിച്ചു നിന്‍റെ ജീവന്‍ അപകടപ്പെടുത്തുന്നവനായേക്കാം (18:6). ഒരു പ്രത്യേക സംഭവത്തെപ്പറ്റി സംസാരിക്കുന്ന മധ്യെ വേറെ ഒരിടത്ത്‌ പറയുന്നു: وَمَاعَلَيْكَ أَلايَزَّكَّى (അവന്‍ പരിശുദ്ധി പ്രാപിക്കാതിരിക്കുന്നതിനാല്‍ നിനക്കെന്താണ്‌ ബാധ്യതയുള്ളത്‌?! 80:7) വീണ്ടും പറയുന്നു; ….وَمَا ثَرُ أَكْ النَّاسِ (നിനക്ക്‌ വളരെ മോഹമുണ്ടെങ്കിലും മനുഷ്യരില്‍ അധികമാളും വിശ്വസിക്കുന്നവരല്ല. 12:103) النَّبِيُّ أَوْلى بِالْمُؤْمِنِين مِنْ أَنْفُسِهِمْ  (സത്യവിശ്വാസികളോട്‌ അവരുടെ സ്വന്തങ്ങളെക്കാള്‍ ബന്ധപ്പെട്ടവനാണ്‌ നബി. 33:6) وَمَاأَرْسَلْنَاكَ إِلاَ رَحْمَةً لِلْعَالَمِين (ലോകര്‍ക്ക്‌ ഒരു കാരുണ്യമായിട്ടല്ലാതെ നിന്നെ നാം അയച്ചിട്ടില്ല. 21:107) ഇതുപോലെ പലതും.  നബി (صَلَّى اللَّهُ عَلَيْهِ وَسَلَّمَ) തിരുമേനിഅരുളിച്ചെയ്‌തതായി ഒരു ഹദീഥില്‍ അബൂഹുറയ്‌റഃ (رضي الله عنه) ഉദ്ധരിച്ചതിന്‍റെ സാരം ഇതാണ്‌: ‘എന്‍റെ ഉപമ ഒരു മനുഷ്യന്‍റെ മാതിരിയാണ്‌: അവന്‍ ഒരു തീ കത്തിച്ചു. ചുറ്റുപാടും പ്രകാശിച്ചപ്പോള്‍, പാറ്റകളും, തീയില്‍ ചെന്നു വീഴാറുള്ള പ്രാണികളും അതില്‍ വീഴാന്‍ തുടങ്ങി. അവന്‍ അവയെ തടുത്തുകൊണ്ടിരിക്കുകയായി. അയാളെ തോല്‍പിച്ചു അവ അതില്‍ തിരക്കിച്ചാടുകയും ചെയ്യുന്നു. (അതുപോലെ) നരകത്തില്‍ വീഴാതിരിക്കുവാന്‍ ഞാന്‍ നിങ്ങളുടെ അരക്കെട്ട്‌ പിടിച്ചുകൊണ്ടിരിക്കുന്നു. നിങ്ങളോ, അതില്‍ തിരക്കിക്കടക്കുകയും ചെയ്യുന്നു.’ (ബു.മു)  റസൂല്‍ ഇങ്ങിനെയുള്ള ആളായിരുന്നിട്ടും അദ്ദേഹത്തെ അനുസരിക്കുവാനും, വിശ്വസിക്കുവാനും മുമ്പോട്ട്‌ വരാതെ ജനങ്ങള്‍ തിരിഞ്ഞുകളയുകയാണെങ്കില്‍, അതില്‍ ഒട്ടും പരിഭവിക്കുകയോ വ്യസനിക്കുകയോ വേണ്ടതില്ല; എല്ലാ കാര്യത്തിനും അല്ലാഹു തന്നെ മതി എന്ന്‌ സമാധാനിച്ചുകൊണ്ട്‌ കാര്യങ്ങളെല്ലാം അവനില്‍ അര്‍പ്പിക്കുകയേ വേണ്ടൂ എന്ന്‌ അല്ലാഹു തിരുമേനിയെ ഉപദേശിക്കുകയാണ്‌ അവസാന വചനത്തിലെ ആദ്യത്തെ വാക്യം ചെയ്യുന്നത്‌. അവനല്ലാതെ യഥാര്‍ഥ ആരാധ്യനായി മറ്റൊരു വസ്‌തുവുമില്ല എന്നിരിക്കെ വേറൊരാളുടെ ആശ്രയമോ സഹായമോ ആര്‍ക്കും ആവശ്യമില്ല; അതുപോലെത്തന്നെ; മഹത്തായ അര്‍ശിന്‍റെ നാഥനും -അഥവാ ലോകാലോകങ്ങളുടെ ഭരണാധിപനും, ഉടമസ്ഥനും- അവന്‍ മാത്രമാണ്‌; എന്നിരിക്കെ ആരാധിക്കപ്പെടുവാനും, കാര്യങ്ങള്‍ അര്‍പ്പിക്കപ്പെടുവാനുമുള്ള അര്‍ഹത അവനല്ലാതെ മറ്റാര്‍ക്കുമില്ല എന്നൊക്കെ ഓര്‍മിപ്പിച്ചുകൊണ്ട്‌ ഈ സൂറത്ത്‌ അല്ലാഹു അവസാനിപ്പിക്കുന്നു."
  9,129,"1363"
