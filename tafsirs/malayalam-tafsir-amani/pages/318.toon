tafsir[11]{c,v,t}:
  20,88,"2435"
  20,89,"എന്നാല്‍, നിശ്ചയമായും ഇതേമാതിരിയുള്ള ജാലവിദ്യ നിന്റെ അടുക്കല്‍ ഞങ്ങളും കൊണ്ടുവരാം!  ആകയാല്‍, ഞങ്ങളുടെയും നിന്റെയും ഇടയ്ക്കു (മത്സര പരീക്ഷക്കായി) ഒരു നിശ്ചയം ഏര്‍പ്പെടുത്തുക! ഞങ്ങളാകട്ടെ, നീയാകട്ടെ, അതു ലംഘിക്കാവതല്ല - മദ്ധ്യമമായ  [ശരിയായ] ഒരു സ്ഥലത്തുവെച്ചു (ആയിരിക്കണം).'   87-ാം വചനത്തിന്റെ അവസാനത്തോടുകൂടി ഇസ്രാഈല്യരുടെ വാക്കുകള്‍ അവസാനിക്കുന്നതായും, 88-ാം വചനം മുതല്‍ക്കുള്ളതു ഖുര്‍ആന്റെ പ്രസ്താവനയായുമാണ് മനസ്സിലാകുന്നത്. അതായതു: ഇസ്രാഈല്യരുടെ പക്കല്‍, ഈജിപ്തുകാരുടെ ധാരാളം സ്വര്‍ണ്ണാഭരണങ്ങളുണ്ടായിരുന്നു. അതും വഹിച്ചും കൊണ്ടാണ് അവര്‍ പോന്നിരുന്നത്. അവ ഉരുക്കി അതുകൊണ്ടാണ്, സാമിരി പശുക്കിടാവിനെ ഉണ്ടാക്കിയത്. മൂസാ (عليه السلام) നബി അവരോടു കോപിച്ചപ്പോള്‍ അവര്‍ ഒഴികഴിവു പറയുവാന്‍ ശ്രമിച്ചു. ‘ആ ജനങ്ങളുടെ കുറേ ആഭരണച്ചുമടുകള്‍ ഞങ്ങളുടെ വശമുണ്ടായിരുന്നതു ഞങ്ങള്‍ വലിച്ചെറിഞ്ഞു; വേറെയൊന്നും ഞങ്ങള്‍ ചെയ്തിട്ടില്ല; സാമിരി അതെടുത്തു തീയില്‍ ഇട്ടു ഉരുക്കി ഒരു അത്ഭുത പശുക്കുട്ടിയെ ഉണ്ടാക്കിയതാണ്’ എന്നത്രെ അവര്‍ പറയുന്നതിന്റെ താല്‍പര്യം. ഈജിപ്തില്‍വെച്ചു ഒരു ഉത്സവത്തിന്റെയോ മറ്റോ കാരണം പറഞ്ഞു ഖിബ്ത്തികളില്‍ നിന്നു ഇസ്രാഈല്യര്‍ കുറെ ആഭരണങ്ങള്‍ വാങ്ങിയിരുന്നുവെന്നും, അതു മടക്കിക്കൊടുത്തിട്ടുണ്ടായിരുന്നില്ലെന്നും പല മുഫസ്സിറുകളും പറഞ്ഞുകാണുന്നു. തൗറാത്തിലും ഇതു പ്രസ്താവിച്ചിട്ടുണ്ട്. (പുറപ്പാട് 11ല്‍ 2; 12ല്‍ 36). അല്ലാഹുവിനറിയാം.  عِجْل എന്ന വാക്കിന്നു് ‘പശുക്കിടാവ്‌, പശുക്കുട്ടി, മൂരിക്കുട്ടി, കാളക്കുട്ടി’ എന്നൊക്കെ അര്‍ത്ഥം വരാവുന്നതാണ്. തൗറാത്തിന്റെ മലയാളപ്പതിപ്പില്‍ ‘കാളക്കുട്ടി’ എന്നാണ് പറയുന്നത്. ഏതോ ചില സൂത്രപ്പണികള്‍ മൂലം, കന്നുകാലികളുടെ മുക്കുറ (മൂക്കുകൊണ്ടു മുരളുന്ന ഒരു തരം ശബ്ദം) പോലെ ശബ്ദം പുറപ്പെടുവിച്ചിരുന്നതു കൊണ്ട് അതൊരു അത്ഭുത വസ്തുവായി ഇസ്രാഈല്യര്‍ കരുതി. കേവലം ജീവനില്ലാത്തതും, യാതൊന്നിനും കഴിവില്ലാത്തതുമാണ് അതെന്നു അവര്‍ ഗൗനിച്ചില്ല. മാത്രമോ? അതുതന്നെയാണ് മൂസാ (عليه السلام) നബി തേടിപ്പോയ ദൈവം, അദ്ദേഹം മറന്നുപോയതാണ്‌, എന്നുപോലും അവര്‍ പറഞ്ഞുണ്ടാക്കി."
  20,90,"അദ്ദേഹം പറഞ്ഞു: 'നിങ്ങളോടു നിശ്ചയിക്കുന്നതു ഉത്സവദിവസമെന്നും, ഇളയുച്ചസമയത്തു ജനങ്ങള്‍ ഒരുമിച്ചുകൂട്ടപ്പെടണമെന്നും ആകുന്നു.' അങ്ങനെ, ഫിര്‍ഔന്‍ തിരിഞ്ഞുപോയി; എന്നിട്ടു തന്റെ തന്ത്രങ്ങള്‍ ശേഖരിച്ചു; പിന്നീടു, അവന്‍ (നിശ്ചയപ്രകാരം) വന്നു.   ഇസ്രാഈല്യര്‍ പശുക്കുട്ടിയെ പൂജിച്ച് വഴിപിഴക്കുന്നതില്‍ നിന്നു തടയുവാന്‍ ഹാറൂന്‍ (عليه السلام) നബി വളരെ പരിശ്രമിച്ചിട്ടുണ്ടെന്നു ഇതില്‍നിന്നും മറ്റും വ്യക്തമാകുന്നു. പക്ഷെ, ജനങ്ങള്‍ അദ്ദേഹത്തിന്റെ കല്‍പ്പനയും ഉപദേശവും വിലവെച്ചില്ല, സൂറത്തുല്‍ ബഖറയില്‍ അല്ലാഹു പറഞ്ഞതുപോലെ, അവരുടെ അവിശ്വാസംമൂലം ആ പശുക്കിടാവിനോടുള്ള സ്നേഹം അവരുടെ ഹൃദയങ്ങളില്‍ കുടിപ്പിക്കപ്പെട്ടുപോയി! – (وَأُشْرِبُوا فِي قُلُوبِهِمُ الْعِجْلَ بِكُفْرِهِمْ : البقرة:٩٣) മൂസാ (عليه السلام) നബി മടങ്ങിവന്നപ്പോള്‍, ഇസ്രാഈല്യര്‍ പശുക്കിടാവിനു ചുറ്റും ഒരുമിച്ചുകൂടി നൃത്തം വെക്കുന്നതും, സംഗീതങ്ങള്‍ ആലപിച്ച് ശബ്ദകോലാഹലങ്ങളുണ്ടാക്കുന്നതുമാണ് കണ്ടെതെന്നു ഖുര്‍ആന്‍ വ്യാഖ്യാനങ്ങളിലും ബൈബ്ലിലും കാണാവുന്നതാണ്.  ഇമാം അബൂബക്കര്‍ ത്വര്‍ശൂശീ (ابوبكر الطرشوشي – رحمه الله)യുടെ ഒരു ഫത്ത്‌വാ സംക്ഷേപം ഇവിടെ ഉദ്ധരിക്കുന്നതു സന്ദര്‍ഭോചിതമായിരിക്കും. ഇമാം ഖുര്‍ത്ത്വുബീ (رحمه الله) നിവേദനം ചെയ്യുന്ന ആ ഫത്ത്‌വായും, അതിന്റെ ചോദ്യവും പല പ്രധാന ഗ്രന്ഥങ്ങളിലും കാണാവുന്നതാണ്:-  ചോദ്യം: ‘ കുറെ ആളുകള്‍ ചേര്‍ന്നു ‘ദിക്‌ർ’ നടത്തുന്നു. ചെണ്ട കൊട്ടുക, നൃത്തം ചെയ്യുക മുതലായ പല കുചേഷ്ടകളും കാണിക്കുക, ഭക്ഷണസാധനങ്ങള്‍ വിതരണം ചെയ്യുക എന്നിങ്ങനെ പലതും ഇതിന്നിടയില്‍ നടത്തപ്പെടുന്നു. ഇവരുടെ കൂട്ടത്തില്‍ പങ്കെടുക്കുവാന്‍ പാടുണ്ടോ, ഇല്ലേ?’ ഇതാണ് ചോദ്യത്തിന്റെ ചുരുക്കം.  മറുപടിയുടെ ചുരുക്കം ഇപ്രകാരമാകുന്നു: ‘സൂഫിയാക്കളുടെ ഇത്തരം നടപടി, തനി തോന്ന്യാസവും, വിഡ്ഢിത്തവും പിഴച്ചതുമത്രെ. ‘ഇസ്ലാം’ എന്നാല്‍ കിതാബും സുന്നത്തും (ഖുര്‍ആനും നബിചര്യയും) അല്ലാതെ മറ്റൊന്നുമല്ല. ഈ നൃത്തപ്രകടനങ്ങളെല്ലാം ആദ്യമായി നിര്‍മ്മിച്ചതു സാമിരിയാകുന്നു. അവന്‍ പശുക്കിടാവിനെ ഉണ്ടാക്കിയപ്പോള്‍, ഇസ്രാഈല്യര്‍ അതിന്റെ ചുറ്റും കൂടി ചെയ്തു പോന്ന സമ്പ്രദായമാണിത്. അതു അവിശ്വാസികളുടെയും, ഗോപൂജ (പശു ആരാധ)കന്മാരുടെയും മതമാകുന്നു. ചെണ്ടയാകട്ടെ, മുസ്‌ലിംകളെ വഴി തെറ്റിക്കുവാനായി നിര്‍മ്മതവാദികള്‍ (الزنادقة) നടപ്പില്‍ വരുത്തിയതുമാകുന്നു. നബി (صَلَّى اللَّهُ عَلَيْهِ وَسَلَّمَ) യുടെയും സഹാബികളുടെയും സദസ്സുകള്‍ അച്ചടക്കത്തോടുകൂടിയതായിരുന്നു. ഇത്തരക്കാര്‍ പള്ളിയിലും മറ്റും പ്രവേശിക്കുന്നതു മുടക്കം ചെയ്യേണ്ടത് അധികാരപ്പെട്ടവരുടെ കടമയാണ്. അല്ലാഹുവിലും, അന്ത്യനാളിലും വിശ്വസിക്കുന്ന ഒരാള്‍ക്കും അതില്‍ പങ്കെടുക്കാനോ, അതില്‍ സഹായിക്കുവാനോ പാടില്ല. നാലു ഇമാമുകളുടെയും, അല്ലാത്തവരുടെയും മദ്ഹബും ഇതുതന്നെയാകുന്നു.’  മൂസാ (عليه السلام) ജനങ്ങളെ ആക്ഷേപിച്ചശേഷം സഹോദരന്‍ ഹാറൂന്‍ (عليه السلام) നബിയുടെ നേരെ തിരിഞ്ഞു:"
  20,91,"2438"
  20,92,"അപ്പോള്‍, അവര്‍ തമ്മില്‍ തങ്ങളുടെ കാര്യത്തില്‍ ഭിന്നാഭിപ്രായത്തിലായി; അവര്‍ രഹസ്യമായി ഗൂഢസംസാരം നടത്തുകയും ചെയ്തു. അവര്‍ പറഞ്ഞു: 'നിശ്ചയമായും, ഇവര്‍ രണ്ടാളും ജാലവിദ്യക്കാര്‍ തന്നെയാണ്: ഇവര്‍, തങ്ങളുടെ ജാലവിദ്യകൊണ്ട്, നിങ്ങളുടെ നാട്ടില്‍നിന്നു നിങ്ങളെ പുറത്താക്കുവാനും, നിങ്ങളുടെ മാതൃകാപരമായ മാര്‍ഗ്ഗത്തെ കൊണ്ടുപോകുവാനും [നശിപ്പിക്കുവാനും] ഉദ്ദേശിക്കുകയാണ്. അവര്‍ പറഞ്ഞു: 'ഹേ മൂസാ! ഒന്നുകില്‍, നീ (ആദ്യം) ഇടുക; അല്ലാത്തപക്ഷം ഞങ്ങള്‍ ആദ്യം ഇടുന്നവരാകുക (-ഏതാണ് വേണ്ടത്)?'   ‘പ്രിയപ്പെട്ട സഹോദരാ’ എന്ന അര്‍ത്ഥത്തിലുള്ള ഒരു പ്രയോഗമാണ് ‘എന്റെ മാതൃപുത്രാ’ (يَا ابْنَ أُمَّ) എന്നു പറഞ്ഞത്. മൂസാ (عليه السلام) സീനാപര്‍വ്വതത്തിലേക്കു പോകുമ്പോള്‍ സഹോദരനോടു ഇങ്ങിനെ പറഞ്ഞിരുന്നു:  اخْلُفْنِي فِي قَوْمِي وَأَصْلِحْ وَلَا تَتَّبِعْ سَبِيلَ الْمُفْسِدِينَ : الأعراف:١٤٢  സാരം: നീ എന്റെ ജനതയില്‍ എനിക്കു പ്രതിനിധിയായിരിക്കണം; നല്ലതു പ്രവര്‍ത്തിക്കുകയും ചെയ്യണം: കുഴപ്പമുണ്ടാക്കുന്നവരുടെ മാര്‍ഗ്ഗം പിന്‍പറ്റുകയും ചെയ്യരുത്. (അഅ്റാഫ്). എന്നിരിക്കെ, അദ്ദേഹം തിരിച്ചു വന്നപ്പോള്‍ കണ്ട കാഴ്ച അദ്ദേഹത്തെ തെറ്റിദ്ധരിപ്പിച്ചിരിക്കാമല്ലോ. കോപം നിമിത്തം അദ്ദേഹം സഹോദരന്റെ തലപിടിച്ചു വലിച്ചതിനുപുറമെ, തൗറാത്തിന്റെ പലകകള്‍ നിലത്തിടുകയും ചെയ്തിരുന്നു. കാര്യം മനസ്സിലായപ്പോള്‍, അദ്ദേഹം സഹോദരനുവേണ്ടി ദുആ ചെയ്കയും പലകകള്‍ എടുക്കുകയും ചെയ്തു. (സൂ: അഅ്റാഫ്: 150-154).  ‘എന്നെ പിന്‍തുടരാതിരിക്കുവാന്‍ നിനക്കു എന്തു തടസ്സമാണുണ്ടായതു’ എന്നു പറഞ്ഞതിന്റെ സാരം രണ്ടുപ്രകാരത്തില്‍ ആയിരിക്കാവുന്നതാണ്: (1) ഇതെല്ലാം കണ്ടപ്പോള്‍, അവരെ വിട്ടേച്ച്‌ എന്റെ പിന്നാലെ വന്നുകൂടായിരുന്നുവോ? എന്നും, (2) ഞാന്‍ പോയപ്പോള്‍ ചെയ്ത ഉപദേശം പിന്‍പറ്റാമായിരുന്നില്ലേ? എന്നും ഏതായാലും ആ കുഴപ്പത്തില്‍ അവരെ വിട്ടുപോകുന്നതും, ബലം പ്രയോഗിച്ച് അവരെ അടക്കുവാന്‍ ശ്രമിക്കുന്നതും കൂടുതല്‍ കുഴപ്പത്തിനും ഇടയാകുമെന്ന് ഹാറൂന്‍ (عليه السلام) കരുതി. അനന്തരം മൂസാ (عليه السلام) നബി സാമിരിയുടെ നേരെ തിരിഞ്ഞു:"
  20,93,"2440"
  20,94,"2440"
  20,95,"അതിനാല്‍, മൂസാക്കു തന്റെ മനസ്സില്‍ ഒരു പേടി തോന്നി [അനുഭവപ്പെട്ടു] നാം [അല്ലാഹു] പറഞ്ഞു: 'പേടിക്കേണ്ട: നിശ്ചയമായും നീ തന്നെയാണ് മേലെയാകുന്നവന്‍.   അതായതു: ജനങ്ങള്‍ക്കു കണ്ടു മനസ്സിലാക്കുവാന്‍ കഴിയാത്ത ചില സൂത്രങ്ങള്‍ ഞാന്‍ കണ്ടുപിടിച്ചു. റസൂലിന്റെ (താങ്കളുടെ) ഉപദേശങ്ങളും, അദ്ധ്യാപനങ്ങളും ഞാന്‍ പേരിനു മാത്രമേ സ്വീകരിച്ചിരുന്നുള്ളു; അതു ഞാന്‍ ഉപേക്ഷിക്കുകയും ചെയ്തു. എന്റെ സ്വന്തം മനസ്സിന്റെ പ്രേരണയനുസരിച്ചാണ് ഞാന്‍ അങ്ങനെ ചെയ്തതു എന്നു സാരം. ഈ വ്യാഖ്യാനമാണ്, ഇവിടെ ഇമാം റാസീ, ഇമാം നീസാബൂരീ (الرازي زالنيسابوري-رحمهما الله) മുതലായവര്‍ ബലപ്പെടുത്തുന്നത്. ഈ വ്യാഖ്യാനമനുസരിച്ച് ‘റസൂല്‍’ എന്നു പറഞ്ഞത് മൂസാ (عليه السلام) നബിയും, ‘കാല്‍പാട്’ എന്നു പറഞ്ഞതു അദ്ദേഹത്തിന്റെ ഉപദേശനിര്‍ദ്ദേശങ്ങളുമായിരിക്കും.  പല മുഫസ്സിറുകളുടെയും വ്യാഖ്യാനം മറ്റൊന്നാകുന്നു: ‘റസൂല്‍’ എന്നു പറഞ്ഞതു ജിബ്രീല്‍ (عليه السلام) എന്ന മലക്കിനെ ഉദ്ദേശിച്ചാണെന്നാണ് അവര്‍ പറയുന്നത്. ‘കാല്‍പാടില്‍ നിന്നു ഒരു പിടി എടുത്തു’ എന്നു പറഞ്ഞതിനു ജിബ്രീലിന്റെ കുതിരയുടെ കാലടിയില്‍ നിന്നൊരു പിടി മണ്ണെടുത്തു എന്നും സാരമാക്കുന്നു. എപ്പോഴാണ്, എങ്ങിനെയാണ്, സാമിരിക്കു അതു കിട്ടിയതു? ഇതിനെക്കുറിച്ചു പല നീണ്ട കഥകളും ഉദ്ധരിക്കപ്പെടുന്നുണ്ട്. ആ മണ്ണില്‍ എന്തോ ഒരു വിശേഷത സാമിരി കണ്ടു, മറ്റാരും അതു കണ്ടിരുന്നില്ല, അവന്‍ അതു അല്‍പം എടുത്തു സൂക്ഷിച്ചുവെച്ചിരുന്നു, അതു കൂട്ടിച്ചേര്‍ത്തുകൊണ്ടാണ് പശുക്കുട്ടിയെ നിര്‍മ്മിച്ചതു എന്നൊക്കെയാണ് കഥകളുടെ താല്‍പര്യം. ഈ കഥകളുടെ സാധുതയും, നിവേദനമാര്‍ഗ്ഗങ്ങളും പല നിലക്കും വിമര്‍ശനാര്‍ഹങ്ങളാകുന്നു.  ഒരു സമുദായത്തെ മിക്കവാറും വഴിപിഴപ്പിച്ചുകളഞ്ഞ ഈ കടുംകൃത്യം, താന്‍ കല്‍പിച്ചുകൂട്ടി ചെയ്തതാണെന്നു സാമിരീ സമ്മതിച്ചു. ഈ വമ്പിച്ച ധിക്കാരത്തിനു ഇഹത്തില്‍ വെച്ചും, പരത്തില്‍വെച്ചും അവന്‍ അനുഭവിക്കേണ്ടിയിരിക്കുന്ന ശിക്ഷയെക്കുറിച്ച് മൂസാ (عليه السلام) നബി അറിയിക്കുന്നു:"
  20,96,"2443"
  20,97,"ഉടനെ, ജാലവിദ്യക്കാര്‍ സാഷ്ടാംഗം [സുജൂദായി] പ്രക്ഷേപിക്കപ്പെട്ടു [നിലം പതിച്ചു].  അവര്‍ പറഞ്ഞു: 'ഹാറൂന്റെയും, മൂസായുടെയും റബ്ബില്‍ ഞങ്ങള്‍ വിശ്വസിച്ചു' എന്നു! നിശ്ചയമായും കാര്യം [വാസ്തവം]: ആരെങ്കിലും തന്റെ റബ്ബിന്റെ അടുക്കല്‍ കുറ്റവാളിയായിക്കൊണ്ടു ചെല്ലുന്നതായാല്‍, നിശ്ചയമായും അവനു നരകമായിരിക്കും ഉണ്ടാവുക: അതില്‍ അവന്‍ മരിക്കുകയില്ല: ജീവിക്കുകയുമില്ല.   സാമിരി ബഹിഷ്ക്കരിക്കപ്പെട്ടു. അവന്‍ ജനങ്ങളുമായോ, ജനങ്ങള്‍ അവനുമായോ തൊടുവാനും, സഹവസിക്കുവാനും പാടില്ലെന്നും നിശ്ചയിക്കപ്പെട്ടു. അങ്ങനെ, അവന്‍ കാട്ടിൽ മൃഗങ്ങളുടെകൂടെ അലഞ്ഞുനടന്നു ജീവിക്കേണ്ടതായി വന്നു. അവനുമായി ആരെങ്കിലും തൊടുന്നപക്ഷം, എന്തോ സുഖക്കേട് അവന് അനുഭവപ്പെട്ടിരുന്നതായും പറയപ്പെടുന്നു. الله أعلم പശുക്കിടാവിനെ എരിച്ചുപൊടിച്ച് വെള്ളത്തില്‍ വിതറുകയും ചെയ്തു. ഈ വിവരം തൗറാത്തിലും കാണാം. പക്ഷെ, ‘ചുട്ടു ഭസ്മമാക്കി അരച്ചു പര്‍വ്വതത്തില്‍ നിന്നൊഴുകുന്ന തോട്ടില്‍ ഇട്ടുക്കളഞ്ഞു’ എന്നു ആവര്‍ത്തനപുസ്തകം (9:21)ല്‍ പറയുമ്പോള്‍, പുറപ്പാടു പുസ്തകം (32:20ല്‍) പറയുന്നതു: ‘ചുട്ടരച്ചു ഭസ്മം വെള്ളത്തില്‍ വിതറി ഇസ്രാഈല്യരെ കുടിപ്പിച്ച് എന്നാകുന്നു. മൂസാ (عليه السلام) നബിയുടെ കഥാവിവരണം ഇവിടെ അവസാനിച്ചു. അല്ലാഹു പറയുന്നു:"
  20,98,"2445"
