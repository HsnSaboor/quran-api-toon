tafsir[7]{c,v,t}:
  5,51,"ഹേ, വിശ്വസിച്ചവരേ, നിങ്ങള്‍ക്കു അല്ലാഹു ചെയ്ത അനുഗ്രഹത്തെ നിങ്ങള്‍ ഓര്‍ക്കുവിന്‍, (അതായതു) ഒരു ജനത നിങ്ങളുടെ നേരെ അവരുടെ കൈകള്‍ നീട്ടുവാന്‍ കരുതിയപ്പോള്‍, എന്നിട്ട് നിങ്ങളില്‍നിന്നും അവരുടെ കൈകളെ അവന്‍ തട്ടിനീക്കി. നിങ്ങള്‍ അല്ലാഹുവിനെ സൂക്ഷിക്കുകയും ചെയ്യണം. അല്ലാഹുവിന്റെമേല്‍ ഭരമേല്‍പിച്ചുകൊള്ളട്ടെ സത്യവിശ്വാസികള്‍. വേദക്കാരേ, റസൂലുകളില്‍ നിന്നുമുള്ള ഒരു വിടവു ഘട്ടത്തില്‍ നിങ്ങള്‍ക്കു (കാര്യം) വിവരിച്ചു തന്നുകൊണ്ടു നമ്മുടെ റസൂല്‍ (ഇതാ) നിങ്ങള്‍ക്കു വന്നു കഴിഞ്ഞിരിക്കുന്നു; (അതെ) ഒരു സന്തോഷവാര്‍ത്ത അറിയിക്കുന്നവനാകട്ടെ, താക്കീതു നല്‍കുന്നവനാകട്ടെ ഞങ്ങള്‍ക്കു വന്നിട്ടില്ലെന്നു നിങ്ങള്‍ പറയുമെന്നതിനാല്‍. [അങ്ങിനെ പറയാതിരിക്കുവാന്‍ വേണ്ടിയാണതു.] എന്നാല്‍, സന്തോഷവാര്‍ത്ത അറിയിക്കുന്നവനും, താക്കീതുകാരനും നിങ്ങള്‍ക്കു (ഇതാ) വന്നു കഴിഞ്ഞു. അല്ലാഹു എല്ലാ കാര്യത്തിനും കഴിവുള്ളവനുമാകുന്നു. അപ്പോള്‍, ഭൂമിയില്‍ (മാന്തി) കുഴിച്ചു നോക്കുന്ന ഒരു കാക്കയെ അല്ലാഹു അയച്ചു; തന്റെ സഹോദരന്റെ നഗ്നജഢം [മൃതദേഹം] മറവു ചെയ്യുന്നതെങ്ങിനെയെന്നു അതവനു കാണിച്ചു കൊടുക്കുവാന്‍ വേണ്ടി. അവന്‍ പറഞ്ഞു: \"എന്റെ കഷ്ടമേ! ഞാന്‍ ഈ കാക്കയെപ്പോലെ ആയിരിക്കുകയും, അങ്ങനെ എന്റെ സഹോദരന്റെ നഗ്നജഢം [മൃതദേഹം] മറവു ചെയ്യുകയും ചെയ്‌വാന്‍ എനിക്കു കഴിയാതായിപ്പോയോ?!\"അങ്ങനെ, അവന്‍ ഖേദക്കാരില്‍ പെട്ടവനായിത്തീര്‍ന്നു.   ഇസ്‌ലാമിനു ശക്തിയും പ്രതാപവും വര്‍ദ്ധിച്ചുകൊണ്ടിരിക്കുകയാണെങ്കിലും ശത്രുക്കളുടെ ശക്തി ക്ഷയിച്ചു കഴിഞ്ഞിട്ടില്ല. മദീനായിലെ പ്രധാന ശത്രുക്കള്‍ യഹൂദികളും രണ്ടാമതായി ക്രിസ്ത്യാനികളുമാണ്. സത്യവിശ്വാസം ഹൃദയത്തില്‍ കടന്നിട്ടില്ലാത്ത കപട വിശ്വാസികളെ സംബന്ധിച്ചിടത്തോളം ഇസ്‌ലാമിന്‍റെയും മുസ്‌ലിംകളുടെയും ഭാവിയെപ്പറ്റി അവര്‍ക്ക് സംശയമാണ്. യഹൂദികളും ക്രിസ്ത്യാനികളുമാകട്ടെ, അവരുടെ ദൃഷ്ടിയില്‍ മുമ്പേ കെട്ടുറപ്പും ശക്തിയുമുള്ള സമൂഹവുമാകുന്നു. ആ സ്ഥിതിക്ക് അവസാനം മുസ്‌ലിംകള്‍ പരാജയത്തിലും ശത്രുക്കള്‍ വിജയത്തിലും കലാശിക്കുകയാണെങ്കില്‍ തങ്ങളുടെ ഭാവി അപകടത്തിലായിരിക്കുമല്ലോ. അതിനാല്‍, തങ്ങളുടെ ഭാവി സുരക്ഷിതമായിരിക്കുവാന്‍ വേണ്ടിയുള്ള മുന്‍കരുതലായി ശത്രുവിഭാഗത്തോട് -പ്രത്യേകിച്ചും യഹൂദികളോട്- കപടവിശ്വാസികള്‍ വളരെ അണഞ്ഞ സ്‌നേഹ ബന്ധവും മൈത്രിയും പുലര്‍ത്തിപ്പോന്നിരുന്നു. ഇതിനെപ്പറ്റിയാണ് ഈ വചനങ്ങളില്‍ പരാമര്‍ശിക്കുന്നത്. അടുത്ത ഭാവിയില്‍ അല്ലാഹു മുസ്‌ലിംകള്‍ക്ക് പൂര്‍ണ വിജയം നല്‍കി ശത്രുക്കളെ നാമാവശേഷമാക്കുകയോ, അല്ലെങ്കില്‍ വേറെ വല്ല നടപടിയും എടുക്കുകയോ ചെയ്‌തേക്കാം. ആ അവസരത്തില്‍ ഹൃദയത്തിന് രോഗം ബാധിച്ചവരായ ഈ കപടന്മാര്‍ ഖേദത്തിലാകും. അവര്‍ മിത്രങ്ങളാക്കിവെച്ച ആ ശത്രുക്കള്‍ അവരെ സഹായിക്കുവാന്‍ ഉണ്ടായിരിക്കയില്ല. മുസ്‌ലിംകള്‍ അവരെ വിശ്വസിക്കുകയുമില്ല. അപ്പോള്‍, അതുവരെ തങ്ങള്‍ സ്വീകരിച്ച സ്വകാര്യ അടവുകളെല്ലാം തങ്ങള്‍ക്ക് നഷ്ടം വരുത്തുകയാണുണ്ടായതെന്ന് അവര്‍ക്ക് ബോധ്യമാകും എന്നൊക്കെ അല്ലാഹു അവര്‍ക്ക് മുന്നറിയിപ്പ് നല്‍കുന്നു. ഒടുക്കം സംഭവിച്ചതും അതുതന്നെയാണല്ലോ.  ‘തങ്ങള്‍ നിങ്ങളുടെ കൂടെത്തന്നെയാണെന്ന് സത്യം ചെയ്തു പറഞ്ഞവര്‍ ഇവരാണോ’ എന്നു സത്യവിശ്വാസികള്‍ പറയുന്നതിന്‍റെ താത്പര്യം രണ്ടു വിധത്തിലാവാം:  (1) ഞങ്ങളും നിങ്ങളോടൊപ്പം മുസ്‌ലിംകളാണെന്ന് സത്യം ചെയ്തു പറഞ്ഞുകൊണ്ട് മുസ്‌ലിം വേഷം അണിഞ്ഞവരാണോ ഇവര്‍ എന്നും,  (2) ഞങ്ങള്‍ നിങ്ങളുടെ പക്ഷത്താണുള്ളത്- ഇസ്‌ലാമിന്‍റെ വേഷം താല്‍ക്കാലികമായ കാര്യലാഭത്തിനുവേണ്ടി സ്വീകരിച്ചതാണ്-എന്ന് ശത്രുവിഭാഗങ്ങളോട് സത്യം ചെയ്തു പറഞ്ഞവരാണോ ഇവര്‍ എന്നും. രണ്ടായാലും അവരെക്കുറിച്ചുള്ള ഒരു പരിഹാസ വാക്കാണത്. ‘അവരുടെ പ്രവൃത്തികള്‍ നിഷ്ഫലമായി’ എന്നും, ‘അവര്‍ നഷ്ടക്കാരായി’ എന്നും പറഞ്ഞതില്‍, അവരുടെ ഗൂഢപ്രവര്‍ത്തനങ്ങളും കൂട്ടുകെട്ടുകളും പൊളിഞ്ഞുപോയതും, മുസ്‌ലിംകളെന്ന നാട്യത്തില്‍ അവര്‍ ചെയ്ത നമസ്‌കാരം, നോമ്പ് പോലെയുളള സല്‍ക്കര്‍മങ്ങള്‍ വിഫലമായിത്തീരുന്നതും ഉള്‍പ്പെടുന്നു.  വേദക്കാരായ ശത്രുക്കളുമായി മൈത്രീബന്ധം പുലര്‍ത്തിക്കൊണ്ടിരിക്കുന്നതിനെപ്പറ്റിയാണ് ഈ വചനങ്ങളില്‍ അല്ലാഹു ആക്ഷേപിച്ചത്. മുശ്‌രിക്കുകളെ ബന്ധുമിത്രങ്ങളാക്കി വെക്കുന്നതിനെപ്പറ്റി താഴെ വചനങ്ങളിലും മറ്റും വേറെത്തന്നെ പ്രത്യേകം പ്രസ്താവിക്കുന്നുണ്ട്. മദീനായിലെ വേദക്കാരല്ലാത്തവര്‍ -അറബികള്‍- പൊതുവില്‍ മുസ്‌ലിംകളുമാണ്. അവരില്‍ കുറേ ആളുകള്‍ കപടവിശ്വാസികളായുണ്ടെന്നു മാത്രം. തൊട്ട അയല്‍വാസികളായ യഹൂദവര്‍ഗം അവിടത്തെ അറബികളെ അപേക്ഷിച്ചു മുമ്പേ ശക്തിയും പ്രതാപവും ആര്‍ജ്ജിച്ചവരായിരുന്നതു കൊണ്ട് ചിരകാലമായി അറബികള്‍ അവരോട് മിത്രബന്ധം പുലര്‍ത്തിപ്പോരുകയും, അവര്‍ക്ക് വിധേയരായിത്തീരുകയും ചെയ്തിരുന്നു. ഇസ്‌ലാം വന്നപ്പോള്‍ സത്യവിശ്വാസികളുടെ ആ ബന്ധത്തിന് വിരാമമിട്ടു. യഹൂദികളുമായി വളരെ അണഞ്ഞു ബന്ധപ്പെട്ടിരുന്ന ആളും, അവരില്‍ വളരെ സ്വാധീനമുണ്ടായിരുന്ന ഒരു നേതാവുമായിരുന്നു ഉബാദത്തുബ്നുസ്വ്‌സ്വാമിത്ത് (റ). യഹൂദികളോട് എനിക്കുള്ള ബന്ധം ഇതാ ഞാന്‍ ഉപേക്ഷിക്കുന്നുവെന്ന് അദ്ദേഹം നബി (صَلَّى اللَّهُ عَلَيْهِ وَسَلَّمَ) യുടെ മുമ്പില്‍ പരസ്യമായി പ്രഖ്യാപിക്കുകതന്നെ ചെയ്തു. അതേ സമയ ത്ത് അവസരവാദികളായ കപടവിശ്വാസികള്‍ സ്വഭാവേന ആ പഴയ ബന്ധം നിലനിറുത്തുവാനും പുതുക്കിക്കൊണ്ടിരിക്കുവാനും മുതിര്‍ന്നു. അതില്‍ മുന്‍കയ്യെടുത്തത് അവരുടെ നേതാവായ അബ്ദുല്ലാഹിബ്‌നു ഉബയ്യ് തന്നെ. ഉബാദത്ത് (റ) പറഞ്ഞതിനു നേരെ വിപരീതമായി-അല്ലാഹു ചൂണ്ടിക്കാട്ടിയതുപോലെ – എനിക്ക് അവരുമായുള്ള ബന്ധം മുറിക്കുവാന്‍ സാധ്യമല്ലെന്നും മറ്റും പറയുകയാണ് അയാള്‍ ചെയ്തത്. രണ്ടുപേരെയും സംബന്ധിച്ച ഈ വിവരം ഇബ്‌നു ജരീര്‍ (റ) ഉദ്ധരിച്ചു കാണാം.  എന്നാല്‍, ഈ വചനങ്ങള്‍ അവതരിക്കുന്ന കാലത്ത് ക്രിസ്ത്യാനികളുമായി മദീനയിലെ അറബികള്‍ക്കോ, കപടവിശ്വാസികള്‍ക്കോ വല്ല പ്രത്യേക ബന്ധവും ഉണ്ടായി രുന്നതായി അറിയപ്പെടുന്നില്ല. ഇവിടെയാകട്ടെ, യഹൂദികളോടും ക്രിസ്ത്യാനികളോടും ബന്ധം സ്ഥാപിക്കുന്നതിനപ്പറ്റി ഒരേ രീതിയിലാണ് അല്ലാഹു വിരോധിച്ചിരിക്കുന്നതും. അതിനു കാരണവും അല്ലാഹു തന്നെ ചൂണ്ടിക്കാട്ടുകയും ചെയ്തു: ‘അവരില്‍ ചിലര്‍ ചിലരുടെ ബന്ധുമിത്രങ്ങളാണ്’ (بَعْضُهُمْ أَوْلِيَاءُ بَعْضٍ) എന്ന്. അതായത്, യഹൂദികളും ക്രിസ്ത്യാനികളും തമ്മില്‍. ആഭ്യന്തരമായി നോക്കുമ്പോള്‍ ഇരുകൂട്ടര്‍ക്കുമിടയില്‍ എത്രയോ അകല്‍ച്ചയും വെറുപ്പും ഉണ്ടെങ്കില്‍പോലും മുസ്‌ലിംകള്‍ക്കും ഇസ്‌ലാമിനും എതിരില്‍ അവര്‍ മിത്രങ്ങളും പരസ്പര സഹായികളും തന്നെയായിരിക്കും എന്നു സാരം. ഈ യാഥാര്‍ത്ഥ്യം ചിലപ്പോഴൊക്കെ പ്രത്യക്ഷത്തില്‍ പ്രകടമായി കാണാറില്ലെങ്കിലും അവര്‍ക്ക് ആവശ്യമായി തോന്നുന്ന സന്ദര്‍ഭങ്ങളില്‍ രണ്ടു കൂട്ടരും ഇസ്‌ലാമി നെതിരില്‍ യോജിച്ചു കൊണ്ടിരിക്കുന്നതിന് കഴിഞ്ഞ കാലങ്ങളില്‍ പല ഉദാഹരണവുമുണ്ട്.  മര്‍ഹൂം സയ്യിദ് ക്വുത്വുബ് ചൂണ്ടിക്കാട്ടിയതുപോലെ, ഇരുനൂറു കൊല്ലക്കാലം നീണ്ടു നിന്ന കുരിശു യുദ്ധങ്ങളിലും, അന്തലൂസ്യായിലും, അബീസീനിയായിലും, സോമാലിയയിലും, എറിത്രയായിലുമൊക്കെ അതിന്നവര്‍ മാതൃക കാണിച്ചിട്ടുണ്ട്. വേണ്ടാ, മുസ്‌ലിം ലോകത്തിന് ആകമാനം ഒരു തീരാപ്രശ്‌നമായിത്തീര്‍ന്നിട്ടുള്ള ഫലസ്തീനിലെ യഹൂദ രാഷ്ട്രത്തിന്‍റെ സ്ഥാപകന്മാരും, രക്ഷകര്‍ത്താക്കളും, സഹായികളുമെല്ലാം ക്രിസ്ത്യാനികളാണെന്നു പറയപ്പെടുന്നവരല്ലാതെ മറ്റാരാണ്?! പോരാ, നിര്‍മത നിരീശ്വര വാദികളോ, ബഹുദൈവ വിശ്വാസികളോ മുസ്‌ലിംകള്‍ക്കെതിരില്‍ യുദ്ധ കാഹളം ഊതുമ്പോള്‍, അവര്‍ക്കു മുമ്പിലും പിമ്പിലും ചൂട്ടുപിടിച്ചു കൊടുക്കുകയല്ലാതെ, ഒരു ദൈവിക മതത്തിന്‍റെ ആള്‍ക്കാരെന്ന നിലക്ക് അവര്‍ക്കെതിരെ മുസ്‌ലിംകളെ അവര്‍ സഹായിച്ച സംഭവം കാണുവാന്‍ പ്രയാസം. വല്ലതുമുണ്ടെങ്കില്‍ അത്, താല്‍ക്കാലികമോ, രാഷ്ട്രീയമോ ആയ വല്ല ലക്ഷ്യത്തെയും മുന്‍നിറുത്തിയായിരിക്കും. ചുരുക്കിപ്പറഞ്ഞാല്‍, വേദക്കാര്‍ക്ക് -അവര്‍ വേദഗ്രന്ഥത്തിന്‍റെ ആള്‍ക്കാരെന്ന നിലക്ക്- ചില പ്രത്യേകതകള്‍ മുസ്‌ലിംകള്‍ കല്‍പിക്കുന്നുണ്ടെങ്കിലും മുസ്‌ലികളെ ആ നിലക്ക് അവര്‍ കണക്കാക്കാറില്ല എന്നത്രെ ചരിത്രം കാണിച്ചു തരുന്നത്.  നിങ്ങളില്‍ നിന്ന് ആരെങ്കിലും അവരോട് മൈത്രീബന്ധം സ്ഥാപിക്കുന്ന പക്ഷം അവനും അവരുടെ കൂട്ടത്തില്‍ പെട്ടവനാണ് (…. وَمَن يَتَوَلَّهُم مِّنكُمْ) എന്നു പറഞ്ഞ വാക്യം വളരെ ശ്രദ്ധേയമാകുന്നു. ഇസ്‌ലാമിന്‍റെ ശത്രുക്കളും അല്ലാഹുവിന്‍റെ ശത്രുക്കളുമായ അവരോടുള്ള മനസ്സിന്‍റെ അടുപ്പവും, ഇസ്‌ലാമിനോടും മുസ്‌ലിംകളോടുമുള്ള അതിന്‍റെ അകല്‍ച്ചയുമാണല്ലോ അത് കുറിക്കുന്നത്. അപ്പോള്‍, വേദക്കാരുടെ അതേ നില തന്നെയാണ് അവരുടേതും എന്ന് പറയാം. ഇസ്‌ലാമിനും, മുസ്‌ലിംകള്‍ക്കും എതിരെ പകയും വിദ്വേഷവും പുലര്‍ത്തിക്കൊണ്ടിരിക്കുന്ന ഏതു കൂട്ടരോടും അണഞ്ഞ സ്‌നേഹബന്ധം പുലര്‍ത്തുന്ന എല്ലാ മുസ്‌ലിംകളുടെയും സ്ഥിതി ഇതുതന്നെ. വേദക്കാരോടെന്നല്ല, അമുസ്‌ലിംകളായ എല്ലാവരോടും രജ്ഞിപ്പിലും മമതയിലും വര്‍ത്തിക്കേണ്ടതാണെന്നുള്ള വിധിയും, ഇസ്‌ലാമിനോട് പകയും ശത്രുതയും വെച്ചുകൊണ്ടിരിക്കുന്നവരെ മിത്രങ്ങളായി സ്വീകരിക്കരുതെന്ന വിധിയും വെവ്വേറെയാണെന്നും, ഒന്നൊന്നിനു എതിരില്ലാത്തതാണെന്നും ഓര്‍മിക്കേണ്ടതുണ്ട്."
  5,52,"720"
  5,53,"720"
  5,54,"നിശ്ചയമായും, അല്ലാഹുവിനോടും, അവന്‍റെ റസൂലിനോടും പോരാടുകയും, ഭൂമിയില്‍ കുഴപ്പത്തിനു പരിശ്രമം നടത്തുകയും ചെയ്യുന്നവരുടെ പ്രതിഫലം, അവര്‍ നിര്‍ദ്ദയം കൊല്ലപ്പെടുകയോ, ക്രൂശിക്കപ്പെടുകയോ (തന്നെ) ആകുന്നു; അല്ലെങ്കില്‍, (ഒന്നൊന്നിന്) എതിരില്‍ നിന്നായി അവരുടെ കൈകളും കാലുകളും മുറിച്ചു കളയപ്പെടുകയോ, (സ്വന്തം) ഭൂമിയില്‍നിന്നു അവര്‍ നാടുകടത്തപ്പെടുകയോ, (തന്നെ) ആകുന്നു. അതവര്‍ക്കു ഇഹത്തില്‍ ഒരു അപമാനമായിരിക്കും; അവര്‍ക്കു പരലോകത്തിലാകട്ടെ, വമ്പിച്ച ശിക്ഷയുമുണ്ടായിരിക്കും;   സത്യവിശ്വാസികള്‍ ഇസ്‌ലാമിന്‍റെ ശത്രുക്കളെ മിത്രങ്ങളും ബന്ധുക്കളുമാക്കി വെക്കരുതെന്നും, മുസ്‌ലിംകളുമായി സ്‌നേഹബന്ധവും കൂട്ടുകെട്ടും പുലര്‍ത്തിപ്പോരുന്ന കപടവിശ്വാസികള്‍ അവസാനം വഷളായിത്തീരുമെന്നും കഴിഞ്ഞ വചനങ്ങളില്‍ പ്രസ്താവിച്ചു. എന്നാല്‍, വല്ലവരും സത്യവിശ്വാസം സ്വീകരിച്ചു മുസ്‌ലിമായ ശേഷം ഇസ്‌ലാമിനെ ഉപേക്ഷിച്ചു കുഫ്‌റിലേക്ക് തന്നെ മാറിപ്പോകുന്നുവെന്ന് വെക്കുക. എന്നാലും അതു കൊണ്ട് അല്ലാഹുവിനോ, അവന്‍റെ മതത്തിനോ യാതൊരു ദോഷവും ഭവിക്കുവാനില്ലെന്നും, അവര്‍ക്ക് പകരം അവരെക്കാള്‍ നല്ലതായ മറ്റൊരു കൂട്ടരെ അല്ലാഹു തല്‍സ്ഥാനത്ത് കൊണ്ടുവരുമെന്നും ഈ വചനത്തില്‍ അല്ലാഹു ഉറപ്പിച്ചു പറയുന്നു. ഈ കാര്യം 47:38 മുതലായ സ്ഥലങ്ങളിലും അല്ലാഹു പ്രസ്താവിച്ചു കാണാവുന്നതാണ്.  പുതുതായി അല്ലാഹു രംഗത്ത് കൊണ്ടുവരുന്നവരുടെ സവിശേഷതകള്‍ എന്തായിരിക്കുമെന്നു കൂടി അല്ലാഹു ചൂണ്ടിക്കാട്ടുന്നു.  (1) അല്ലാഹു അവരെ സ്‌നേഹിക്കുന്നതാകുന്നു. അവന്‍റെ സഹായവും അനുഗ്രഹങ്ങളും അവര്‍ക്കുായിക്കൊണ്ടിരിക്കും.  (2) അവര്‍ അല്ലാഹുവിനെ സ്‌നേഹിക്കുന്നവരായിരിക്കും. അഥവാ അവനെ അവര്‍ പരിപൂര്‍ണമായി അനുസരിക്കുകയും, അവന്‍റെ പ്രീതിക്കുവേണ്ടി നിഷ്‌കളങ്കമായി പ്രവര്‍ത്തിക്കുകയും ചെയ്യും.  (3) സത്യവിശ്വാസികളെ സംബന്ധിച്ചിടത്തോളം അവര്‍ എളിയവരും വിനീതന്മാരു മായിരിക്കും. പരസ്പരം സ്‌നേഹവാത്സല്യത്തോടും സഹായ സഹകരണത്തോടും, ഗുണകാംക്ഷയോടും കൂടി വര്‍ത്തിക്കും.  (4) അതേ സമയത്ത് അവിശ്വാസികളെ സംബന്ധിച്ചിടത്തോളം അവര്‍ ഗൗരവമേറി യവരും പ്രതാപശാലികളുമായിരിക്കുകയും ചെയ്യും. ശത്രുക്കളുടെ മുമ്പില്‍ തല കുനി ക്കുകയോ, ദൗര്‍ബല്യം നടിക്കുകയോ, സത്യത്തില്‍ വിട്ടുവീഴ്ച ചെയ്കയോ ചെയ്യാതെ അവര്‍ സധീരം ഉറച്ചു നില്‍ക്കും. അഥവാ സൂ: ഫത്ഹില്‍ പറഞ്ഞതുപോലെ അവിശ്വാ സികളോട് കഠിനന്മാരും, തമ്മതമ്മില്‍ ദയാലുക്കളും (أَشِدَّاءُ عَلَى الْكُفَّارِ رُحَمَاءُ بَيْنَهُمْ) ആയിരിക്കും.  (5) അല്ലാഹുവിന്‍റെ മാര്‍ഗത്തില്‍ അവര്‍ സമരം ചെയ്തു കൊണ്ടിരിക്കും. അല്ലാഹു വിന്‍റെ ദീനിന്‍റെ നന്മക്കുവേണ്ടി ദേഹനഷ്ടമോ, ധന നഷ്ടമോ ഒന്നും അവര്‍ വക വെക്കുകയില്ല.  (6) ആരുടെ ആക്ഷേപവും അവര്‍ക്ക് ഭയമില്ല. സത്യത്തിന്നെതിരില്‍ ശക്തന്‍റെ ശക്തിക്കോ, അധികാരസ്ഥന്‍റെ അധികാരത്തിനോ, അക്രമിയുടെ അക്രമത്തിനോ അവര്‍ വില കല്‍പ്പിക്കുകയില്ല. അല്ലാഹുവിന്‍റെ ആക്ഷേപം മാത്രമേ അവര്‍ ഭയപ്പെടുകയുള്ളൂ. ഇസ്‌ലാമില്‍ വന്നശേഷം പരസ്യമായി അതിനെ ഉപേക്ഷിച്ചു സത്യവിശ്വാസികളില്‍ ഏതെങ്കിലും ഒരു കൂട്ടര്‍ കുഫ്‌റിലേക്ക് തിരിച്ചു പോകുമെന്നോ, ഇല്ലെന്നോ അല്ലാഹു പ്രസ്താവിച്ചിട്ടില്ല. അങ്ങിനെ സംഭവിക്കുകയാണെങ്കില്‍, അവരെക്കാള്‍ ഉത്തമമായ മറ്റൊരു കൂട്ടരെ പകരം കൊണ്ടുവരുമെന്നത്രെ പറഞ്ഞത്. വാസ്തവത്തില്‍, ഇസ്‌ലാമിന്‍റെ കഴിഞ്ഞകാല ചരിത്രം പരിശോധിച്ചാല്‍ അങ്ങിനെ ചിലപ്പോള്‍ സംഭവിച്ചതായും, ആ വിടവുകള്‍ അല്ലാഹു ഓരോ പ്രകാരത്തില്‍ നികത്തിയിട്ടുള്ളതായും, ഇസ്‌ലാമിനെ പൂര്‍വ്വാധികം ശക്തിപ്പെടുത്തിയതായും കാണുവാന്‍ കഴിയും. പല മഹാന്മാരും ഒന്നിലധികം ഉദാഹരണങ്ങള്‍ ഇതിന് എടുത്തു കാണിക്കാറുമുണ്ട്. അവയില്‍ പല നിലക്കും പ്രാധാന്യമര്‍ഹിക്കുന്ന സംഭവം അബൂബക്ര്‍ സ്വിദ്ദീക്വ് (റ)ന്‍റെ ഖിലാഫത്ത് കാലത്തുണ്ടായത് തന്നെയാകുന്നു. റസൂല്‍ തിരുമേനി (صَلَّى اللَّهُ عَلَيْهِ وَسَلَّمَ) കാലഗതി പ്രാപി ക്കുമ്പോള്‍ നിലവിലുണ്ടായിരുന്ന മുസ്‌ലിം നാടുകളുടെയും ജനസംഖ്യയുടെയും ഭൂരി ഭാഗവും – മദീനാ പരിസരങ്ങളിലുള്ളവരും, മക്കായില്‍ ക്വുറൈശികളും, ത്വാഇഫില്‍ ഥക്വീഫ് ഗോത്രവും ഒഴിച്ചു മറ്റെല്ലാവരും തന്നെ എന്നു പറയാം – ഇസ്‌ലാമില്‍ നിന്നു പിന്‍മാറിക്കളഞ്ഞ സംഭവം പ്രസിദ്ധമാണല്ലോ. അവരോട് ഏറ്റുമുട്ടുന്ന വിഷയത്തില്‍ ധീരപുരുഷനായ ഉമര്‍ (റ) അടക്കം എല്ലാവരും ആദ്യം എതിരഭിപ്രായക്കാരായിരുന്നു. എന്നിട്ടുപോലും പര്‍വ്വതസമാനം അചഞ്ചലനായി ഉറച്ചു നിന്ന സ്വിദ്ദീക്വ് (റ) ന്‍റെ അഭിപ്രായത്തിനു വഴങ്ങിക്കൊണ്ട് സത്യവിശ്വാസികള്‍ അതിനെ നേരിട്ടു. ചരിത്ര പ്രസിദ്ധമായ പല സംഘട്ടനങ്ങള്‍ക്കു ശേഷം, മടങ്ങിപ്പോയവര്‍ ഇസ്‌ലാമിലേക്കു തന്നെ തിരിച്ചു വരുക മാത്രമല്ല, ഇസ്‌ലാമിന്‍റെ ശക്തി പൂര്‍വ്വാധികം വര്‍ദ്ധിക്കുകയും മുസ്‌ലിംകള്‍ കൂടുതല്‍ കെട്ടുറപ്പും ബലവും ആര്‍ജ്ജിക്കുകയുമുണ്ടായി. അതിനെത്തുടര്‍ന്നു അദ്ദേഹത്തിന്‍റെ ഖിലാഫത്ത് കാലത്തും, അനന്തരം ഉമര്‍ (റ)ന്‍റെ ഖിലാഫത്ത് കാലത്തും മുസ്‌ലിംകളില്‍ പ്രകടമായിരുന്ന സ്വഭാവ വൈശിഷ്ട്യവും അവരുടെ മനോവീര്യവും പരിശോധിച്ചാല്‍, ഇതവതരിപ്പിച്ചതിന്‍റെ അടുത്തകാലത്തു തന്നെ സംഭവിക്കാനിരിക്കുന്ന ഒരു യാഥാര്‍ത്ഥ്യത്തെക്കുറിച്ചുള്ള പ്രവചനം കൂടിയാണ് ഈ വചനമെന്ന് പറയാവുന്നതാണ്. لله اعلم"
  5,55,"അവരുടെ [യഹൂദന്മാരുടെ മേല്‍ അതില്‍ [തൗറാത്തില്‍] നാം നിയമമാക്കുകയും ചെയ്തിരിക്കുന്നു: ആള്‍ക്ക് ആളും [ജീവനു ജീവനും], കണ്ണിനു കണ്ണും, മൂക്കിനു മൂക്കും, ചെവിക്കു ചെവിയും, പല്ലിനു പല്ലും മുറിവു(കള്‍ക്കു മുറിവു)കളും പ്രതികാര നടപടിയാ കുന്നുവെന്ന്. എന്നാല്‍ ആരെങ്കിലും അതിനെ [പ്രതികാര നടപടിയെ] ധര്‍മമാക്കി (മാപ്പാക്കി)യാല്‍ അതവനു പ്രായശ്ചിത്തമായിരിക്കും. ആര്‍ അല്ലാഹു അവതരിപ്പിച്ചതു പ്രകാരം വിധിക്കുന്നില്ലയോ അക്കൂട്ടര്‍ തന്നെയാണ് അക്രമികള്‍. അല്ലാഹു അവതരിപ്പിച്ചതു പ്രകാരം അവര്‍ക്കിടയില്‍ നീ വിധി ക്കണം, അവരുടെ ഇച്ഛകളെ നീ പിന്‍പറ്റുകയും ചെയ്യരുത് എന്നും (നാം കല്‍പിച്ചിരിക്കുന്നു). അല്ലാഹു നിനക്ക് അവതരിപ്പിച്ചിട്ടുള്ള ചിലതില്‍ നിന്ന് അവര്‍ നിന്നെ കുഴപ്പത്തിലാ(ക്കി തെറ്റി)ക്കുന്നതിനെക്കുറിച്ചു നീ കാത്തുകൊള്ളുകയും ചെയ്യുക. എനി , അവര്‍ തിരിഞ്ഞു കളയുന്ന പക്ഷം നീ അറിഞ്ഞുകൊള്ളുക: അവരുടെ ചില പാപങ്ങള്‍ നിമിത്തം അവര്‍ക്ക് (ആപത്തു)ബാധിപ്പിക്കുവാന്‍ തന്നെ അല്ലാഹു ഉദ്ദേശിക്കുന്നുവെന്ന്. നിശ്ചയ മായും, മനുഷ്യരില്‍ നിന്ന് വളരെ ആളുകളും തോന്നിയവാസികള്‍ തന്നെയാണ്.    54-ാം വചനത്തില്‍ യഹൂദികളെയും ക്രിസ്ത്യാനികളെയും സത്യവിശ്വാസികള്‍ ബന്ധുമിത്രങ്ങളാക്കി വെക്കരുതെന്ന് കല്‍പിച്ചു. വേദക്കാരെയും അവിശ്വാസികളെയും ബന്ധുമിത്രങ്ങളാക്കരുതെന്ന് അടുത്ത വചനത്തില്‍ വീണ്ടും പറയുന്നുമുണ്ട്. ഇത്‌ പോലെയുള്ള വാക്യങ്ങള്‍ ക്വുര്‍ആനില്‍ വേറെയും കാണാം. അപ്പോള്‍, പിന്നെ അവര്‍ ആരെയാണ് ബന്ധുമിത്രങ്ങളാക്കേണ്ടത് എന്ന് ആദ്യത്തെ വചനത്തില്‍ പ്രസ്താവിക്കുന്നു. അല്ലാഹുവും, അവന്റെ റസൂലും, കപടന്മാരല്ലാത്ത വിശ്വാസികളും മാത്രമാണ് സത്യവിശ്വാസികളുടെ ‘വലിയ്യു’കള്‍ (ബന്ധുമിത്രങ്ങള്‍) എന്നത്രെ ആ വചനത്തിലെ ആശയം. രണ്ടാമത്തെ വചനത്തില്‍ അവരെ വലിയ്യുകളായി സ്വീകരിക്കുന്നവര്‍ അല്ലാഹുവിന്‍റെ കക്ഷിക്കാരാണെന്നും, അവരാണ് വിജയം വരിക്കുന്നവര്‍ എന്നും പ്രസ്താവിക്കുന്നു.  ‘ബന്ധുമിത്രം’ എന്നു നാം അര്‍ത്ഥം കല്‍പ്പിച്ചത് ولي (വലിയ്യ്) എന്ന വാക്കിനാകുന്നു. അത് ഏകവചനമാണെങ്കിലും ആ പദരൂപം ഭാഷാനിയമപ്രകാരം ഒന്നിലധികം ആളുകളെക്കുറിച്ചും ഉപയോഗിക്കുന്നതിനു വിരോധമില്ല. അപ്പോള്‍ അതിനു അതിന്റെ ബഹുവചനമായ اولياء (ഔലിയാഉ്)ന്റെ അര്‍ത്ഥവും കല്‍പിക്കാം. ഇമാം റാസീ (رحمه الله) മുതലായവര്‍ വ്യക്തമാക്കിയതുപോലെ, സ്‌നേഹസഹായങ്ങളുടെ (المحبّة والنصرة) അടിസ്ഥാനത്തിലും, കൈകാര്യകര്‍ത്തൃത്വത്തിന്‍റെ (التصرف) അടിസ്ഥാനത്തിലും ‘വലിയ്യു’കള്‍ ഉണ്ടായിരിക്കും. ചങ്ങാതി, സ്‌നേഹിതന്‍, അയല്‍ക്കാരന്‍, സഖ്യബന്ധമുള്ളവന്‍, ബന്ധു, സഹായകന്‍ എന്നിവര്‍ക്കൊക്കെ ‘വലിയ്യ്’ എന്ന് പറയപ്പെടുന്നത് ഒന്നാമത്തെ അടിസ്ഥാനത്തിലും, അനാഥയുടെ സ്വത്ത് കൈകാര്യം ചെയ്യുന്നവര്‍ക്കും, കുട്ടികളുടെ രക്ഷാധികാരികള്‍ക്കും ‘വലിയ്യ്’ എന്നു പറയപ്പെടുന്നത് രണ്ടാമത്തെ അടിസ്ഥാനത്തിലുമാകുന്നു.  രണ്ടടിസ്ഥാനത്തില്‍ നോക്കിയാലും അല്ലാഹു സത്യവിശ്വാസികളുടെ സാക്ഷാല്‍ വലിയ്യ് തന്നെ. സംശയമില്ല. ഈ ആശയമാണ് (2:257, 3:68, 2:107) മുതലായ വചനങ്ങളില്‍) ‘അല്ലാഹു സത്യവിശ്വാസികളുടെ വലിയ്യാണ്’ എന്നും ‘അവനല്ലാതെ നിങ്ങള്‍ക്ക് വലിയ്യില്ല’ എന്നും പോലെയുള്ള വാക്യങ്ങളില്‍ അടങ്ങിയിരിക്കുന്നത്. 58-ാം വചന ത്തില്‍ തന്നെ ഇക്കാര്യം സൂചിപ്പിക്കപ്പെട്ടിട്ടുണ്ട്. ഭാഷാ നിയമപ്രകാരം ബഹുവചനത്തിന്റെ അര്‍ത്ഥം ‘വലിയ്യ്’ എന്ന വാക്കിനു നല്‍കുവാന്‍ സാധ്യതയുണ്ടെങ്കിലും സാധാരണമായ ശൈലിയനുസരിച്ച് انما اولياؤكم എന്നു പറയാതെ ഏകവചന രൂപത്തില്‍ إِنَّمَا وَلِيُّكُمُ… എന്നാണല്ലോ പറഞ്ഞിരിക്കുന്നത്. സാക്ഷാല്‍ വലിയ്യ് അല്ലാഹു മാത്രമാണെന്നും, അവനെ വലിയ്യാക്കുന്നതിനെത്തുടര്‍ന്ന് റസൂലിനെയും, വിശ്വാസികളെയും വലിയ്യുകളാക്കലും ഏര്‍പ്പെടുന്നുവെന്നുമാണ് ഇത് സൂചിപ്പിക്കുന്നത്. ഇമാം ബൈദ്വാവീ (رحمه الله) മുതലായവര്‍ ഇത് പ്രത്യേകം ചൂണ്ടിക്കാട്ടിയിരിക്കുന്നു. ക്വുര്‍ആന്‍റെ പ്രയോഗങ്ങളില്‍ ഇത്തരം സൂചനകള്‍ സുലഭമാണ് താനും. എന്നാല്‍, വിശ്വാസികളെ സംബന്ധിച്ചിടത്തോളം, അവര്‍ സ്‌നേഹത്തിന്റെയും സഹായത്തിന്റെയും അടിസ്ഥാനത്തിലുള്ള വലിയ്യുകളല്ലാതെ കൈകാര്യകര്‍ത്തൃത്വത്തിന്‍റെ അടിസ്ഥാനത്തിലുള്ള വലിയ്യുകളാകുന്നില്ല. ഈ വാസ്തവം ഇമാം റാസീ (رحمه الله) മുതലായ പല മഹാന്മാരും വ്യക്തമാക്കിയിട്ടുണ്ടെന്ന് മാത്രമല്ല, ക്വുര്‍ആന്‍റെ പ്രസ്താവനകളില്‍നിന്നു തന്നെ അത് മനസ്സിലാക്കുകയും ചെയ്യാം. വേദക്കാരായ യഹൂദികളും ക്രിസ്ത്യാനികളും പരസ്പരം വലിയ്യുകളാണെന്നും 54-ാം വചനത്തിലും, അവിശ്വാസികള്‍ പരസ്പരം വലിയ്യുകളാണെന്ന് അന്‍ഫാല്‍ 73 ലും, മുഹാജിറുകളും അന്‍സ്വാരികളും പരസ്പരം വലിയ്യുകളാണെന്ന് അന്‍ഫാല്‍ 72 ലും, സത്യവിശ്വാസികളായ പുരുഷന്മാരും സ്ത്രീകളും പരസ്പരം വലിയ്യുകളാണെന്ന് തൗബ 71 ലും, അക്രമികളായ ആളുകള്‍ പരസ്പരം വലിയ്യുകളാണെന്ന് ജാഥിയഃ 19 ലും അല്ലാഹു പറയുന്നു. ഇവരെല്ലാവരും പരസ്പരം രക്ഷാധികാരികളോ കൈകാര്യ കര്‍ത്താക്കളോ അല്ലെന്നും, സ്‌നേഹബന്ധത്തിലും പരസ്പര സഹായത്തിലും നിലകൊള്ളുന്ന വലിയ്യുകള്‍-അതെ, ബന്ധുമിത്രങ്ങള്‍-മാത്രമാണെന്നും പറയേണ്ടതില്ലല്ലോ.  അപ്പോള്‍, അല്ലാഹുവും റസൂലും വിശ്വസിച്ചവരും മാത്രമാണ് നിങ്ങളുടെ വലിയ്യുകള്‍ (إِنَّمَا وَلِيُّكُمُ اللَّهُ) എന്ന് ഒന്നിച്ചു പറയുമ്പോള്‍, സ്‌നേഹത്തിന്‍റെയും സഹായത്തിന്‍റെയും അടിസ്ഥാനത്തിലുള്ള വലിയ്യുകള്‍- ബന്ധുമിത്രങ്ങള്‍-എന്ന അര്‍ത്ഥത്തിലാണതെന്ന് വ്യക്തമായി. അതേ സമയത്ത് അല്ലാഹുവിനെ മാത്രം ഉദ്ദേശിച്ചു വലിയ്യ് എന്ന് പറയുമ്പോള്‍, ‘ബന്ധുമിത്രം, രക്ഷാധികാരി, കൈകാര്യം നടത്തുന്നവന്‍, സഹായി’ എന്നിങ്ങനെയുള്ള അര്‍ത്ഥങ്ങള്‍ സന്ദര്‍ഭോചിതം അതിനു നല്‍കാവുന്നതുമാണ്. അടിസ്ഥാനരഹിതമായ ചില രിവായത്തുകളെ ആസ്പദമാക്കിയും, ‘വലിയ്യ്’ എന്ന വാക്കിന് ‘കൈകാര്യ കര്‍ത്താവ്’ എന്നര്‍ത്ഥം വരാവുന്നതിനെ ചൂഷണം ചെയ്തുംശിആ കക്ഷി അലി (റ)ക്കാണ് ഖിലാഫത്തിന് അര്‍ഹതയുള്ളതെന്ന അവരുടെ തെറ്റായ വാദത്തിന് ഈ വചനങ്ങള്‍ തെളിവാക്കുവാന്‍ ശ്രമിക്കാറുണ്ട്. ഇതു സംബന്ധിച്ച് ഇമാം റാസീ (رحمه الله) അദ്ദേഹത്തിന്‍റെ തഫ്‌സീറില്‍ ഒരു നീ പ്രസ്താവന തന്നെ ചെയ്തുകാണാം. അതൊന്നും ഇവിടെ ഉദ്ധരിക്കേണ്ടുന്ന ആവശ്യം കാണുന്നില്ല. ‘വലിയ്യ്’ എന്ന വാക്കിന് ശീആക്കള്‍ സ്വീകരിച്ച അര്‍ത്ഥത്തെയും അവരുടെ വാദമുഖങ്ങളില്‍ ചിലതിനെയും അനുകരിച്ചുകൊണ്ട് പൊതുജനങ്ങളുടെ ശിര്‍ക്കുപരമായ അന്ധവിശ്വാസങ്ങളെ ന്യായീകരിക്കാറുള്ള ചില പണ്ഡിതന്മാര്‍ ഇക്കാലത്ത് ഈ (58-ാം) വചനം ദുര്‍വ്യാഖ്യാനം ചെയ്തു. മുതലെടുക്കുന്നതായി കേള്‍ക്കുന്നു. സദ്‌വൃത്തരും മഹാന്മാരുമായ ചില സത്യവിശ്വാസികള്‍ക്ക് ഈ ലോകകാര്യങ്ങളില്‍ ചില അദൃശ്യമായ കൈകാര്യങ്ങള്‍ നടത്തുവാനുള്ള കഴിവുണ്ടെന്നും, അതുകൊണ്ട് അവരോട് അതിനായി അപേക്ഷിക്കാമെന്നുമാണ് അവരുടെ വ്യാഖ്യാനത്തിന്‍റെ രത്‌നച്ചുരുക്കം. ഇമാം റാസീ (റ) യുടെ ചില വാക്യങ്ങളാണ് തല്‍ക്കാലം അവരോട് നമുക്ക് പറയുവാനുള്ളത്. ശീആക്കളുടെ വാദമുഖങ്ങളെ-നാം മുകളില്‍ ചൂണ്ടിക്കാട്ടിയതും അല്ലാത്തതുമായ പല വസ്തുതകളും നിരത്തിവെച്ചു കൊണ്ട് -ഖണ്ഡിച്ചു സംസാരിക്കുന്ന മദ്ധ്യേ അദ്ദേഹം പറഞ്ഞതിന്‍റെ സാരം ഇതാണ്:-  ‘…വേദക്കാരെയും അവിശ്വാസികളെയും വലിയ്യുകളാക്കരുതെന്ന് പറഞ്ഞതിന്‍റെ അര്‍ത്ഥം അവരെ സഹായികളാക്കരുത് എന്നാണെന്നുള്ളതില്‍ സംശയമില്ല. അപ്പോള്‍ (إِنَّمَا وَلِيُّكُمُ اللَّهُ) എന്നുള്ള ഈ ആയത്തിലും അതുതന്നെയാണര്‍ത്ഥം. നീതിപാലി ക്കുകയും, കക്ഷിത്വം ഉപേക്ഷിക്കുകയും, ഈ ആയത്തിന്‍റെ മുമ്പും പിമ്പും പറഞ്ഞത് ചിന്തിക്കുകയും ചെയ്യുന്ന ഏതൊരാള്‍ക്കും ഖണ്ഡിതമായി അറിയാം: …. إِنَّمَا وَلِيُّكُمُ എന്ന ഈ ആയത്തില്‍ പറയുന്ന ‘വലിയ്യി’ന്‍റെ അര്‍ത്ഥം സഹായകനും, സ്‌നേഹമുള്ളവനും എന്നല്ലാതെ മറ്റൊന്നുമല്ലെന്നും, (കൈകാര്യം നടത്തുന്ന) നേതാവ് എന്ന് അതിന് അര്‍ത്ഥം വരുവാന്‍ നിവൃത്തിയില്ലെന്നും….’"
  5,56,"724"
  5,57,"വിശ്വസിച്ചവര്‍ (അപ്പോള്‍) പറയുകയും ചെയ്യും: 'തങ്ങള്‍ നിങ്ങളുടെ കൂടെത്തന്നെയാണ് എന്ന്. തങ്ങള്‍ക്കു കഴിയും പ്രകാരം അല്ലാഹുവില്‍ സത്യം ചെയ്തുറപ്പിച്ചവര്‍ ഇക്കൂട്ടരാണോ?! (അതെ) അവരുടെ പ്രവര്‍ത്തനങ്ങള്‍ നിഷ്ഫലമായി; അങ്ങനെ അവര്‍ നഷ്ടക്കാരായിത്തീര്‍ന്നിരിക്കുകയാണ്.   സത്യനിഷേധികളായ എല്ലാ അവിശ്വാസികള്‍ക്കും كفار (കുഫ്ഫാര്‍) എന്നു പറയപ്പെടുമെങ്കിലും വേദക്കാരെപ്പറ്റി ആദ്യം പ്രത്യേകം എടുത്തു പറഞ്ഞിരിക്കകൊണ്ട് ഇവിടെ അതുകൊണ്ട് ഉദ്ദേശിക്കപ്പെട്ടിരിക്കുന്നത് മുശ്‌രിക്കുകളാണെന്ന് മനസ്സിലാക്കാം. ഇസ്‌ലാമിനെപ്പറ്റി പരിഹസിക്കലും, കളിയാക്കലും വേദക്കാരുടെയും മുശ്‌രിക്കുകളുടെയും പതിവുതന്നെ. പക്ഷേ, മുശ്‌രിക്കുകളെ അപേക്ഷിച്ച് പല നിലക്കും അതില്‍ നിന്നു ഒഴിഞ്ഞു നില്‍ക്കേണ്ടവരാണ് വേദക്കാര്‍. അതുകൊണ്ടും, സംസാരവിഷയം പ്രധാനമായും വേദക്കാരെ പരാമര്‍ശിച്ചു കൊണ്ടുള്ളതാക കൊണ്ടുമായിരിക്കാം മതത്തെ പരിഹസിക്കുന്നവരും കളിയാക്കുന്നവരുമെന്ന് അവരെ പ്രത്യേകം വിശേഷിപ്പിച്ചത്. അല്ലാഹുവിനറിയാം. وَالْكُفَّارَ (വല്‍ കുഫ്ഫാറ) എന്നതിന്റെ സ്ഥാനത്തു ‘വല്‍ കുഫ്ഫാരി’ എന്നും വായിക്കപ്പെട്ടിട്ടുണ്ട്. ഇതനുസരിച്ച് ‘വേദക്കാരില്‍ നിന്നും അവിശ്വാസികളില്‍ നിന്നും മതത്തെ പരിഹാസവും കളിയുമാക്കിത്തീര്‍ത്തവരെ ബന്ധുമിത്രങ്ങളാക്കരുത്’ എന്നായിരിക്കും അര്‍ത്ഥം. വേദക്കാരെക്കുറിച്ചു സംസാരിക്കുന്ന സന്ദര്‍ഭമാകകൊണ്ട് അവരെ പ്രത്യേകം എടുത്തു പറഞ്ഞ ശേഷം, എല്ലാ അവിശ്വാസികളുടെ സ്ഥിതിയും അങ്ങിനെത്തന്നെ എന്നു പൊതുവില്‍ പറഞ്ഞതായിരിക്കും അപ്പോള്‍ അത്. അവരുടെ പരിഹാസത്തിന് ഒരു ഉദാഹരണം അല്ലാഹു ചൂണ്ടിക്കാട്ടുന്നു:-"
