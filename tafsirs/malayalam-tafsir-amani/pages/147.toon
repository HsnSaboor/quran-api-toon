tafsir[4]{c,v,t}:
  6,143,"(നബിയേ) നിനക്കു മുമ്പു പല സമുദായങ്ങളിലേക്കും നാം (ദൂതന്മാരെ) അയക്കുകയുണ്ടായിട്ടുണ്ട്‌; എന്നിട്ട്‌ കഷ്‌ടപ്പാടും, ദുരിതവും കൊണ്ടു നാം അവരെ പിടികൂടി, അവര്‍ വിനയം കാണിക്കുവാന്‍ വേണ്ടി. എന്നാല്‍, അവര്‍ക്കു നമ്മുടെ ശിക്ഷ വന്നപ്പോള്‍ അവര്‍ വിനയം കാണിക്കാതിരുന്നതെന്താണു?! എങ്കിലും അവരുടെ ഹൃദയങ്ങള്‍ കടുത്തുപോയി. അവര്‍ പ്രവര്‍ത്തിച്ചുകൊണ്ടിരുന്നതിനെ പിശാചു അവര്‍ക്ക്‌ അലങ്കാരമാക്കിക്കാണിക്കുകയും ചെയ്‌തു. [ഇതാണുണ്ടായത്‌].   വിഷയത്തിലും ഘടനയിലും മുന്‍ വചനങ്ങളുമായി ബന്ധമുള്ളതാണ് ഈ വചനങ്ങളും. കാലികള്‍ (أَنْعَام) അഥവാ ആടുമാടൊട്ടകങ്ങള്‍ ആകെ എട്ടു ഇനങ്ങളാണുള്ളത്. ചെമ്മരിയാടു, കോലാടു, ഒട്ടകം, മാടു എന്നീ നാലു വര്‍ഗ്ഗത്തില്‍ ആണും പെണ്ണുമായി ആകെ എട്ട് ഇനങ്ങള്‍. ഇവയെല്ലാം നിങ്ങള്‍ക്കു ഭക്ഷണപാനീയങ്ങള്‍ക്കും, സവാരി മുതലായ ആവശ്യങ്ങള്‍ക്കും വേണ്ടി അല്ലാഹു സൃഷ്ടിച്ചു തന്നതാണ്. എന്നിട്ട് അവയില്‍ ചില ആണിനെയും, ചില പെണ്ണിനെയും, ചില ഗര്‍ഭശിശുക്കളെയും നിങ്ങള്‍ നിഷിദ്ധമാക്കിത്തള്ളുന്നു. അതൊക്കെ അല്ലാഹു കല്‍പിച്ച മതവിധികളെന്ന നിലക്കാണു ചെയ്യുന്നതും. അല്ലാഹു നിഷിദ്ധമാക്കിയിട്ടുണ്ടെങ്കില്‍ അതു ഈ ഇനങ്ങളില്‍ നിന്നുള്ള ആണിനെയാണോ, അതല്ല പെണ്ണിനെയാണോ, അതല്ല പെണ്ണിന്റെ ഗര്‍ഭത്തിലുള്ളതിനെയാണോ?! അങ്ങിനെയാണെങ്കില്‍ എല്ലാ ആണും, അല്ലെങ്കില്‍ എല്ലാ പെണ്ണും, അല്ലെങ്കില്‍ എല്ലാ ഗര്‍ഭസ്ഥശിശുവും നിഷിദ്ധമായിരിക്കേണ്ടതല്ലേ?! ചിലതിനെ നിഷിദ്ധമെന്നും, ചിലതിനെ അനുവദനീയമെന്നും വേര്‍തിരിക്കുവാനുള്ള ന്യായമെന്താണ്?! അല്ലാഹു അങ്ങിനെയുള്ള യാതൊരു നിയമവും കല്‍പിച്ചിട്ടില്ല. ഉണ്ടെന്നു നിങ്ങള്‍ക്കു വാദമുണ്ടെങ്കില്‍ അതിനു എന്താണു തെളിവ്?! അവന്‍ അതു കല്‍പിച്ചരുളിയപ്പോള്‍ നിങ്ങളതിനു ദൃക്കുസാക്ഷികളായി അവിടെ ഹാജരുണ്ടായിരുന്നുവോ?! എന്നൊക്കെയാണ് അല്ലാഹു പറഞ്ഞതിന്റെ സാരം.  ആക്ഷേപവും, പരിഹാസവും നിറഞ്ഞ ചോദ്യങ്ങള്‍ ചോദിച്ച് ഉത്തരം മുട്ടിക്കുകയല്ല, ന്യായപൂര്‍വ്വമോ പ്രമാണപരമോ ആയ വല്ല അടിസ്ഥാനവും അറിവും ഈ വിഷയത്തില്‍ നിങ്ങള്‍ക്കുണ്ടെങ്കില്‍, നിങ്ങള്‍ അതൊന്നു സമര്‍പ്പിക്കുവിന്‍ എന്നു അവരെ അല്ലാഹു വെല്ലുവിളിക്കുകയാണ്. ഞങ്ങളുടെ പൂര്‍വ്വികന്‍മാര്‍ അങ്ങിനെ ചെയ്തു വരുന്നതു കണ്ട് ഞങ്ങളും അനുകരിച്ചുവെന്നല്ലാതെ മറ്റെന്താണ് അവര്‍ക്കു പറയുവാനുള്ളത്?! ഇല്ല, ഒന്നുമില്ല. അപ്പോള്‍, നാമമാത്രമെങ്കിലും യാതൊരു ന്യായവും കൂടാതെ അല്ലാഹുവിന്റെ പേരില്‍ കള്ളം പറഞ്ഞുണ്ടാക്കി മനുഷ്യരെ വഴിപിഴപ്പിക്കുകയാണ് അവരിലുള്ള പുരോഹിത വര്‍ഗ്ഗം ചെയ്യുന്നതെന്നു സ്പഷ്ടം. ഇതില്‍പ്പരം അക്രമവും അനീതിയും എന്താണ്?! ഈ അക്രമം കൈവെടിഞ്ഞ് നേര്‍മ്മാര്‍ഗ്ഗം സ്വീകരിക്കുവാന്‍ തയ്യാറാകാത്ത കാലത്തോളം അവര്‍ക്കു രക്ഷയ്യില്ലതന്നെ. "
  6,144,"932"
  6,145,"അങ്ങനെ, യാതൊന്നിനെക്കുറിച്ചു അവര്‍ ഉല്‍ബോധിപ്പിക്ക [ഉപദേശിക്ക] പ്പെട്ടുവോ അതവര്‍ മറന്നുകളഞ്ഞപ്പോള്‍, അവര്‍ക്കു എല്ലാ വസ്‌തുക്കളുടെയും വാതിലുകള്‍ നാം തുറന്നുകൊടുത്തു.   അങ്ങനെ, (അവസാനം) തങ്ങള്‍ക്കു നല്‍കപ്പെട്ടതില്‍ അവര്‍ ആഹ്‌ളാദം കൊണ്ടപ്പോള്‍, അവരെ നാം പെട്ടെന്നു പിടിച്ചു (ശിക്ഷിച്ചുകളഞ്ഞു). അപ്പോള്‍, അവര്‍ (അതാ) നിരാശപ്പെട്ടവര്‍ (ആയിത്തീരുന്നു)!   ആഹാരത്തിനും മറ്റുമായി അല്ലാഹു മനുഷ്യര്‍ക്കുവേണ്ടി സൃഷ്ടിച്ചു കൊടുത്ത ഉല്‍പന്നങ്ങളില്‍ നിന്നും, കാലികളില്‍ നിന്നും ചിലതു ഹലാലും (അനുവദനീയവും), ചിലതു ഹറാമും (നിഷിദ്ധവും) ആക്കിക്കൊണ്ടിരിക്കുന്ന മുശ്രിക്കുകളോട് എനിക്കു ലഭിച്ച ദിവ്യസന്ദേശങ്ങളിലൊന്നും തന്നെ ഈ നാലു വസ്തുക്കളല്ലാതെ മറ്റൊന്നും നിഷിദ്ധമാക്കപ്പെട്ടിട്ടുള്ളതായി കാണുന്നില്ലെന്നു പറയുവാന്‍ നബി (صَلَّى اللَّهُ عَلَيْهِ وَسَلَّمَ) യോടു അല്ലാഹു കല്‍പിക്കുന്നു. മതനിയമം നിയമിക്കുവാനുള്ള അധികാരം അല്ലാഹുവിനു മാത്രമേയുള്ളു. അതുകൊണ്ടു ഈ നാലിനു പുറമെ വല്ലതും നിഷിദ്ധമാണെന്നോ, ഈ നാലില്‍ ഏതെങ്കിലും അനുവദനീയമാണെന്നോ പറയുവാന്‍ ആര്‍ക്കും അവകാശമില്ലെന്നു താല്‍പര്യം.  ഈ വചനത്തില്‍ പ്രസ്താവിക്കപ്പെട്ട വസ്തുക്കള്‍ – ശവം, രക്തം, പന്നിമാംസം, അല്ലാഹു അല്ലാത്തവര്‍ക്കു വേണ്ടി ശബ്ദം ഉയര്‍ത്തപ്പെട്ടതു (അഥവാ അല്ലാഹു അല്ലാത്തവരുടെ പേരില്‍ അറുക്കപ്പെട്ടതു) എന്നീ നാലു വസ്തുക്കള്‍ – മാത്രമേ ഭക്ഷിക്കല്‍ നിഷിദ്ധമാക്കപ്പെട്ടിട്ടുള്ളുവെന്നു സൂ: അല്‍ബക്വറ 173ലും, സൂ: മാഇദ 4 ലും ഇതിനുമുമ്പു അല്ലാഹു പ്രസ്താവിച്ചതു നാം കണ്ടു. താഴെ സൂ: നഹ്ല്‍ 115ല്‍ വീണ്ടും വരുന്നുമുണ്ട്. മാഇദയിലെ വചനത്തിലെ ഈ നാലിനു പുറമെ, കുടുങ്ങിച്ചതടതു, വീണുചത്തതു മുതലായ ചില ഇനങ്ങള്‍കൂടി പറയപ്പെട്ടിട്ടുണ്ടെങ്കിലും അവയില്‍ ശവത്തില്‍ ഉള്‍പെട്ടതും, അതിന്റെ വിശദീകരണമായി പറയപ്പെട്ടതുമാണെന്നു അവിടെ നാം ചൂണ്ടിക്കാട്ടുകയുണ്ടായി. ഈ നാലിനെക്കുറിച്ചും അത്യാവശ്യം അറിഞ്ഞിരിക്കേണ്ടുന്ന വിവരങ്ങള്‍ പലതും സൂറത്തുല്‍ ബക്വറയില്‍ വെച്ചും, ചിലതെല്ലാം മാഇദയില്‍വെച്ചും വിവരിക്കുകയും ചെയ്തിരിക്കുന്നു. അതുകൊണ്ട് ഇവിടെ അതാവര്‍ത്തിക്കേണ്ടുന്ന ആവശ്യമില്ല. എന്നാല്‍, മറ്റു സ്ഥലങ്ങളില്‍ പ്രസ്താവിക്കപ്പെടാത്ത ചില കാര്യങ്ങള്‍ ഈ വചനത്തില്‍ വ്യക്തമാക്കപ്പെട്ടിട്ടുള്ളതിനെപ്പറ്റിയാണു ഇവിടെ അല്‍പം വിവരിക്കുവാനുള്ളതു.  അവിടങ്ങളില്‍ രക്തം (دَم) എന്നു മാത്രമേ പറഞ്ഞിട്ടുള്ളു. ഇവിടെ അതിനെ ചിന്തപ്പെട്ടതു (مَّسْفُوح) എന്നു വിശേഷിപ്പിച്ചിരിക്കുന്നു. അതായതു, അറവു മൂലമോ, മുറിക്കപ്പെട്ടോ മറ്റോ ഒഴുകി വരുന്ന രക്തം എന്നര്‍ത്ഥം. അതുകൊണ്ട് ആ സ്ഥലങ്ങളിലും ‘രക്തം’ കൊണ്ടുദ്ദേശിക്കപ്പെട്ടിരിക്കുന്നതു ഒഴുകുന്ന രക്തം (دَم مَّسْفُوح) ആണെന്നും, മാംസത്തില്‍ നിന്നും വേറിടാതെ അതോടുപറ്റി നില്‍ക്കുന്ന രക്തക്കലര്‍പ്പിനു വിരോധമില്ലെന്നും ഇതില്‍ നിന്നു മനസ്സിലാക്കാം. മറ്റു സ്ഥലങ്ങളില്‍ പന്നിമാംസം വിരോധിച്ചതിനു പ്രത്യേക കാരണമൊന്നും പറഞ്ഞിട്ടില്ല. ഇവിടെ ‘അതിനു കാരണം അതു മ്ലേച്ഛമാണു (فَإِنَّهُ رِجْسٌ)’ എന്നു പ്രത്യേകം പറഞ്ഞിരിക്കുന്നു. പന്നിമാംസം കഴിക്കുന്നവര്‍ക്കു അതു ഒരു ആസ്വാദ്യ വസ്‌തുവായി തോന്നാമെങ്കിലും അതു രോഗാംശം കലര്‍ന്നതാണെന്നു പല വൈദ്യ വിശാരദന്മാരും സമ്മതിച്ചതാണ്‌. ഒരു പക്ഷെ, പ്രസ്‌തുത രോഗാംശങ്ങളെ പരിശോധിച്ചു നീക്കം ചെയ്‌വാന്‍ ഏതെങ്കിലും ശാസ്‌ത്രീയ പരിഹാരം ഉണ്ടെന്നു വന്നാല്‍ തന്നെയും അതൊരു മ്ലേച്ഛ വസ്‌തുവാണെന്ന്‌ അതിനെപറ്റി മനുഷ്യരെക്കാള്‍ അറിയുന്നവനായ സൃഷ്‌ടാവു പറയുമ്പോള്‍ – ആ മ്ലേച്ഛതയെക്കുറിച്ചു നമുക്കു വേണ്ടതുപോലെ മനസ്സിലാക്കുവാന്‍ കഴിയാതിരുന്നാല്‍ തന്നെയും – അതില്‍ നമുക്കു അജ്ഞാതമായ ചില ദോഷവശങ്ങളുണ്ടായിരിക്കുമെന്നു തീര്‍ച്ചയാണ്‌. കാഷ്‌ടങ്ങള്‍ തുടങ്ങിയ മ്ലേച്ഛ വസ്‌തുക്കള്‍ തിന്നുക പതിവാക്കിയ മറ്റൊരു മൃഗത്തെ പന്നിയെപ്പോലെ വേറെ കാണുവാന്‍ പ്രയാസം. അതോടുകൂടി മ്‌ളേച്ഛത ശരീരാരോഗ്യത്തെ ബാധിക്കുന്നതു തന്നെയാവണമെന്നില്ല താനും. സ്വഭാവ വികാരാദികളെ ദുഷിപ്പിക്കുന്ന വല്ല ദോഷങ്ങളും ആയിരിക്കുവാനും സാധ്യതയുണ്ട്‌. ഇതിനുദാഹരണമായി ചില പണ്ഡിതന്മാര്‍ ചിലതൊക്കെ ചൂണ്ടിക്കാട്ടാതെയുമില്ല. പന്നിമാംസം വിരോധിച്ചതിനു കാരണം അതു മ്‌ളേച്ഛമായതാണെന്നു പറഞ്ഞതില്‍നിന്നു കാഷ്‌ടം, മൂത്രം മുതലായ മ്ലേച്ഛമായ എല്ലാ മലിന വസ്‌തുക്കളും ഭക്ഷിക്കുവാന്‍ പാടില്ലെന്നുകൂടി മനസ്സിലാക്കാവുന്നതാണ്‌. പ്രത്യേക കാരണമോ, തെളിവോ ഇല്ലാത്തപ്പോള്‍, ദുഷിച്ച സാധനങ്ങള്‍ പൊതുവെ നിഷിദ്ധമാണെന്നും, വിശിഷ്‌ട വസ്‌തുക്കള്‍ പൊതുവെ അനുവദനീയമാണെന്നുമുള്ളതു ഒരു പൊതുതത്വവുമത്രെ. (5:5; 7:157 മുതലായവയും വ്യാഖ്യാനവും നോക്കുക).  മാഇദഃയിലെ ആയത്തില്‍, ഈ നാലു നിഷിദ്ധ വസ്‌തുക്കളെക്കുറിച്ചും പറഞ്ഞശേഷം അവയെ ചൂണ്ടിക്കൊണ്ട്‌ ‘അതൊക്കെ തോന്നിയവാസമാകുന്നു (ذَٰلِكُمْ فِسْقٌ) എന്നു പറഞ്ഞിരിക്കുന്നു. ഇവിടെ, അല്ലാഹു അല്ലാത്തവരുടെ നാമത്തില്‍ അറുക്കപ്പെട്ടതിനെപറ്റി മാത്രമാണു ‘തോന്നിയവാസം (فِسْقًا)’ എന്നു ഉപയോഗിച്ചതു. നിഷിദ്ധ വസ്‌തുക്കളെ ഉപയോഗിക്കുന്നതൊക്കെ തോന്നിയവാസം തന്നെയാണെങ്കിലും അല്ലാഹു അല്ലാത്തവരുടെ നാമത്തില്‍ അറുക്കുന്നതു കൂടുതല്‍ ഗൗരവപ്പെട്ട കുറ്റമാണെന്നു ഇതില്‍നിന്നു മനസ്സിലാക്കാവുന്നതാകുന്നു. അല്‍ബക്വറഃയിലും, മാഇദഃയിലുമെന്ന പോലെ ഇവിടെയും നിര്‍ബ്ബന്ധിതാവസ്ഥ നേരിടുമ്പോള്‍, നിയമലംഘനത്തിന്റെ ഉദ്ദേശ്യമില്ലാതെ അത്യാവശ്യമായ തോതില്‍ അവ ഉപയോഗിക്കുന്നതിനു വിരോധമില്ലെന്നു അവസാനം അല്ലാഹു ചൂണ്ടിക്കാട്ടിയിരിക്കുന്നു. ഇതു സംബന്ധിച്ച വിശദീകരണം മുമ്പു കഴിഞ്ഞു പോയിട്ടുള്ളതു ഇവിടെയും ഓര്‍മ്മിക്കുക.  നാലു സൂറത്തുകളിലാണല്ലോ ഈ നാലു വസ്‌തുക്കളും നിഷിദ്ധങ്ങളായി പ്രഖ്യാപിക്കപ്പെട്ടിരിക്കുന്നത്‌. രണ്ടെണ്ണം മക്കീ സൂറത്തുകളും രണ്ടെണ്ണം മദനീ സൂറത്തുകളുമാകുന്നു. മക്കീ സൂറത്തായ നഹ്‌ലിലും, മദനീസൂറത്തായ അല്‍ബക്വറഃയിലും ഈ നാലു വസ്‌തുക്കള്‍ മാത്രമേ നിഷിദ്ധമാക്കപ്പെട്ടിട്ടുള്ളൂ (… إِنَّمَا حَرَّمَ) എന്നു പറഞ്ഞപ്പോള്‍, മക്കീ സൂറത്തായ ഈ സൂറത്തില്‍, ഈ നാലെണ്ണമല്ലാതെ വേറെ ഒന്നും നിഷിദ്ധമാക്കപ്പെട്ടതായി എനിക്കു വഹ്‌യ്‌ ലഭിച്ചിട്ടില്ലെന്നു പ്രഖ്യാപിക്കണം (…قُل لَّا أَجِدُ فِي مَا أُوحِيَ إِلَيَّ مُحَرَّمًا) എന്ന്‌ നബി (صَلَّى اللَّهُ عَلَيْهِ وَسَلَّمَ) യോടു കല്‍പിക്കുകയാണു ചെയ്‌തിരിക്കുന്നതു. മദനീ സൂറത്തായ മാഇദഃയിലാകട്ടെ, നിങ്ങള്‍ക്കു ഓതിക്കേള്‍പിക്കപ്പെടുന്നതല്ലാത്ത മറ്റു കാലിജന്തുക്കള്‍ നിങ്ങള്‍ക്കു അനുവദനീയമാക്കപ്പെട്ടിരിക്കുന്നു (أُحِلَّتْ لَكُم بَهِيمَةُ الْأَنْعَامِ) എന്നു (2-ാം വചനത്തില്‍) ആദ്യമൊന്നു പ്രസ്‌താവിച്ചശേഷം പിന്നീടാണ്‌ (4-ാം വചനത്തില്‍) ഈ നാലു വസ്‌തുക്കള്‍ നിങ്ങള്‍ക്കു നിഷിദ്ധമാക്കപ്പെട്ടിരിക്കുന്നു (…حُرِّمَتْ عَلَيْكُمُ) എന്നു പറഞ്ഞിരിക്കുന്നത്‌. രണ്ടാം വചനത്തില്‍ ഒഴിവാക്കപെട്ട വസ്‌തുക്കള്‍ 4-ാം വചനത്തില്‍ പ്രസ്‌താവിക്കപെട്ട നാലെണ്ണം തന്നെയാണെന്നുള്ളതില്‍ ആര്‍ക്കും ഭിന്നാഭിപ്രായമില്ല താനും. ചുരുക്കത്തില്‍, ഈ നാലു വസ്‌തുക്കള്‍ മാത്രമേ ഭക്ഷിക്കല്‍ നിഷിദ്ധമാക്കപ്പെട്ടിട്ടുള്ളൂവെന്നു ഈ നാലു സൂറത്തുകളിലും വ്യക്തമായി പ്രസ്‌താവിക്കപ്പെട്ടിരിക്കുന്നു. അതുകൊണ്ട്‌ ഈ നാലിന്നു പുറമെയുള്ള വസ്‌തുക്കളൊന്നും തന്നെ നിഷിദ്ധമല്ലെന്നാണ്‌ മുന്‍ഗാമികളിലും പിന്‍ഗാമികളിലുമുള്ള ചില പണ്ഡിതന്മാരുടെ അഭിപ്രായം. സ്വഹാബികളില്‍ ഇബ്‌നു അബ്ബാസും, ഇബ്‌നു ഉമറും, ആഇശായും (رَضِيَ اللهُ تَعَالَى عَنْهُم) ഈ അഭിപ്രായക്കാരായിട്ടാണ്‌ അറിയപ്പെടുന്നത്‌. ഇമാം മാലിക്കും (رحمه الله) ഈ അഭിപ്രായക്കാരനാണെന്നു കാണുന്നു. ക്വുര്‍ആന്‍ വ്യാഖ്യാതാക്കളില്‍ ഇമാം റാസീ (رحمه الله) യും ഇതാണു ബലപ്പെടുത്തിയിരിക്കുന്നത്‌.  എന്നാല്‍ ഈ നാലു വസ്‌തുക്കള്‍ക്കു പുറമെ ചില വസ്‌തുക്കള്‍കൂടി നബി (صَلَّى اللَّهُ عَلَيْهِ وَسَلَّمَ) വിരോധിച്ചിരിക്കുന്നതായി പ്രബലമായ ഹദീഥുകളില്‍ വന്നിട്ടുള്ളത്‌ പ്രസിദ്ധമാണ്‌. ഇതിനെപറ്റി പ്രസ്‌തുത അഭിപ്രായക്കാരായ പണ്ഡിതന്മാര്‍ പറയുന്നതിന്റെ ചുരുക്കം. ഇതാണു : ഇസ്‌ലാമിലെ ഒരു സുസ്ഥിരമായ നിയമമെന്ന നിലക്കോ, കുറ്റകരമായ ഹറാം (നിഷിദ്ധം) എന്ന നിലക്കോ ഉള്ള വിരോധമല്ല ആ ഹദീഥുകളുടെ താല്‍പര്യം. കേവലം വൃത്തി കെട്ടതും, മതദൃഷ്‌ട്യാ വെറുക്കപ്പെട്ടതും (مكروه) എന്ന നിലക്കുള്ള വിരോധമാണ്‌. ആ ഹദീഥുകളുടെ ചില രിവായത്തുകളില്‍, നബി (صَلَّى اللَّهُ عَلَيْهِ وَسَلَّمَ) വിരോധിച്ചു (نهي النبي صلى الله عليه وسلم ) എന്നും, ചിലതില്‍ അതിനു പകരം, നബി (صَلَّى اللَّهُ عَلَيْهِ وَسَلَّمَ) ഹറാമാക്കിയ (حرّم النبي صَلَّى اللَّهُ عَلَيْهِ وَسَلَّمَ) എന്നും കാണുന്നു. ഇതിനു കാരണം, നബി (صَلَّى اللَّهُ عَلَيْهِ وَسَلَّمَ) വിരോധിച്ചതിന്റെ അര്‍ത്ഥം നബി (صَلَّى اللَّهُ عَلَيْهِ وَسَلَّمَ) നിഷിദ്ധമായി പ്രഖ്യാപിച്ചുവെന്നാണെന്നു അതിന്റെ നിവേദകന്മാര്‍ ധരിച്ചതായിരിക്കുമെന്നും വ്യാഖ്യാനിക്കപ്പെടുന്നു.  പക്ഷെ, സ്വന്തം യുക്തിക്കനുസരിച്ചു മതകാര്യങ്ങളെ വിലയിരുത്തുവാന്‍ ബദ്ധപ്പാടു കാണിക്കാറുള്ള ചില ആധുനിക പണ്ഡിതന്മാര്‍ പ്രസ്‌തുത ഹദീഥുകളെപ്പറ്റി വിധി കല്‍പിക്കുന്നതു വേറെ രൂപത്തിലാകുന്നു. ഈ നാലു വസ്‌തുക്കള്‍ മാത്രമാണ്‌ നിഷിദ്ധമാക്കപ്പെട്ടിരിക്കുന്നതെന്നു ക്വുര്‍ആന്‍ വ്യക്തമാക്കിയിരിക്കെ, നബി (صَلَّى اللَّهُ عَلَيْهِ وَسَلَّمَ) ആ നാലിനു പുറമെ വേറെ ചിലതുംകൂടി വിരോധിക്കുവാന്‍ അവകാശമില്ല. അതുകൊണ്ട്‌ അങ്ങിനെയുള്ള ഹദീഥുകളൊന്നും സ്വീകാര്യമേ അല്ല, ഇതാണ്‌ അവരുടെ തീരുമാനം. ഇതു വാസ്‌തവത്തില്‍ യാഥാര്‍ത്ഥ്യത്തിനു നേരെ താല്‍പര്യപൂര്‍വ്വം കണ്ണടച്ചു ഇരുട്ടാക്കലാണെന്ന്‌ നിഷ്‌പക്ഷ ബുദ്ധിയുള്ള എല്ലാവര്‍ക്കും അറിയാവുന്നതാകുന്നു. നബി (صَلَّى اللَّهُ عَلَيْهِ وَسَلَّمَ) യുടെ ഹദീഥുകള്‍ക്കു ഇവരുടെ അടുക്കല്‍ വലിയ നിലയും വിലയുമൊന്നും ഇല്ലെന്നുള്ളതില്‍ നിന്നാണ്‌ ഈ മറുപടിയുടെ ഉല്‍ഭവമെന്നു അവരുടെ പല പല പ്രസ്‌താവനകളില്‍ നിന്നും മനസ്സിലാക്കാം.  കാട്ടുജീവികളില്‍ നിന്നു ദന്തമുള്ളവ, നീണ്ട നഖമുള്ളവ – അഥവാ തേറ്റപല്ലുകള്‍ വഴി ജന്തുക്കളെ വേട്ടയാടിപ്പിടിക്കുന്ന മൃഗങ്ങളും, കാലിലെ നഖം ഉപയോഗിച്ചു ജന്തുക്കളെ വേട്ടയാടിപ്പിടിക്കുന്ന മാംസഭുക്കുകളായ പക്ഷികളും വീട്ടു കഴുത (വളര്‍ത്തു കഴുത) എന്നിങ്ങിനെ ചിലതുകൂടി നബി (صَلَّى اللَّهُ عَلَيْهِ وَسَلَّمَ) വിരോധിച്ചിരിക്കുന്നുവെന്നാണ്‌ പ്രസ്‌തുത ഹദീഥുകളില്‍ വന്നിട്ടുള്ളത്‌. അതുകൊണ്ട്‌ ഈ നാലിനു പുറമെ അവയും ഭക്ഷിക്കുവാന്‍ പാടില്ലാത്തവയായിട്ടാണു മുന്‍ഗാമികളിലും പിന്‍ഗാമികളിലുമുള്ള ഭൂരിഭാഗം പണ്ഡിതന്മാരും എണ്ണിവരുന്നത്‌. നിഷിദ്ധതയെ ക്വുര്‍ആന്‍ നാലെണ്ണത്തില്‍ പരിമിതപ്പെടുത്തിയിരിക്കെ, നബി (صَلَّى اللَّهُ عَلَيْهِ وَسَلَّمَ) അവക്കു പുറമെ ചിലതുകൂടി എങ്ങിനെ നിരോധിച്ചുവെന്ന സംശയത്തിനു അവര്‍ പല മറുപടിയും നല്‍കുന്നുണ്ട്‌. അവയില്‍ പ്രസക്തമായതിന്റെ സാരം ഇവിടെ ചുരുക്കി ഉദ്ധരിക്കാം:-  ഒന്ന്‌: ഈ നാലു വസ്‌തുക്കള്‍ മാത്രമാണു നിഷിദ്ധമായവ – നാലിനു പുറമെയുള്ള വസ്‌തുക്കള്‍ അനുവദനീയമാണു – എന്നു പറയുമ്പോള്‍, ആ അനുവദനീയ വസ്‌തുക്കള്‍ക്കു ഒരു നിര്‍വ്വചനമോ അടിസ്ഥാനമോ ഉണ്ടായിരിക്കണമല്ലോ. അഥവാ ഈ നാലെണ്ണത്തെ ഒഴിവാക്കിയിരിക്കുന്നതു ഏതില്‍ നിന്നായിരിക്കുമെന്നു ആലോചിക്കേണ്ടതുണ്ട്‌.(*) ഈ നാലുമല്ലാത്ത സകല വസ്‌തുക്കളും ഭക്ഷിക്കല്‍ അനുവദനീയമാണെന്നു ആരും വാദിക്കുന്നില്ല. മ്ലേച്ഛവും മലിനവുമായതും വിഷവസ്‌തുക്കളും ഭക്ഷിച്ചുകൂടാത്തതാണെന്നു എല്ലാവരും സമ്മതിക്കും. അതിനു ക്വുര്‍ആനില്‍ നിന്നും ഹദീഥില്‍ നിന്നും തെളിവും ലഭിക്കുന്നു. അപ്പോള്‍, ആ നാലെണ്ണം ഒഴിച്ചുള്ള മുഴുവന്‍ വസ്‌തുക്കളും അനുവദനീയമാണെന്നാണു അല്ലാഹു പറഞ്ഞതിന്റെ താല്‍പര്യമെന്നു വരുവാന്‍ നിവൃത്തിയില്ല. അപ്പോള്‍, ഒന്നുകില്‍ മുശ്‌രിക്കുകള്‍ ചിലതു നിഷിദ്ധവും ചിലതു അനുവദനീയവുമാക്കി തരം തിരിച്ചിരുന്ന വസ്‌തുക്കളില്‍ നിന്ന്‌, അല്ലെങ്കില്‍ ആടുമാടൊട്ടകങ്ങളില്‍ നിന്ന്‌ ആ നാലെണ്ണം മാത്രം നിഷിദ്ധമാക്കപ്പെടുകയും അവയില്‍ ആ നലെണ്ണമല്ലാത്തതൊക്കെ അനുവദനീയമാക്കപ്പെടുകയും ചെയ്‌തിരിക്കുന്നുവെന്നേ അതിന്‌ അര്‍ത്ഥമാകുവാന്‍ തരമുള്ളൂ. അങ്ങിനെയാണെങ്കില്‍, പന്നിമാംസത്തിനു അതില്‍ എങ്ങിനെ സ്ഥാനമുണ്ടായി? എന്നു ചോദിക്കപ്പെടാം. ആടുമാടുകളെപോലെയുള്ള ഒരു ജീവിയായിട്ടാണ്‌ അന്നും ഇന്നും പന്നിയെ ഭക്ഷിക്കാറുള്ളവര്‍ ഗണിച്ചു വരുന്നത്‌. ആ സ്ഥിതിക്കു മറ്റു മൂന്നിനെക്കുറിച്ചും പറഞ്ഞപ്പോള്‍ അതോടു ചേര്‍ത്തു പന്നിയെക്കൂടി എടുത്തു പറയുന്നതില്‍ അസാംഗത്യമില്ല. ആടുമാടൊട്ടകങ്ങളി (أَنْعَام) ല്‍ പെടാത്ത ഒരു പ്രത്യേക ഇനമായതുകൊണ്ടു തന്നെയാണ്‌ അതിനെപറ്റി പ്രത്യേകം (ഈ വചനത്തില്‍) فَإِنَّهُ رِجْسٌ (കാരണം, അതു മ്‌ളേച്ഛമാണു) എന്നു എടുത്തു പറഞ്ഞിരിക്കുന്നതും.   (*) يعنى ما هو المستثنى منه بالا وما هو المقصور بانما   രണ്ട്‌: നബി (صَلَّى اللَّهُ عَلَيْهِ وَسَلَّمَ) തിരുമേനിയുടെ കര്‍ത്തവ്യങ്ങളെക്കുറിച്ചു പറയുന്ന കൂട്ടത്തില്‍ وَيُحِلُّ لَهُمُ الطَّيِّبَاتِ وَيُحَرِّمُ عَلَيْهِمُ الْخَبَائِثَ – الا عراف (അവര്‍ക്കു അദ്ദേഹം വിശിഷ്‌ട വസ്‌തുക്കളെ അനുവദനീയമാക്കിക്കൊടുക്കുകയും, ദുഷിച്ച വസ്‌തുക്കളെ അവരുടെമേല്‍ നിഷിദ്ധമാക്കുകയും ചെയ്യും (7:157) എന്നു അല്ലാഹു പറയുന്നു. അപ്പോള്‍, മ്‌ളേച്ഛവും ദുഷിച്ചതുമായ വസ്‌തുക്കളെന്നു നബി (صَلَّى اللَّهُ عَلَيْهِ وَسَلَّمَ) കാണുകയോ അവിടുത്തേക്ക്‌ വഹ്‌യു മൂലം അറിയുകയോ ചെയ്യുന്ന വസ്‌തുക്കളെ നബി (صَلَّى اللَّهُ عَلَيْهِ وَسَلَّمَ) ക്കു നിഷിദ്ധമായി പ്രഖ്യാപിക്കാമെന്ന്‌ ഇതില്‍ നിന്നു മനസ്സിലാകുന്നു. മറ്റൊരു സ്ഥലത്തു (يَسْأَلُونَكَ مَاذَا أُحِلَّ لَهُمْ قُلْ أُحِلَّ لَكُمُ الطَّيِّبَاتُ – المائدة) തങ്ങള്‍ക്കു എന്താണു അനുവദനീയമാക്കപ്പെട്ടിരിക്കുന്നതെന്നു അവര്‍ നിന്നോടു ചോദിക്കുന്നു. പറയുക: നിങ്ങള്‍ക്കു വിശിഷ്‌ട വസ്‌തുക്കള്‍ അനുവദനീയമാക്കപ്പെട്ടിരിക്കുന്നു (5:5) എന്നും പറയുന്നു. ക്വുര്‍ആനില്‍ എടുത്തു പറയപ്പെട്ട ഈ നാലുമല്ലാത്തവയെല്ലാം അനുവദനീയമാക്കപ്പെട്ടിരിക്കുന്നുവെന്നോ മറ്റോ പറയാതെ പൊതുവില്‍ വിശിഷ്‌ട വസ്‌തുക്കളെല്ലാം അനുവദനീയമാക്കപ്പെട്ടിരിക്കുന്നുവെന്നാണ്‌ ഈ വചനം കാണിച്ചു തരുന്നത്‌. ചുരുക്കത്തില്‍, വിശിഷ്‌ടമല്ലാത്തതും, ദുഷിച്ചതുമായ ചില വസ്‌തുക്കളെയാണ്‌ പ്രസ്‌തുത ഹദീഥുകളില്‍ നബി (صَلَّى اللَّهُ عَلَيْهِ وَسَلَّمَ) വിരോധിച്ചതെന്നത്രെ ഇതില്‍ നിന്നൊക്കെ വ്യക്തമാകുന്നത്‌. വാസ്‌തവം അല്ലാഹുവിന്നറിയാം. ‘അല്ലാഹുവിന്റെ റസൂല്‍ നിഷിദ്ധമാക്കിയത്‌ അല്ലാഹു നിഷിദ്ധമാക്കിയതു പോലെതന്നെയാണു’ എന്നു നബി (صَلَّى اللَّهُ عَلَيْهِ وَسَلَّمَ) പ്രസ്താവിച്ചിട്ടുമുണ്ട്. (ദാ; ജ; ദാരിമീ).  മൂന്ന്‌: ഈ നാലു വസ്‌തുക്കള്‍ മാത്രമേ നിഷിദ്ധമുള്ളൂവെന്നു പ്രസ്‌താവിക്കുന്ന ഓരോ വചനങ്ങളുടെയും തൊട്ടു മുമ്പും പിമ്പും പറയപ്പെട്ടിട്ടുള്ള കാര്യങ്ങള്‍ കൂടി പരിശോധിക്കുന്നതു സന്ദര്‍ഭോചിതമായിരിക്കും. അല്ലാഹു നല്‍കിയിട്ടുള്ള വിശിഷ്‌ട വസ്‌തുക്കളെ ഭക്ഷിച്ചുകൊള്ളുവാനും, അവനോടു നന്ദികാണിക്കുവാനും തൊട്ടു മുമ്പുള്ള വചനത്തില്‍ ആഹ്വാനം ചെയ്‌തുകൊണ്ടാണു അല്‍ബക്വറഃയിലും, നഹ്‌ലിലും ഈ നാലു വസ്‌തുക്കള്‍ മാത്രമേ നിഷിദ്ധമാക്കപ്പെട്ടിട്ടുള്ളൂവെന്നു പ്രസ്‌താവിച്ചിരിക്കുന്നത്‌. സൂ: നഹ്‌ലില്‍ അതിനെത്തുടര്‍ന്നു മുശ്‌രിക്കുകള്‍ ചില വസ്‌തുക്കളെ ഹറാമും ഹലാലുമായി കെട്ടിപ്പറഞ്ഞതിനെക്കുറിച്ചു ആക്ഷേപിക്കുകയും ചെയ്യുന്നു. (ആടുമാടൊട്ടകങ്ങളാകുന്ന) കാലികളില്‍, നിങ്ങള്‍ക്കു ഓതിക്കേള്‍പിക്കപ്പെടുന്നതൊഴിച്ചു ബാക്കിയെല്ലാം നിങ്ങള്‍ക്കു അനുവദനീയമാക്കപ്പെട്ടിരിക്കുന്നുവെന്നു ആദ്യം പറഞ്ഞ ശേഷമാണ്‌ പിന്നീടു ഈ നാലു വസ്‌തുക്കളും നിങ്ങള്‍ക്കു നിഷിദ്ധമാക്കപ്പെട്ടിരിക്കുന്നുവെന്നു സൂ: മാഇദഃയില്‍ പറഞ്ഞിരിക്കുന്നത്‌. കൂടാതെ, കാലികളില്‍ നിന്നും നിങ്ങള്‍ക്കു ഓതിക്കേള്‍പ്പിക്കപ്പെടുന്നതൊഴിച്ചു ബാക്കിയുള്ളവ നിങ്ങള്‍ക്കു അനുവദനീയമാക്കപ്പെട്ടിരിക്കുന്നുവെന്നു സൂ: ഹജ്ജ്‌ 30-ാം വചനത്തിലും കാണാം. ഈ സൂറത്തിലാകട്ടെ, ഈ വചനത്തിന്റെ മുമ്പും പിമ്പുമുള്ള പല വചനങ്ങളിലും പ്രധാന പ്രതിപാദ്യ വിഷയം തന്നെ, മുശ്‌രിക്കുകള്‍ ചില കാലികളെ നിഷിദ്ധമാക്കിയതിനെപറ്റിയാണുതാനും. ഇതെല്ലാം കണക്കിലെടുക്കുമ്പോള്‍, ആടുമാടൊട്ടകങ്ങളാകുന്ന കാലികളില്‍ നിന്നു – അല്ലെങ്കില്‍ മുശ്‌രിക്കുകള്‍ ഹറാമും ഹലാലുമാക്കി തരംതിരിക്കാറുണ്ടായിരുന്ന വസ്‌തുക്കളില്‍ നിന്നു – ഈ നാലെണ്ണത്തെ മാത്രമെ അല്ലാഹു നിഷിദ്ധമാക്കിയിട്ടുള്ളൂവെന്നായിരിക്കും ഉദ്ദേശ്യമെന്നുവെക്കുവാന്‍ ന്യായമുണ്ട്‌. മറ്റൊരു വിധത്തില്‍ പറഞ്ഞാല്‍, ഈ നാലു വസ്‌തുക്കളും ക്വുര്‍ആന്‍ മുഖേന ഖണ്ഡിതവും സ്‌പഷ്‌ടവുമായി നിരോധിക്കപ്പെട്ടിരിക്കുന്നു. മ്ലേച്ഛവും ഉപദ്രവകരവുമായ വസ്‌തുക്കള്‍ നിരോധിക്കപ്പെട്ടവയാണെന്നുള്ളതു ഒരു പൊതു തത്വവുമാണ്‌. അതു വിവരിക്കല്‍ നബി (صَلَّى اللَّهُ عَلَيْهِ وَسَلَّمَ) യുടെ കര്‍ത്തവ്യങ്ങളില്‍ പെട്ടതാണെന്ന നിലക്കു നാലിനു പുറമെ മറ്റു ചില വസ്‌തുക്കള്‍ കൂടി നിരോധിക്കപ്പെട്ടവയാണെന്ന്‌ നബി (صَلَّى اللَّهُ عَلَيْهِ وَسَلَّمَ) നമുക്കു വ്യക്തമാക്കിത്തരുകയും ചെയ്‌തു. അപ്പോള്‍, നാലിനു പുറമെ, ഹദീഥുകളില്‍ വല്ലതും വിരോധിക്കപ്പെട്ടു കാണുന്നതിനെപ്പറ്റി ആശയക്കുഴപ്പത്തിനവകാശമില്ല.  ചുരുക്കിപ്പറഞ്ഞാല്‍, ഒന്നുകില്‍ നല്ല വിശിഷ്‌ട വസ്‌തുക്കള്‍ (الطَّيِّبَات) അനുവദനീയങ്ങളാണെന്നും, ദുഷിച്ചതും മ്ലേച്ഛമായതുമായ വസ്‌തുക്കള്‍ (الرِّجْس وَالْخَبِيثَاتِ ) നിഷിദ്ധങ്ങളാണെന്നുമുള്ള പൊതു തത്വത്തിന്റെ വിശദീകരണമെന്നോണം, നബി (صَلَّى اللَّهُ عَلَيْهِ وَسَلَّمَ) വിരോധിച്ചതായി ബലപ്പെട്ട ഹദീഥുകളില്‍ വന്നിട്ടുള്ള വസ്‌തുക്കളും – ക്വുര്‍ആനില്‍ നിന്നും വ്യക്തമായി അറിയപ്പെട്ട ഈ നാലു വസ്‌തുക്കള്‍ക്കു പുറമെ – നിഷിദ്ധങ്ങളായുണ്ടെന്നു വെക്കുക. അല്ലെങ്കില്‍ – മേല്‍ ചൂണ്ടിക്കാട്ടിയതുപോലെ – ഈ നാലു വസ്‌തുക്കള്‍ മാത്രമേ പരിപൂര്‍ണമായ അര്‍ത്ഥത്തില്‍ നിരോധിക്കപ്പെട്ടവയായുള്ളുവെന്നും, ചില വസ്‌തുക്കളെക്കൂടി നബി (صَلَّى اللَّهُ عَلَيْهِ وَسَلَّمَ) വിരോധിച്ചിരിക്കുന്നതു ഈ നാലു വസ്‌തുക്കളെപ്പോലെത്തന്നെ അവയും നിഷിദ്ധങ്ങളാണെന്ന അര്‍ത്ഥത്തിലല്ലെന്നും, കേവലം നന്നല്ലാത്തതും വെറുക്കപ്പെട്ടതും (مكروه) ആണവ എന്ന അര്‍ത്ഥത്തിലാണെന്നും വെക്കുക. എന്നല്ലാതെ – പ്രത്യേകമായ താല്‍പര്യം പുലര്‍ത്തുന്ന ആളുകള്‍ പറയുന്നതുപോലെ – ക്വുര്‍ആനില്‍ നിഷിദ്ധമാക്കിയ ഈ നാലു വസ്‌തുക്കള്‍ക്കു പുറമെ നബി (صَلَّى اللَّهُ عَلَيْهِ وَسَلَّمَ) വല്ലതും വിരോധിച്ചതായി കാണുന്ന ഹദീഥുകളെല്ലാം അടിസ്ഥാന രഹിതങ്ങളാണെന്നു വാദിക്കുന്നതിനു യാതൊരു ന്യായീകരണവും ഇല്ല.  ഈ രണ്ടു നിഗമനങ്ങളില്‍ നാം ആദ്യം ചൂണ്ടിക്കാട്ടിയതാണു ഭൂരിപക്ഷം പണ്ഡിതന്മാരുടെയും അഭിപ്രായം. എങ്കിലും ക്വുര്‍ആന്‍ വചനങ്ങളോടും, കര്‍മശാസ്‌ത്ര നിദാന (علم الاصول) തത്വങ്ങളോടും കൂടുതല്‍ യോജിച്ചു കാണുന്നതു രണ്ടാമതു പറഞ്ഞതാകുന്നു. രണ്ടില്‍ ഏതെങ്കിലും ഒന്നാണ്‌ ശരിയെന്നു തോന്നുന്നവര്‍ മറ്റേ അഭിപ്രായക്കാരെ തെറ്റുകാരും പിഴച്ചവരുമായി ഗണിച്ചു കൂടാത്തതാണ്‌. ഹറാമല്ലെന്നു വന്നാല്‍ തന്നെയും ഈ നാലിനു പുറമെ, ബലപ്പെട്ട ഹദീഥുകളില്‍ വിരോധിക്കപ്പെട്ടു കാണുന്ന എല്ലാ വസ്‌തുക്കളെയും വര്‍ജ്ജിക്കുന്നതാണു മുസ്‌ലിംകള്‍ക്കു ഉത്തമമെന്നുള്ളതില്‍ പണ്ഡിതന്മാരില്‍ ആര്‍ക്കും സംശയമില്ല. ഒരു കൂട്ടര്‍ക്കു വിശിഷ്‌ടമെന്നു തോന്നുന്ന വസ്‌തു മറ്റൊരു കൂട്ടര്‍ക്കു മ്ലേച്ഛമായി തോന്നിയേക്കാം. അതുകൊണ്ടു വിശിഷ്‌ടമായതും, മ്ലേച്ഛമായതും കണിശമായി വേര്‍തിരിക്കത്തക്ക മാനദണ്ഡം ഒട്ടില്ലതാനും. അതേ സമയത്തു നമ്മുടെ ചില ഫുക്വഹാക്കള്‍ (കര്‍മശാസ്‌ത്ര പണ്ഡിതന്മാര്‍) നിഷിദ്ധവസ്‌തുക്കളുടെയും, അനുവദനീയ വസ്‌തുക്കളുടെയും നീണ്ട പട്ടികകള്‍ വിവരിച്ചു കാണുന്നതിനു മതിയായ ഒരു അടിസ്ഥാനവുമില്ലെന്നും, അതവരുടെ സ്വന്തം അഭിപ്രായം മാത്രമാണെന്നും മനസ്സിലാക്കേണ്ടതുമാകുന്നു. والله الهدى الى الصواب"
  6,146,"പറയുക: \"നിങ്ങള്‍ കണ്ടുവോ [പറഞ്ഞു തരിന്‍]? പെട്ടന്ന്‍, അല്ലെങ്കില്‍ പ്രത്യക്ഷത്തില്‍ [പരസ്യമായിത്തന്നെ] നിങ്ങള്‍ക്കു അല്ലാഹുവിന്റെ ശിക്ഷ വരുന്നപക്ഷം, അക്രമികളായ ജനങ്ങല്ലാതെ നശിപ്പിക്കപ്പെടുമോ?!\" "
