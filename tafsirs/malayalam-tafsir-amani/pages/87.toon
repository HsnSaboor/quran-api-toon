tafsir[8]{c,v,t}:
  4,52,"544"
  4,53,"അവര്‍ രണ്ടു പേരും (തമ്മില്‍) പിരിഞ്ഞു പോകുന്നുവെങ്കിലോ, (രണ്ടില്‍) എല്ലാ (ഓരോരു)വരെയും അല്ലാഹു അവന്‍റെ വിശാലകഴിവിനാല്‍ ധന്യരാക്കുന്നതാണ്. അല്ലാഹു വിശാലനും, അഗാധജ്ഞനുമാകുന്നു. അല്ലാഹുവിനുളളതാണ് ആകാശങ്ങളിലുളളതും, ഭൂമിയിലുള്ളതും (എല്ലാം). കൈകാര്യം ഏറ്റെടുക്കുന്നതിനായി അല്ലാഹു തന്നെ മതി.! അവന്‍ ഉദ്ദേശിക്കുന്നപക്ഷം- മനുഷ്യരേ- നിങ്ങളെ അവന്‍നീക്കം ചെയ്യുകയും, മറ്റൊരു കൂട്ടരെകൊണ്ടുവരികയും, ചെയ്യുന്നതാണ്. അല്ലാഹു അതിന് കഴിവുളളവനുമാകുന്നു.   യഹൂദികളുടെ ധനമോഹം, പിശുക്ക്, അസൂയ ആദിയായവയാണ് ചൂണ്ടിക്കാട്ടുന്നത്. അവര്‍ക്ക് ഇപ്പോള്‍ – ക്വുര്‍ആന്‍ അവതരിക്കുന്ന കാലത്ത് – ഭൂമിയില്‍ എവിടെയും ഒരാധിപത്യമോ പ്രതാപമോ ഇല്ല. അവരുടെ അക്രമം കാരണമായി അവര്‍ക്കുണ്ടായിരുന്ന പ്രതാപങ്ങളെല്ലാം അവര്‍ കളഞ്ഞു കുളിച്ചിരിക്കുകയാണ്. എനി വല്ലപ്പോഴും അവര്‍ക്ക് ആധിപത്യം കൈവന്നാല്‍ തന്നെയും മറ്റൊരു കൂട്ടര്‍ക്ക് അവര്‍ തരിമ്പുപോലും ഉപകാരം ചെയ്തുകൊടുക്കയില്ല. അവര്‍ക്കല്ലാതെ, മറ്റുള്ളവര്‍ക്ക് വല്ല അനുഗ്രഹവും ലഭിക്കുന്നപക്ഷം അവര്‍ കടുത്ത അസൂയക്കാരുമാകുന്നു. ഈ അസൂയകൊണ്ടാണ് അവര്‍ നബി (صَلَّى اللَّهُ عَلَيْهِ وَسَلَّمَ) യിലും ക്വുര്‍ആനിലും വിശ്വസിക്കാത്തതും. അവരുടെ പൂര്‍വ്വപിതാവായ ഇബ്‌റാഹീം നബി (عليه السلام) യുടെ കുടുംബ പരമ്പരയില്‍ പലര്‍ക്കും പ്രവാചകത്വവും, ദിവ്യ സന്ദേശവും, ഭരണാധിപത്യവുമൊക്കെ മുമ്പു സിദ്ധിക്കുകയുണ്ടായിട്ടുണ്ട്. എന്നിട്ടും എല്ലാവരും വിശ്വസിക്കുകയുണ്ടായില്ല. ചിലര്‍ വിശ്വസിക്കുകയും ചിലര്‍ തിരിഞ്ഞു കളയുകയുമാണ് ചെയ്തത്. എന്നിരിക്കെ, എനി ഇപ്പോഴുണ്ടോ അവരുടെ കൂട്ടത്തില്‍ നിന്നല്ലാതെ നിയോഗിക്കപ്പെട്ട ഈ റസൂലില്‍ അവര്‍ വിശ്വസിക്കുവാന്‍ പോകുന്നു?! എന്നൊക്കെയാണ് അല്ലാഹു പറഞ്ഞതിന്‍റെ താല്‍പര്യം.  യഹൂദികള്‍ക്ക് വല്ല ആധിപത്യവും ലഭിച്ചാല്‍ തന്നെയും അവര്‍ മനുഷ്യര്‍ക്ക് ഒന്നും കൊടുക്കുകയില്ലെന്ന് അല്ലാഹു പ്രസ്താവിച്ചത് അക്ഷരാര്‍ഥത്തില്‍ തന്നെ നാം ഇന്നു കണ്ടു കൊണ്ടിരിക്കുന്നു. പാശ്ചാത്യ വന്‍കോയ്മകളുടെ രക്ഷാകര്‍ത്തൃത്വത്തിന്‍കീഴില്‍ ഈ അടുത്ത കാലത്ത് ഒരു ഇസ്‌റാഈല്‍ രാഷ്ട്രം ഫലസ്തീനില്‍ നിലവില്‍ വന്നിട്ടുണ്ടല്ലോ. സ്വാര്‍ഥതാല്‍പര്യം, വര്‍ഗീയ പക്ഷപാതം, മുസ്‌ലിംകളോടുള്ള ശത്രുത, എന്തു അക്രമം നടത്തിയും സ്വന്തം ശക്തി വര്‍ദ്ധിപ്പിക്കുവാനുള്ള വ്യഗ്രത ആദിയായ വിഷയങ്ങളില്‍ കുപ്രസിദ്ധി നേടിക്കഴിഞ്ഞിരിക്കുകയാണ് ആ രാഷ്ട്രം. എന്നാല്‍, ഏത് ധിക്കാരികളെയും അവരുടെ പേക്കൂത്തില്‍ വിഹരിക്കുവാന്‍ കുറച്ചുകാലം അല്ലാഹു വിട്ടുകൊടുത്തെന്നുവരും. അവസാനം അവരെ ഒതുക്കുവാന്‍ മതിയായ ശിക്ഷ അല്ലാഹു ഒരുക്കിവെ ച്ചിട്ടുണ്ട്. അതെ, കത്തിജ്ജ്വലിക്കുന്ന നരകം! ഏത് കെങ്കേമന്‍മാരെയും ഒതുക്കുവാന്‍ അത് മതി! അല്ലാഹു പറയുന്നു:-"
  4,54,"546"
  4,55,"546"
  4,56,"ആരെങ്കിലും ഇഹത്തിലെ പ്രതിഫലത്തെ ഉദ്ദേശിക്കുന്നതായാല്‍, അല്ലാഹുവിന്‍റെ പക്കല്‍, ഇഹത്തിലെയും പരത്തിലെയും പ്രതിഫലമുണ്ട് (എന്ന് അവന്‍ അറിഞ്ഞുകൊള്ളെട്ട) അല്ലാഹു (എല്ലാം)കേള്‍ക്കുന്നവനും, കാണുന്നവനും ആകുന്നു.   യഹൂദികളെന്നല്ല, അല്ലാഹുവിന്‍റെ ലക്ഷ്യദൃഷ്ടാന്തങ്ങളില്‍ വിശ്വസിക്കാത്ത എല്ലാവരും അനുഭവിക്കേണ്ടി വരുന്ന ശിക്ഷയത്രെ നരകം. ശിക്ഷ പുതുക്കിക്കൊണ്ടിരിക്കുവാനും, വേദനയും യാതനയും വര്‍ദ്ധിച്ചു കൊണ്ടിരിക്കുവാനും വേണ്ടി അവരുടെ തൊലികള്‍ അല്ലാഹു മാറ്റിക്കൊണ്ടിരിക്കും. നരകാഗ്നിയുടെ ഉഗ്രത എത്രമേല്‍ കഠിനമാണെങ്കിലും അതുമൂലം അതിലെ ആളുകള്‍ മരണപ്പെട്ടു പോകയില്ല. എന്നാല്‍, വല്ലപ്പോഴും ഒരാശ്വാസം ലഭിച്ചു അല്‍പനേരമെങ്കിലും സ്വൈരജീവിതം കൊള്ളുവാന്‍ അവര്‍ക്ക് സാധിക്കുമോ? അതുമില്ല.  (لا يَمُوتُ فِيهَا وَلا يَحْيى)  നമ്മുടെ അഗ്നിയെക്കാള്‍ എത്രയോ മടങ്ങ് ഉഷ്ണമേറിയതാണ് നരകാഗ്നി. എന്നിട്ടുപോലും ശരീരം മുഴുവന്‍ വെന്തുരുകി നശിക്കാതെ, തൊലികള്‍ വെന്തുരുകിപ്പോകുകയോ? എന്തുകൊണ്ട് തൊലികള്‍ മാത്രം മാറ്റപ്പെടുന്നു? ഇതിനൊന്നും മറുപടി പറയുക നമുക്ക് സാധ്യമല്ല. അല്ലാഹുവിനറിയാം. നമ്മുടെ വിഭാവനകള്‍ക്കും നമ്മുടെ അറിവിനും അതീതമാണ് സ്വര്‍ഗ നരകങ്ങളിലെ സ്ഥിതിഗതികള്‍. പരലോക കാര്യങ്ങളെല്ലാം അങ്ങിനെത്തന്നെ. ഇത്രമാത്രമേ നമുക്ക് പറയുവാന്‍ കഴിയൂ. അവിശ്വാസികളുടെ സ്ഥിതി അതായിരിക്കുമെങ്കില്‍, സത്യവിശ്വസികളായ സജ്ജനങ്ങളുടെ സ്ഥിതി നേരെ മറിച്ചായിരിക്കുമെന്ന് അല്ലാഹു ചൂണ്ടിക്കാട്ടുന്നു:- "
  4,57,"ഹേ, വിശ്വസിച്ചവരേ, നിങ്ങള്‍ അല്ലാഹുവിലും, അവന്‍റെ റസൂലിലും വിശ്വസിക്കുവിന്‍; അവന്‍തന്‍റെ റസൂലിന്‍റെ മേല്‍ അവതരിപ്പിച്ച ഗ്രന്ഥത്തിലും, അവന്‍ മുമ്പ് ഇറക്കിയിട്ടുളള ഗ്രന്ഥത്തിലും (വിശ്വസിക്കുവിന്‍) ആര്‍, അല്ലാഹുവിലും, അവന്‍റെ മലക്കുകളിലും, അവന്‍റെ (വേദ) ഗ്രന്ഥങ്ങളിലും, അവന്‍റെ റസൂലുകളിലും, അന്ത്യ ദിനത്തിലും അവിശ്വസിക്കുന്നുവോ, അവന്‍, തീര്‍ച്ചയായും വിദൂരമായ വഴിപ്പിഴവ് പിഴച്ചുപോയി!   ആകൃതിയിലോ, പ്രകൃതിയിലോ, സ്വഭാവത്തിലോ ഉണ്ടാകുന്ന എല്ലാ ന്യൂനതകളില്‍ നിന്നും, എല്ലാതരം മ്‌ളേച്ഛതകളില്‍നിന്നും, മാലിന്യങ്ങളില്‍ നിന്നും പരിശുദ്ധരായവര്‍ എന്നാണ് أَزْوَاجٌ مُّطَهَّرَةٌ (ശുദ്ധമാക്കപ്പെട്ട ഇണകള്‍) എന്ന് വിശേഷിപ്പിച്ചതിന്റെ താല്‍പര്യം. ظِلا ظَلِيلا എന്ന വാക്കിന് ‘തണലായ തണല്‍, തണലേകുന്ന തണല്‍’ എന്നൊക്കെ വാക്കര്‍ഥം പറയാം. നിത്യനിബിഡവും, ഉഷ്ണത്തിന്‍റെയോ, തണുപ്പിന്‍റെയോ ശല്യമേല്‍ക്കാത്തതുമായ സുഖകരമായ തണലായിരിക്കും എപ്പോഴും സ്വര്‍ഗത്തിലുണ്ടാകുക എന്ന് സാരം.  (لَا يَرَوْنَ فِيهَا شَمْسًا وَلَا زَمْهَرِيرًا ﴿١٣﴾ وَدَانِيَةً عَلَيْهِمْ ظِلَالُهَا وَذُلِّلَتْ قُطُوفُهَا تَذْلِيلًا ﴿١٤  (അതില്‍ വെയിലോ കടും തണുപ്പോ അവര്‍ കാണുകയില്ല. അതിലെ തണലുകള്‍ – അഥവാ മരക്കൊമ്പുകള്‍ – അവര്‍ക്ക് മീതെ താണുനിന്ന് കൊണ്ടിരിക്കും. (76:13, 14) أكُلُهَا دَائمٌ وَظِلُّهَا (അതിലെ തീറ്റ നിത്യമായതാകുന്നു; അതിലെ തണലും. (13:35) നബി (صلى الله عليه وسلم) പറയുന്നു: സ്വര്‍ഗത്തിലുണ്ട് ഒരു വൃക്ഷം! അതിന്‍റെ തണലില്‍ ഒരു വാഹനക്കാരന്‍ നൂറുകൊല്ലം സഞ്ചരിച്ചാലും അവനത് മുറിച്ചുകടന്നുപോകയില്ല.’ (ബു: മു.)"
  4,58,"അതായത് , സത്യവിശ്വാസികളെകൂടാതെ അവിശ്വാസികളെ മിത്രങ്ങ(ളാക്കി സ്വീകരി)ക്കുന്നവരെ. അവര്‍ അവരുടെ [അവിശ്വാസികളുടെ] അടുക്കല്‍ പ്രതാപം തേടുകയാണോ?! എന്നാല്‍ നിശ്ചയമായും പ്രതാപം മുഴുവനും (ഉളളത്) അല്ലാഹുവിനാകുന്നു. [ഇതവര്‍ ഓര്‍ത്തിരിക്കട്ടെ]   ഇസ്‌ലാമിക ജീവിതത്തില്‍ വളരെ പ്രാധാന്യം അര്‍ഹിക്കുന്ന രണ്ടുകല്‍പനകളാണ് ഈ വചനത്തിലുള്ളത്. അതെ, അമാനത്തുകളെ അവയുടെ അവകാശികള്‍ക്ക് കൊടുത്ത് വീട്ടണമെന്നും, മനുഷ്യര്‍ക്കിടയില്‍ വല്ല കാര്യത്തിലും വിധി കല്‍പിക്കുന്ന പക്ഷം അത് നീതിയനുസരിച്ചായിരിക്കണമെന്നും. മനുഷ്യസമൂഹത്തില്‍ സമാധാനവും, സൗഹാര്‍ദ്ദവും, നീതിയും, മര്യാദയുമൊക്കെ നിലനില്‍ക്കേണമെങ്കില്‍ ഈ രണ്ടുകാര്യങ്ങളും അത്യന്താപേക്ഷിതമാകുന്നു. ‘അമാനത്ത് (أَمَانَةَ)’ എന്നാല്‍ ‘വിശ്വസ്തത’ എന്ന് വാക്കര്‍ഥം. ഒരാള്‍ മറ്റൊരാളെ വിശ്വാസപൂര്‍വ്വം ഏല്‍പിക്കുകയും, ആ ആള്‍ ഏറ്റെടുക്കുകയും ചെയ്ത എല്ലാ കാര്യങ്ങള്‍ക്കും, വസ്തുക്കള്‍ക്കും ‘അമാനത്ത്’ എന്ന് പറയപ്പെടുന്നു. ഇതേ അര്‍ഥത്തില്‍ തന്നെ ‘അമാനത്ത്’ എന്നും ‘അനാമത്ത്’ എന്നും മലയാളത്തിലും പറയപ്പെടാറുണ്ട്. അമാനത്തുകളെ മൂന്നായി വിഭജിക്കാം.  (1) മനുഷ്യനും അവന്‍റെ റബ്ബിനും ഇടക്കുള്ള അമാനത്ത്. പ്രവാചകന്മാര്‍ മുഖേനയും വേദഗ്രന്ഥങ്ങള്‍ മുഖേനയും അല്ലാഹുവിനോട് മനുഷ്യര്‍ പാലിക്കേണ്ടതായി അറിയപ്പെടുന്ന കടമകളെല്ലാം ഇതില്‍ ഉള്‍പ്പെടുന്നു.  (2) മനുഷ്യര്‍ തമ്മതമ്മിലുള്ള അമാനത്ത്. ഒരാള്‍ ഒരാളെ വിശ്വാസ പൂര്‍വ്വം ഏല്‍പിച്ച സ്വത്തുക്കളും, രഹസ്യങ്ങളും, ഇടപാടുകളില്‍ പാലിക്കപ്പെടേണ്ടുന്ന മര്യാദകളുമെല്ലാം ഇതില്‍ ഉള്‍പെടുന്നു.  (3) സ്വന്തം ദേഹങ്ങളോടു പാലിക്കപ്പെടേണ്ടുന്ന അമാനത്ത്. സ്വന്തം ഗുണത്തിനും നന്മക്കും അനുപേക്ഷണീയമായ കാര്യങ്ങളാണ് ഈ ഇനത്തിലുള്ളത്. ഇവയില്‍ രണ്ടാമത്തെ -മനുഷ്യര്‍ തമ്മിതമ്മിലുള്ള- ഇനത്തെ ഉദ്ദേശിച്ചാണ് സാധാരണ ഗതിയില്‍ അമാനത്ത് എന്ന് നാം പറഞ്ഞുവരുന്നത്.  വസ്തുക്കളാണെങ്കില്‍, തിരിച്ചു കൊടുക്കേണ്ടുന്ന സമയത്ത് അമാന്തം വരുത്താതെയും, കൃത്രിമത്വം നടത്താതെയും തിരിച്ച് കൊടുക്കുക; കാര്യങ്ങളാണെങ്കില്‍, നിശ്ചയപ്രകാരം വീഴ്ച വരുത്താതെ നിര്‍വ്വഹിക്കുക: രഹസ്യങ്ങളാണെങ്കില്‍, പുറത്തറിയിക്കാതെ സൂക്ഷിക്കുക; ഇടപാടുകളാണെങ്കില്‍, അതില്‍ ചതിയും വഞ്ചനയും നടത്താതിരിക്കുക എന്നൊക്കെയാണ് അമാനത്തുകളെ അവയുടെ ആള്‍ക്കാര്‍ക്ക് കൊടുത്ത് വീട്ടണ’മെന്ന് പറഞ്ഞതിന്‍റെ താല്‍പര്യം. ലൗകികമോ, മതപരമോ ആയ ഏത് വിഷയത്തിലും ജനങ്ങള്‍ക്കിടയില്‍ തീരുമാനമെടുക്കുകയോ, വിധി പറയുകയോ ചെയ്യുന്നപക്ഷം, സ്വാര്‍ഥവും പക്ഷഭേദവും കൂടാതെ ന്യായവും സത്യവും അനുസരിച്ചു വിധി നടത്തുക എന്നാണ് ‘മനുഷ്യര്‍ക്കിടയില്‍ നീതിയനുസരിച്ച് വിധി കല്‍പിക്കണമെന്ന് പറഞ്ഞതിന്‍റെ സാരം. രണ്ടുകൂട്ടര്‍ക്കിടയിലുള്ള തീരുമാനമാകുമ്പോള്‍, ഇരു കൂട്ടരുടെയും വാദവും, വാദമുഖങ്ങളും, തെളിവുകളും കേട്ട് മനസ്സിലാക്കുകയും, അനന്തരം എടുക്കേണ്ടുന്ന തീരുമാനത്തെപ്പറ്റി ചിന്തിക്കുകയും ചെയ്‌തെങ്കിലേ ഇത് സാധ്യമാകൂ. അതിന് തക്ക അറിവും പ്രാപ്തിയും ഉള്ളവര്‍ക്കേ ഈ വിഷയത്തില്‍ പ്രവേശിക്കുവാനും പാടുള്ളൂ.  ഈ രണ്ട് കല്‍പനകളും തന്നെ, ഭരണകര്‍ത്താക്കള്‍, ന്യായാധിപന്മാര്‍, നേതാക്കള്‍, പണ്ഡിതന്മാര്‍ എന്നിവരെയൊക്കെയാണ് കൂടുതല്‍ ശക്തമായി ബാധിക്കുന്ന തെങ്കിലും, മറ്റുള്ളവരും അതില്‍നിന്ന് ഒഴിവല്ല. ഓരോരുത്തരുടെയും സ്ഥിതിക്കും നിലവാരത്തിനും അനുസരിച്ച് അമാനത്ത് പാലിക്കുകയും, വിധി കല്‍പിക്കുകയും ചെയ്യേണ്ടി വരുന്ന ഘട്ടങ്ങള്‍ എല്ലാവര്‍ക്കും ഉണ്ടായേക്കുന്നതാണ്. ചുരുങ്ങിയപക്ഷം, വീട്ടുകാര്യ ങ്ങളിലെങ്കിലും അത്യാവശ്യമായിവരും. ഒരു കാര്യം പ്രത്യേകം ശ്രദ്ധിക്കേണ്ടതായുണ്ട്. അമാനത്തുകള്‍ അവയുടെ അവകാശികള്‍ക്ക് കൊടുത്ത് തീര്‍ക്കണമെന്ന് പൊതുവില്‍ പറഞ്ഞതല്ലാതെ ഇന്നതരത്തിലുള്ള അവകാശികള്‍ക്ക് എന്ന് അല്ലാഹു നിജപ്പെ ടുത്തിയിട്ടില്ല. അതുപോലെത്തന്നെ, മനുഷ്യര്‍ക്കിടയില്‍ വിധി കല്‍പിക്കുമ്പോള്‍ വിധിയില്‍ നീതി പാലിക്കണമെന്നല്ലാതെ, ഇന്നതരത്തില്‍ പെട്ടവരോട് നീതി പാലിക്കണമെന്നും നിര്‍ണയിച്ചിട്ടില്ല. അമാനത്തിന്‍റെ അവകാശികളും വിധി കല്‍പിക്കപ്പെടുന്ന മനുഷ്യരും നല്ലവരെന്നോ, അല്ലാത്തവരെന്നോ, മുസ്‌ലിംകളെന്നോ, അല്ലാത്തവരെന്നോ നോക്കേണ്ടതില്ല എന്നാണിത് കാണിക്കുന്നത്. വഞ്ചനയും, അനീതിയും ആരോടും പാടില്ലെന്നുള്ളത് ഇസ്‌ലാമിലെ ഒരു മൗലിക സിദ്ധാന്തമാകുന്നു. അതുകൊണ്ടാണ് ഈ വചനത്തിന്‍റെ വ്യാഖ്യാനവേളയില്‍ പല മഹാന്‍മാരും ഇക്കാര്യം പ്രത്യേകം ചൂണ്ടി ക്കാണിച്ചിട്ടുള്ളതും. എല്ലാ കാര്യങ്ങളും കണ്ടും കേട്ടും വീക്ഷിച്ചുകൊണ്ടിരിക്കുന്ന സര്‍വ്വജ്ഞനായ അല്ലാഹുവാണ് ഈ കല്‍പനകള്‍ നിങ്ങളോട് കല്‍പിക്കുന്നതെന്നും, നിങ്ങള്‍ക്ക് വളരെ പ്രയോജനകരവും ഉത്തമവുമായ ഒരു സദുപദേശമാണിതെന്നും ഈ കല്‍പനയോടൊപ്പം അല്ലാഹു നമ്മെ ഉണര്‍ത്തിയിട്ടുള്ളത് നാം പ്രത്യേകം ഓര്‍മിച്ചിരിക്കേണ്ടതാകുന്നു. والله الموفق والمعين  നബി (صلى الله عليه وسلم) പറയുന്നു: ‘നിന്നെ വിശ്വസിച്ചവന് നീ അമാനത്ത് നിറവേറ്റിക്കൊടുക്കുക. നിന്നെ ചതിച്ചവനെ നീ ചതിക്കരുത്.’ (ദാ;തി;ഹ;ബ.) കപടവിശ്വാസിയുടെ പ്രധാന ലക്ഷണങ്ങള്‍ വിവരിക്കുന്ന സുപ്രസിദ്ധ ഹദീഥില്‍, ‘വിശ്വസിച്ചാല്‍ ചതിക്കുക’ എന്നാണ് നബി (صلى الله عليه وسلم) ഒരു ലക്ഷണമായി എണ്ണിയിരിക്കുന്നത്. ഇബ്‌നു അബ്ബാസ് (റ) ഇപ്രകാരം പറഞ്ഞതായി നിവേദനം ചെയ്യപ്പെട്ടിരിക്കുന്നു: ‘ഒരു ജനതയില്‍ വഞ്ചന പ്രത്യക്ഷപ്പെട്ടാല്‍ അവരുടെ ഹൃദയങ്ങളില്‍ അല്ലാഹു ഭീതി ഏര്‍പ്പെടുത്താതിരിക്കുകയില്ല. വ്യഭിചാരം ഒരു ജനതയില്‍ പ്രചരിച്ചാല്‍ അവരില്‍ മരണം വര്‍ദ്ധിക്കാതിരിക്കുകയില്ല. ഒരു ജനത അളവും തൂക്കവും കുറച്ചാല്‍ അവര്‍ക്ക് ആഹാരത്തില്‍ അഭിവൃദ്ധി തടയപ്പെടാതിരിക്കുകയില്ല. ന്യായപ്രകാരമല്ലാതെ ഒരു ജനത വിധി നടത്തുന്നതായാല്‍ അവരില്‍ രക്തം (ചിന്തല്‍) പ്രചാരപ്പെടാതിരിക്കുകയില്ല. ഒരു ജനത കരാറ് ലംഘിക്കുന്നതായാല്‍ അവര്‍ക്കെതിരില്‍ ശത്രുവിന് സ്വാധീനം ലഭിക്കാതിരിക്കുകയില്ല.’ (മാലിക്)  അമാനത്തുകള്‍ നിറവേറ്റാതെ വഞ്ചനയും ചതിയും നടത്തുന്നതിനെയും, വിധികളിലും തീരുമാനങ്ങളിലും നീതി പാലിക്കാതിരിക്കുന്നതിനെയും സംബന്ധിച്ച് അധികമൊന്നും വിവരിക്കേണ്ടുന്ന ആവശ്യമില്ല . ക്വുര്‍ആനിലും ഹദീഥിലും വളരെയധികം പരാമര്‍ശിക്കപ്പെടാറുള്ള കാര്യങ്ങളാണവ. പരക്കെ എല്ലാവര്‍ക്കും അറിയാവുന്ന കാര്യങ്ങളുമാണ് അത്‌ രണ്ടും. പക്ഷേ, നിര്‍ഭാഗ്യവും ഖേദകരവുമെന്ന് പറയട്ടെ, ഈ രണ്ടുകാര്യങ്ങളിലും മറ്റാരെക്കാളും ശ്രദ്ധിക്കേവരായ മുസ്‌ലിംകളടക്കം ഇന്ന് ലോകജനത മൊത്തത്തില്‍ തന്നെ ആ രണ്ടുവിഷയത്തിലും വളരെ കുത്തഴിഞ്ഞ ഒരവസ്ഥയിലാണുള്ളത്. പ്രസംഗ വേദികളിലും, ലിഖിത രേഖകളിലുമല്ലാതെ – പ്രവര്‍ത്തന രംഗത്ത് -രണ്ടിനും വലിയ സ്ഥാനമില്ലാതായിത്തീര്‍ന്നിരിക്കുകയാണ്. എവിടെ നോക്കിയാലും അനീതിയും, വഞ്ചനയും, പക്ഷഭേദ മനഃസ്ഥിതിയും, സ്വാര്‍ഥവും തന്നെ. ഇബ്‌നു അബ്ബാസ് (റ)ല്‍ നിന്ന് മുകളില്‍ കണ്ട ഉദ്ധരണിയില്‍ അദ്ദേഹം പറഞ്ഞ ഓരോ നീചവൃത്തിയും അതതിന്‍റെ ഭവിഷ്യത്തും അക്ഷരാര്‍ഥത്തില്‍ ഇന്ന് ലോകം കണ്ടുകൊണ്ടിരിക്കുകയാണ്. എന്നിട്ടും മനുഷ്യലോകം പിന്നെപ്പിന്നെ കൂടുതല്‍ നാശത്തിലേക്ക് നീങ്ങിക്കൊണ്ടിരിക്കുന്ന കാഴ്ചയാണ് എവിടെയും കാണുന്നത്. معاذ الّله  ഹുദൈഫത്തുണ്ട്‌നുല്‍ യമാനി (റ)ല്‍ നിന്ന് ബുഖാരിയും മുസ്‌ലിമും (റ) നിവേദനം ചെയ്ത അല്‍പം ദീര്‍ഘമായ ഒരു ഹദീഥില്‍, നബി (صلى الله عليه وسلم) യില്‍ നിന്നു ഉദ്ധരിച്ചുകൊണ്ട് ജനഹൃദയങ്ങളില്‍നിന്ന് അമാനത്ത് (വിശ്വസ്തത) നശിച്ചു പോകുന്നതിനെപ്പറ്റി അദ്ദേഹം വിവരിച്ചുകാണാം. അതില്‍ അദ്ദേഹം പറയുകയാണ്: ‘മനുഷ്യര്‍ അന്യോന്യം ക്രയവിക്രയം നടത്തിക്കൊണ്ടിരിക്കുമ്പോള്‍ അമാനത്ത് നിറവേറ്റുന്ന ഒരാളും ഇല്ലാതായിത്തീര്‍ന്നേക്കും. അവസാനം, ഇന്ന കുടുംബത്തില്‍ ഒരു വിശ്വസ്തനായ ആളുണ്ടത്രെ എന്നും (ആശ്ചര്യപൂര്‍വ്വം) പറയപ്പെടുമാറാകും.’ (ബു;മു.) ഇന്ന് നമ്മുടെ നില ഏതാണ്ട് ഈ ഘട്ടത്തിലേക്കെത്തിക്കഴിഞ്ഞിരിക്കയാണെന്ന് തോന്നിപ്പോകുന്നു! ആ ഹദീഥില്‍ ചൂണ്ടിക്കാട്ടിയിട്ടുള്ളപോലെ, വലിയ വലിയ ബുദ്ധിമാന്‍മാരും, സമര്‍ഥന്മാരും, വമ്പന്മാരു മൊക്കെ പലരും ജനമദ്ധ്യെ ഉണ്ടായിരിക്കും. പക്ഷേ, വിശ്വാസവും വിശ്വസ്തതയും ഉള്ളവരെ കാണുവാനാണ് പ്രയാസം. അല്ലാഹു മനുഷ്യസമുദായത്തെ കാത്തുരക്ഷിക്കെട്ട. ആമീന്‍."
  4,59,"ഇക്കൂട്ടരിലേക്കുമില്ല, ഇക്കൂട്ടരിലേക്കുമില്ലാതെ, അതിന്നിടയില്‍ ആടിപ്പിടക്കുന്നവരായിക്കൊണ്ട്. ഏതൊരുവനെ അല്ലാഹു വഴിപിഴവിലാക്കുന്നുവോ അവന് യാതൊരുമാര്‍ഗവും നീ കണ്ടെത്തുകയേ ഇല്ല.   ഇസ്‌ലാം ശരീഅത്തിന്‍റെ അടിത്തറയാണ് ഈ വചനത്തിന്‍റെ ഉള്ളടക്കം. അതിലെ നിയമങ്ങളും തത്വസിദ്ധാന്തങ്ങളുമെല്ലാം ഈ അടിസ്ഥാനത്തില്‍മാത്രമേ സ്വീകാര്യമാകുകയുള്ളൂ. വ്യക്തിപരവും, സാമൂഹ്യവും, സാമ്പത്തികവും രാഷ്ട്രീയവും, സാംസ്‌കാരികവുമായ എല്ലാ ജീവിത വശങ്ങളും ഈ വചനത്തിലടങ്ങിയ നാലു മൗലിക തത്വങ്ങളില്‍ ഒതുങ്ങി നില്‍ക്കേണ്ടതാകുന്നു. ജീവിതത്തിന്റെ ഏതെങ്കിലും ഒരു വശം അവയുടെ പരിധിയില്‍നിന്ന് പുറത്ത് പോകുന്നപക്ഷം, ആ വശം അനിസ്‌ലാമികമായി മാറുന്നതാണ്. സത്യവിശ്വാസികളെ വിളിച്ചുകൊണ്ട് അല്ലാഹു പറയുന്നു:-  (1) أَطِيعُوا اْلَّله നിങ്ങള്‍ അല്ലാഹുവിനെ അനുസരിക്കുവിന്‍). അല്ലാഹുവിനെ അനുസരിക്കല്‍ നിവൃത്തിയാകുന്നത് അവന്‍റെ ക്വുര്‍ആനെ അനുസരിക്കുന്നത് വഴിയാണ്.  (2) وَأَطِيعُوا اْلرَّسُولَ റസൂലിനെയും നിങ്ങള്‍ അനുസരിക്കുവിന്‍). സാക്ഷാല്‍ നിയമനിര്‍മാണാധികാരം അല്ലാഹുവിന് തന്നെ. സംശയമില്ല. എന്നാല്‍, ക്വുര്‍ആന്‍ അടക്കമുള്ള അല്ലാഹുവിന്‍റെ സകല സന്ദേശങ്ങളും പ്രബോധനം ചെയ്യുന്നതും അവക്ക് വിശദീകരണവും വാഖ്യാനവും നല്‍കുന്നതും, അവയുടെ പ്രായോഗിക രൂപം കാണിച്ചു തരുന്നതുമെല്ലാം റസൂല്‍ തിരുമേനി (صلى الله عليه وسلم) യാണല്ലോ. ഇവയില്‍ ക്വുര്‍ആന്‍ ഒഴിച്ചു ബാക്കിയെല്ലാം ചേര്‍ന്നതാണ് തിരുമേനിയുടെ ‘സുന്നത്ത് ‘ എന്ന പേരില്‍ അറിയപ്പെടുന്നത്.  റസൂല്‍ തിരുമേനി (صلى الله عليه وسلم)യുടെ ജീവിതകാലത്തിനുശേഷം, അവിടുത്തെ അനുസരിക്കല്‍ നിവൃത്തിയാകുന്നത് അവിടുത്തെ സുന്നത്തിനെ അനുസരിക്കല്‍ മുഖേന മാത്രമാകുന്നു . തിരുമേനിയുടെ ജീവിതകാലത്ത് മാത്രമേ തിരുമേനിയെ അനുസരിക്കേണ്ടതുള്ളൂവെന്നു ക്വുര്‍ആനിലോ സുന്നത്തിലോ ഒരിടത്തും ഒരു സൂചനപോലും ഇല്ല. മുസ്‌ലിംകളില്‍ ആരും അങ്ങിനെ അഭിപ്രായപ്പെട്ടിട്ടുമില്ല. മുസ്‌ലിം നാമം ധരിച്ചുകൊണ്ട് വല്ലവരും അങ്ങിനെ വാദിക്കുന്ന പക്ഷം – ചിലര്‍ വാദിക്കാതെയുമില്ല – അത് ഇസ്‌ലാമിനോ മുസ്‌ലിംകള്‍ക്കോ ബാധകവുമല്ല. (*) ക്വുര്‍ആനില്‍ വ്യക്തമാക്കപ്പെട്ടിട്ടില്ലാത്ത വിഷയങ്ങളില്‍ റസൂലിനെ അനുസരിക്കുന്നത് യഥാര്‍ഥത്തില്‍ അല്ലാഹുവിനെ അനുസരിക്കല്‍ തന്നെയാണ്. അതില്‍ നിന്നും അന്യമായ മറ്റൊന്നല്ല. അതാണ് താഴെ (80-ാം വചനത്തില്‍) അല്ലാഹു പറയുന്നത് : مَّنْ يُطِعِ الرَّسُولَ فَقَدْ أَطَاعَ الَّله (റസൂലിനെ ആര്‍ അനുസരിക്കുന്നുവോ അവന്‍ അല്ലാഹുവിനെ അനുസരിച്ചു കഴിഞ്ഞു.) കാരണം അല്ലാഹു തന്നെ മറ്റൊരിടത്ത് വ്യക്തമാക്കിയിട്ടുമുണ്ട്. وَمَايَنطِقُ عَنِ وََى (53 : 3) (അദ്ദേഹം സ്വേച്ഛയനുസരിച്ചു സംസാരിക്കുകയില്ല.) ഇസ്‌ലാമിന്‍റെ മൂല പ്രമാണങ്ങള്‍ ക്വുര്‍ആനും സുന്നത്തുമാണ് എന്നുള്ളത് മുസ്‌ലിംകളുടെ ഏകകണ്ഠമായ അഭിപ്രായമായിരിക്കുവാന്‍ കാരണം ഇപ്പറഞ്ഞതില്‍ നിന്നു മനസ്സിലായല്ലോ.  (3) وَأُولِي الْأَمْرِ مِنكُمْ (നിങ്ങളില്‍ നിന്നുള്ള അധികാരസ്ഥന്മാരെയും അനുസരിക്കണം.) ‘നിങ്ങളില്‍ നിന്ന് (مِنكُمْ)’ എന്ന് പറഞ്ഞതുകൊണ്ടുദ്ദേശ്യം സത്യവിശ്വാസികളില്‍നിന്ന് എന്നാണെന്ന് വ്യക്തം. എന്നാല്‍, ‘അധികാരസ്ഥന്മാര്‍ (أولو الأَمْرِ)’ ആരാണ്? ഇതിന്‍റെ നിര്‍വ്വചനത്തില്‍ പണ്ഡിതന്മാരുടെ വാക്കുകള്‍ വ്യത്യസ്തങ്ങളായി കാണാം. ഭരണാധിപന്മാര്‍, ഉദ്യോഗസ്ഥമേധാവികള്‍, വിധികര്‍ത്താക്കള്‍ സമുദായ നേതാക്കള്‍, പണ്ഡിതന്മാര്‍, മതവിജ്ഞാനികള്‍ എന്നൊക്കെയാണ് അവയുടെ രത്‌നച്ചുരുക്കം. അല്‍പം ഉള്ളോട്ടു കടന്ന് ആലോചിച്ചാല്‍ – ചില മഹാന്മാര്‍ (**) ചൂണ്ടിക്കാട്ടുന്നതുപോലെ – ഇവരെല്ലാം ഉള്‍ക്കൊള്ളുന്ന ഒരു വാക്കാണതെന്ന് കാണാവുന്നതാണ്. അതാത് തുറകളില്‍ ആധികാരികമായി തീരുമാനമെടുക്കുവാന്‍ അര്‍ഹതയും കെല്‍പും ഉള്ളവര്‍ എന്ന് മൊത്തത്തില്‍ പറയാം. ഉദാഹരണമായി: ഭരണകാര്യങ്ങളില്‍ ഭരണമേധാവികളും, പൊതുകാര്യങ്ങളില്‍ സമുദായ നേതാക്കളും യുദ്ധകാര്യങ്ങളില്‍ സൈന്യാധിപന്മാരും, വ്യവഹാര വഴക്കുകളില്‍ വിധികര്‍ത്താക്കളും, മതവിധികളില്‍ മതപണ്ഡിതന്മാരും, സംഘടനാ വിഷയങ്ങളില്‍ സംഘത്തലവന്മാരും അധികാരസ്ഥന്മാരായിരിക്കും. ഭരണകര്‍ത്താക്കളും, അവരുടെ ഉദ്യോഗസ്ഥന്മാരും ഏതായാലും ഉള്‍പെടുമെന്നു പ്രത്യേകം പറയേണ്ടതില്ല.   (*) ഇസ്‌ലാമിക നിയമനിര്‍മാണത്തില്‍ സുന്നത്തിനുള്ള സ്ഥാനവും, ക്വുര്‍ആനും അതും തമ്മിലുള്ള ബന്ധവും വസ്തുനിഷ്ഠവും വൈജ്ഞാനികവുമായ രീതിയില്‍ സവിസ്തരം പ്രതിപാദിച്ചിട്ടുള്ള ഒരു നിസ്തുല ഗ്രന്ഥമാണ് السنة ومكانتھا فى الشريع الاسلامى للمرحوم الدكتور مصطفى السباعى താല്‍പര്യമുള്ളവര്‍ ആ ഗ്രന്ഥം നോക്കിക്കൊള്ളട്ടെ. മലയാളത്തിലും മറ്റു ചില ഭാഷകളിലും അതു വിവര്‍ത്തനം ചെയ്യപ്പെട്ടിട്ടുമുണ്ട്.  (**) كما فى فتح الباري   ഒരു യഥാര്‍ഥം കൂടി ഓര്‍ക്കേണ്ടതുണ്ട്. ഇസ്‌ലാമിക വ്യവസ്ഥപ്രകാരം പണ്ഡിതന്മാര്‍ ഒന്ന് വേറെയും അധികാരസ്ഥന്മാര്‍ ഒന്നു വേറെയും എന്നില്ല. അതത് അധികാരത്തിനനുസരിച്ച് മതപാണ്ഡിത്യവും അറിവും ഉള്ളവര്‍ക്കേ അതതിന് അര്‍ഹതയുള്ളൂ. ഭരണകര്‍ത്താക്കള്‍ മതപണ്ഡിതന്മാരും കൂടിയായിരിക്കണം. ഒരു കൂട്ടരുടെ അധികാരപരിധിയില്‍പെട്ടവര്‍, അവരെ അനുസരിക്കാത്ത പക്ഷം, സമുദായത്തിന്‍റെ മതപരവും ലൗകീകവുമായ തുറകളില്‍ പിന്നെ സമാധാനഭദ്രത ഉണ്ടായിരിക്കുകയില്ലല്ലോ. അല്ലാഹുവിന്‍റെയും, റസൂലിന്‍റെയും അനുസരണത്തിനു പുറമെ അധികാരസ്ഥന്മാരെയും അനുസരിക്കണമെന്ന് കല്‍പിക്കുന്നത് അതുകൊണ്ടാണ്. സത്യവിശ്വാസികളായ അധികാരസ്ഥന്മാരെക്കുറിച്ചാണല്ലോ സംസാരം. അതുകൊണ്ട് തന്നെ, അവര്‍ അല്ലാഹുവിന്‍റെ ക്വുര്‍ആനിന്നും, നബി (صلى الله عليه وسلم) യുടെ സുന്നത്തിനും എതിരായി കല്‍പിക്കുവാന്‍ പാടില്ലെന്നും, കല്‍പിച്ചാല്‍ ആ കല്‍പന സാധുവായിരിക്കയില്ലെന്നും, അപ്പോള്‍ അവരെ അനുസരിക്കേണ്ടതില്ലെന്നും വരുന്നു. കൂടുതല്‍ വിവരം താഴെ ഉദ്ധരിക്കുന്ന ഹദീഥുകളില്‍ നിന്ന് ഗ്രഹിക്കാം. إِن شَاءَ اللَّهُ  (4) فَإِن تَنَازَعْتُمْ فِي شَيْءٍ فَرُدُّوهُ إِلَى اللَّهِ وَالرَّسُولِ (എനി, നിങ്ങള്‍ വല്ല കാര്യത്തിലും പരസ്പരം പിണക്കമാകുന്നപക്ഷം, അത് അല്ലാഹുവിലേക്കും, റസൂലിലേക്കും മടക്കുവിന്‍.) മതപരമോ, ബന്ധപ്പെട്ടതോ ആയ കാര്യങ്ങളില്‍ അധികാരസ്ഥന്‍മാരും മറ്റുള്ളവരും തമ്മിലോ, ജനങ്ങള്‍ തമ്മതമ്മിലോ ഉണ്ടാകുന്ന ഭിന്നിപ്പുകളും. അഭിപ്രായ വ്യത്യാസങ്ങളുമെല്ലാം ഇതില്‍ ഉള്‍പെടുന്നു. അഥവാ തനി ലൗകികമായ കാര്യങ്ങള്‍ അതുകൊണ്ട് ഉദ്ദേശിക്കപ്പെടുന്നില്ല. കാരണം, ഭിന്നിപ്പുള്ള വിഷയം അല്ലാഹുവിലേക്കും റസൂലിലേക്കും മടക്കുവാനാണല്ലോ അല്ലാഹു കല്‍പിച്ചിരിക്കുന്നത്. എന്നുവെച്ചാല്‍, ഭിന്നിപ്പുണ്ടാകുന്ന വിഷയത്തെക്കുറിച്ച് ക്വുര്‍ആനും സുന്നത്തും കല്‍പിച്ചിരിക്കുന്ന വിധിയെന്തോ അത് സ്വീകരിക്കണമെന്നര്‍ഥം. ഒരു വീട് പണിയുന്നതിന്‍റെ രൂപം എങ്ങിനെ ആയിരിക്കണം, വയലില്‍ വിളയിടുന്നത് എങ്ങിനെയായിരിക്കണം എന്നൊന്നും ക്വുര്‍ആനിലും സുന്നത്തിലും വിവരിക്കപ്പെടാറില്ലല്ലോ. ഇത്തരം, ലൗകിക കാര്യങ്ങള്‍ ഇതില്‍നിന്ന് ഒഴിവാണെന്ന് താഴെ ഉദ്ധരിക്കുന്ന ഹദീഥുകളില്‍ നിന്ന് കൂടുതല്‍ വ്യക്തമാണ്.  അനുസരിക്കുവാന്‍ കല്‍പിച്ചപ്പോള്‍, അല്ലാഹുവിനും റസൂലിനും പുറമെ അധികാരസ്ഥന്മാരെയും കൂട്ടിപ്പറഞ്ഞുവെങ്കിലും, ഭിന്നിപ്പുള്ള വിഷയങ്ങളില്‍ അല്ലാഹുവിലേക്കും റസൂലിലേക്കും മാത്രമേ മടക്കുവാന്‍ പറഞ്ഞുള്ളൂവെന്നത് പ്രത്യേകം ശ്രദ്ധിക്കേണ്ടതുണ്ട്. മത കാര്യങ്ങളില്‍ നിയമം കൈകാര്യം ചെയ്‌വാന്‍ അല്ലാഹുവിനും റസൂലിനും മാത്രമെ അര്‍ഹതയുള്ളൂ, മറ്റാര്‍ക്കും അതില്‍ പങ്കില്ല, അല്ലാഹുവും റസൂലും കല്‍പ്പിക്കുന്നതിന് വഴങ്ങുവാനേ അധികാരസ്ഥന്മാര്‍ക്കും പാടുള്ളൂ എന്നൊക്കെയാണ് അതിലടങ്ങിയ തത്വങ്ങള്‍. അല്ലാഹുവിനെക്കുറിച്ചും, റസൂലിനെക്കുറിച്ചും പറഞ്ഞപ്പോള്‍ أَطِيعُوا (നിങ്ങള്‍ അനുസരിക്കുവിന്‍) എന്ന ക്രിയ ആവര്‍ത്തിച്ചു പറഞ്ഞതും, അധികാരസ്ഥന്‍മാരെക്കുറിച്ച് പറഞ്ഞപ്പോള്‍ അതാവര്‍ത്തിക്കാതെ وَأُولِي الْأَمْرِ (അധികാരസ്ഥന്മാരെയും) എന്ന് മാത്രം പറഞ്ഞതും ശ്രദ്ധാര്‍ഹമാകുന്നു.  സത്യസന്ധമായും, നിഷ്‌കളങ്കമായും, സദുദ്ദേശ്യത്തോടുകൂടിയും പരിശോധിച്ചാല്‍ ക്വുര്‍ആനില്‍നിന്നും സുന്നത്തില്‍ നിന്നുമായി – വ്യക്തമായോ സൂചനയായോ, വാച്യമായോ വ്യംഗ്യമായോ – വിധി കണ്ടെത്തുവാന്‍ കഴിയാത്ത പ്രശ്‌നങ്ങള്‍ വളരെ ദുര്‍ല്ലഭമേ ഉണ്ടായിരിക്കുകയുള്ളൂ. പരിശോധകന്‍റെ ഭാഗ്യവും യോഗ്യതയും സത്യാന്വേഷണവും അനുസരിച്ച് ഏറ്റക്കുറവുണ്ട് താനും. പരിതഃസ്ഥിതികള്‍ക്കും ചിന്താഗതികള്‍ക്കും അനുസരിച്ചു മാറിക്കൊണ്ടിരിക്കുന്ന വല്ല പ്രശ്‌നങ്ങളുടെയും വിശദാംശങ്ങളായിരിക്കും മിക്കവാറും ആ രണ്ടില്‍നിന്നും വേഗത്തില്‍ പരിഹാരം ലഭിക്കാതെ ബാക്കിയാകുന്നത്. അവിടെയാണ്, ആ രണ്ടിന്‍റെയും അദ്ധ്യാപനങ്ങളെ അടിസ്ഥാനമാക്കിക്കൊണ്ടുള്ള അഭിപ്രായം ആരായുവാനും, നിരീക്ഷണം നടത്തുവാനും الاجتهادوالاستنباط അര്‍ഹരായ പണ്ഡിതന്മാര്‍ക്ക് അവകാശം നല്‍കപ്പെട്ടിരിക്കുന്നതും. എന്തുതന്നെ ആയാലും ക്വുര്‍ആന്‍റെയും സുന്നത്തിന്‍റെയും വ്യക്തമായ നിര്‍ദ്ദേശങ്ങള്‍ക്ക് എതിരായ ഒരു അഭിപ്രായത്തിന് ഇസ്‌ലാമില്‍ അംഗീകാരമില്ല. അഭിപ്രായക്കാരുടെ ആധിക്യത്തിന് പരിഗണനയുമില്ല. വ്യക്തമല്ലാത്ത നിര്‍ദ്ദേശങ്ങളെ സംബന്ധിച്ചിടത്തോളം അഭിപ്രായവ്യത്യാസം സ്വാഭാവികമാകുന്നു. അഥവാ അവിടെയാണ് അഭിപ്രായത്തിനുള്ള സ്ഥാനവും. ഈ വചനത്തിന്‍റെ ഉള്ളടക്കത്തോട് ബന്ധപ്പെട്ട ചില സൂചനകള്‍ മാത്രമാണ് ഇതെല്ലാം. വിശദവിവരങ്ങള്‍ക്ക് ഹദീഥ് വ്യാഖ്യാനഗ്രന്ഥങ്ങളെയും, ഉസ്വൂലിന്‍റെ (കര്‍മശാസ്ത്ര നിദാനങ്ങളുടെ) ഗ്രന്ഥങ്ങളെയും അവലംബിക്കേണ്ടതാകുന്നു.  ഭിന്നിപ്പുണ്ടാകുമ്പോള്‍ അല്ലാഹുവിലേക്കും റസൂലിലേക്കും മടക്കുവാന്‍ കല്‍പിച്ചതിനോട് ചേര്‍ത്തുകൊണ്ട് إِن كُنتُمْ تُؤْمِنُونَ (നിങ്ങള്‍ അല്ലാഹുവിലും അന്ത്യദിനത്തിലും വിശ്വസിക്കുന്നുവെങ്കില്‍) എന്ന് പറഞ്ഞിരിക്കുന്നത് വളരെ ഗൗരവപൂര്‍വ്വം ശ്രദ്ധിക്കേണ്ടിയിരിക്കുന്നു. അങ്ങനെ ചെയ്യാത്തപക്ഷം, നിങ്ങള്‍ യഥാര്‍ഥത്തില്‍ സത്യവിശ്വാസികളായിരിക്കയില്ല. ഞങ്ങള്‍ സത്യവിശ്വാസികളാണെന്ന് നിങ്ങള്‍ പറയുന്നതിന് അര്‍ഥവുമില്ല. ക്വിയാമത്തു നാളില്‍ അല്ലാഹുവിന്‍റെ കഠിന ശിക്ഷക്കു നിങ്ങള്‍ വിധേയരാവുകയും ചെയ്യും എന്നൊക്കെയാണ് ആ വാക്ക് സൂചിപ്പിക്കുന്നത്. ഈ താക്കീതുകൊണ്ടും മതിയാക്കാതെ ഈ കല്‍പനയുടെ ക്രിയാത്മകമായ നന്മകൂടി അല്ലാഹു ചൂണ്ടിക്കാട്ടുന്നു: ذَلِ ك خَيْر وَأَحْسَنُ تأْوِيلاً (അതു ഏറ്റം ഉത്തമവും കൂടുതല്‍ നല്ല പര്യവസാനമുള്ളതുമാകുന്നു.) ഇഹത്തിലും പരത്തിലും അത് നിങ്ങള്‍ക്ക് ശുഭകരമായ പര്യവസാനം നല്‍കും, അല്ലാഹുവിന്‍റെ കൃപാകടാക്ഷങ്ങള്‍ക്ക് നിങ്ങള്‍ പാത്രമാകുകയും ചെയ്യുമെന്ന് സാരം. മുസ്‌ലിം സമുദായത്തിന് ക്വുര്‍ആനും സുന്നത്തും അനുസരിച്ച് ജീവിക്കുവാന്‍ അല്ലാഹു പ്രചോദനവും തൗഫീക്വും നല്‍കട്ടെ; ആമീന്‍  ഈ വചനത്തിന്‍റെ ആശയത്തിലേക്കും, അര്‍ഥവ്യാഖ്യാനങ്ങളിലേക്കും വെളിച്ചം നല്‍കുന്നതും, അവയെപ്പറ്റി കൂടുതല്‍ മനസ്സിലാക്കുവാന്‍ സഹായിക്കുന്നതുമായ വളരെ ആയത്തുകളും ഹദീഥുകളും ഉദ്ധരിക്കുവാനുണ്ട്. പ്രസ്തുത ഹദീഥുകളില്‍ ചിലത് ഇവിടെ ഓര്‍ക്കുന്നത് സന്ദര്‍ഭോചിതമായിരിക്കും:-  (1) നബി (صلى الله عليه وسلم) പറഞ്ഞു: ‘എന്നെ ആര്‍ അനുസരിച്ചുവോ അവന്‍ അല്ലാഹുവിനെ അനുസരിച്ചു. ആര്‍ എന്നോടു അനുസരണക്കേടു ചെയ്തുവോ അവന്‍ അല്ലാഹുവിനോടും അനുസരണക്കേട് ചെയ്തു. അമീറിനെ (അധികാരസ്ഥനെ) ആര്‍ അനുസരിക്കുന്നുവോ അവന്‍ എന്നെ അനുസരിച്ചു. അമീറിനോട് ആര്‍ അനുസരണക്കേടു ചെയ്യുന്നുവോ അവന്‍ എന്നോട് അനുസരണക്കേട് ചെയ്തു. നിശ്ചയമായും, ഇമാം (ഭരണ നേതാവ്) ഒരു പരിച തന്നെയാണ്. അവന്‍റെ പിന്നില്‍നിന്ന് സമരം നടത്തപ്പെടുകയും, അവന്‍ മുഖേന (ശത്രുക്കളില്‍ നിന്ന്) കാത്തു സൂക്ഷിക്കപ്പെടുകയും ചെയ്യുന്നു. അവന്‍ അല്ലാഹുവിനെ സൂക്ഷിക്കുവാന്‍ കല്‍പിക്കുകയും, നീതി പ്രവര്‍ത്തിക്കുകയും ചെയ്താല്‍ അവന് അതിന്‍റെ പ്രതിഫലമുണ്ടായിരിക്കും. അവന്‍ മറ്റു വല്ലതും പറഞ്ഞാല്‍ അതിന്‍റെ ബാധ്യത അവന്‍റെ മേലായിരിക്കും.’ (ബു;മു.)  (2) റസൂല്‍ (صلى الله عليه وسلم) പ്രസംഗിക്കുമ്പോള്‍ ഒരു സൈന്യത്തിന്‍റെ ആക്രമണത്തെപ്പറ്റി താക്കീത് നല്‍കുന്നവനെപ്പോലെ, കണ്ണു ചുവക്കുകയും, ശബ്ദം ഉയരുകയും, ദേഷ്യം കഠിനമാകുകയും ചെയ്തുകൊണ്ട് അവിടുന്ന് ഇങ്ങിനെ പറയാറുണ്ടായിരുന്നതായി ജാബിര്‍ (റ) ഉദ്ധരിച്ചിരിക്കുന്നു: ”…… എന്നാല്‍ പിന്നെ, വര്‍ത്തമാനത്തില്‍വെച്ചു ഏറ്റവും ഉത്തമമായത് അല്ലാഹുവിന്‍റെ കിതാബാകുന്നു. ചര്യയില്‍ വെച്ചു ഏറ്റവും ഉത്തമമായത് മുഹമ്മദിന്‍റെ ചര്യയുമാകുന്നു. കാര്യങ്ങളില്‍വെച്ച് മോശമായത് അവയില്‍ പുതുതായി നിര്‍മിക്കപ്പെട്ടവയാണ് എല്ലാ പുത്തനാചാരവും (അനാചാരവും) ദുര്‍മാര്‍ഗവുമാകുന്നു.’ (മു.)  (3) നബി (صَلَّى اللَّهُ عَلَيْهِ وَسَلَّمَ) പറഞ്ഞു: ‘നിങ്ങള്‍ കേള്‍ക്കുകയും അനുസരിക്കുകയും ചെയ്യണം – മുന്തിരിപ്പഴം പോലെ (കറുത്ത ചെറിയ) തലയുള്ളവനായ ഒരു നീഗ്രോ അടിമയെ നിങ്ങളുടെമേല്‍ ഉദ്യോഗസ്ഥനായി നിയമിക്കപ്പെട്ടാലും ശരി.’ (ബു;മു.)  (4) ഉബാദത്തുബ്‌നു സ്വാമിത്ത് (റ) പറയുന്നു: ‘പ്രയാസത്തിലും എളുപ്പത്തിലും, സന്തോഷത്തിലും, വെറുപ്പിലും (എല്ലാം തന്നെ) കേള്‍ക്കുകയും, അനുസരിക്കുകയും ചെയ്‌വാനും, അധികാരസ്ഥന്മാരോട് അധികാരത്തില്‍ പിണങ്ങാതിരിക്കുവാനും, എവിടെത്തന്നെ ആയിരുന്നാലും ഒരു ആക്ഷേപക്കാരന്‍റെ ആക്ഷേപവും ഭയപ്പെടാതെ യഥാര്‍ഥം പറയുവാനും ഞങ്ങള്‍ റസൂല്‍ (صلى الله عليه وسلم) തിരുമേനിയോട് ബൈഅത്ത് (പ്രതിജ്ഞ) ചെയ്തിരിക്കുന്നു.’ ഈ ഹദീഥിന്‍റെ ഒരു രിവായത്തിലെ വാചകത്തില്‍ ഇങ്ങിനെയും കാണാം: ‘നിങ്ങളുടെ അടുക്കല്‍ അല്ലാഹുവിന്‍റെ പക്കല്‍ നിന്ന് ശരിയായ തെളിവുള്ള വ്യക്തമായ വല്ല ‘കുഫ്‌റും’ കാണുന്നതായാല്‍ ഒഴികെ (മറ്റെല്ലായ്‌പോഴും) അധികാരസ്ഥന്മാരോട് അധികാരത്തില്‍ പിണങ്ങരുത്.’ (ബു;മു.)  (5) ഇബ്‌നു ഉമര്‍ (റ) പറയുന്നു: ‘കേള്‍ക്കുവാനും അനുസരിക്കുവാനും റസൂല്‍ തിരുമേനി (صَلَّى اللَّهُ عَلَيْهِ وَسَلَّمَ) ക്ക് ഞങ്ങള്‍ ബൈഅത്ത് നല്കുമ്പോള്‍ ‘നിങ്ങള്‍ക്ക് സാധ്യമാകുന്ന കാര്യത്തില്‍’ എന്നു തിരുമേനി ഞങ്ങളോട് പറയുമായിരുന്നു.'(ബു;മു.)  (6) ഇബ്‌നു മസ്ഊദ് (റ) പറയുന്നു: ‘ഞങ്ങളോട് റസൂല്‍ (صَلَّى اللَّهُ عَلَيْهِ وَسَلَّمَ) പറഞ്ഞു: ‘എന്‍റെ ശേഷം, പല സ്വാര്‍ഥങ്ങളും, നിങ്ങള്‍ക്കു പരിചിതമല്ലാത്ത ചില കാര്യങ്ങളും നിങ്ങള്‍ കേക്കും.’ അപ്പോള്‍ സ്വഹാബിമാര്‍ ചോദിച്ചു: ‘എന്നാല്‍ ഞങ്ങള്‍ എന്തു ചെയ്യണമെന്നാണ് അവിടുന്ന് കല്പിക്കുന്നത്? ‘ തിരുമേനി പറഞ്ഞു: ‘അവരുടെ അവകാശം നിങ്ങള്‍ വകവെച്ചു കൊടുക്കുകയും, നിങ്ങളുടെ അവകാശം നിങ്ങള്‍ അല്ലാഹുവിനോട് ചോദിക്കുകയും ചെയ്തുകൊള്ളുവിന്‍.’ (ബു; മു.)  (7) അബ്ദുറഹ്മാനി ബ്‌നു സമുറഃ (റ) പറയുന്നു: എന്നോട് റസൂല്‍ (صَلَّى اللَّهُ عَلَيْهِ وَسَلَّمَ) പറഞ്ഞു: ‘നീ അധികാരസ്ഥാനത്തിന് ആവശ്യപ്പെടരുത്. കാരണം, അത് ചോദിച്ചു വാങ്ങിയിട്ട് കിട്ടിയാല്‍ അത് നിന്നില്‍ തന്നെ ഭരമേല്‍പിക്കപ്പെടും. (അല്ലാഹുവിന്‍റെ സഹായം അതിലുണ്ടായിരിക്കയില്ല.) ചോദിക്കാതെ അത് നിനക്ക് കിട്ടിയാല്‍ അതില്‍ നിനക്ക് സഹായം ലഭിക്കും.’ (ബു; മു.)  (8) റസൂല്‍ (صَلَّى اللَّهُ عَلَيْهِ وَسَلَّمَ) പറഞ്ഞതായി അബൂഹുറയ്‌റഃ (റ) ഉദ്ധരിക്കുന്നു: ‘അവസാന കാലത്ത് ചെപ്പടി വിദ്യക്കാരായ ചില വ്യാജവാദികള്‍ വരുന്നതാണ്. നിങ്ങളോ നിങ്ങളുടെ പിതാക്കളോ കേട്ടിട്ടില്ലാത്ത ചില വര്‍ത്തമാനങ്ങള്‍ അവര്‍ നിങ്ങള്‍ക്ക് കൊണ്ടുതരും. നിങ്ങള്‍ അവരെ സൂക്ഷിക്കണം. അവര്‍ നിങ്ങളെ വഴിപിഴപ്പിക്കാതിരിക്കട്ടെ.’ (മു.)  (9) ഇര്‍ബാളു (عرباض) ബ്‌നു സാരിയഃ (റ) പറയുന്നു: ഒരു ദിവസം റസൂല്‍ (صَلَّى اللَّهُ عَلَيْهِ وَسَلَّمَ) ഞങ്ങളോട് വളരെ സാരവത്തായ ഒരു പ്രസംഗം നടത്തി. അതുമൂലം കണ്ണുകള്‍ ഒഴുകുകയും, ഹൃദയങ്ങള്‍ നടുങ്ങുകയും ചെയ്തു. അപ്പോള്‍ ഒരാള്‍ പറഞ്ഞു: ‘അല്ലാഹുവിന്‍റെ റസൂലേ, ഇതു (യാത്ര പറഞ്ഞു) വിടവാങ്ങിപ്പോകുന്ന ഒരാളുടെ ഉപദേശം പോലെയുണ്ടല്ലോ. അതുകൊണ്ട് അവിടുന്ന് ഞങ്ങള്‍ക്ക് വസ്വിയ്യത്ത് നല്‍കിയാലും!’ അപ്പോള്‍ തിരുമേനി പറഞ്ഞു: ‘അല്ലാഹുവിനെ സൂക്ഷിക്കുവാനും, ഒരു നീഗ്രോ അടിമ (അധികാരസ്ഥന്‍) ആയിരുന്നാലും നിങ്ങള്‍ കേള്‍ക്കുവാനും അനുസരിക്കുവാനും ഞാന്‍ നിങ്ങളോട് വസ്വിയ്യത്ത് ചെയ്യുന്നു. കാരണം, എന്‍റെ ശേഷം നിങ്ങളാരെങ്കിലും ജീവിച്ചിരിക്കുന്ന പക്ഷം, അവന്‍ വളരെയധികം ഭിന്നിപ്പു കേക്കുന്നതാണ്. അപ്പോള്‍, നിങ്ങള്‍ എന്‍റെ ചര്യയും, സന്മാര്‍ഗം സിദ്ധിച്ച തന്റേടത്തില്‍ വര്‍ത്തിച്ച ഖലീഫഃമാരുടെ (എന്‍റെ പിന്‍ഗാമികളുടെ) ചര്യയും സ്വീകരിച്ചുകൊള്ളുവിന്‍. അത് നിങ്ങള്‍ കൈവിടാതിരിക്കുകയും, അതിന്‍മേല്‍ അണപ്പല്ലുകൊണ്ട് കടിച്ചു പിടിക്കുകയും ചെയ്യുവിന്‍. പുതുനിര്‍മിതങ്ങളായ കാര്യങ്ങളെ നിങ്ങള്‍ സൂക്ഷിക്കണം. എല്ലാ പുതുനിര്‍മിതവും അനാചാരമാകുന്നു. (അ; ദാ; തി; ജ.)  (10) ഒരു അന്‍സ്വാരീ സ്വഹാബിയും കര്‍ഷകനുമായിരുന്ന റാഫിഉ (رافِع) ബ്‌നു ഖദീജ് (റ) പറയുന്നു: റസൂല്‍ (صلى الله عليه وسلم) മദീനായില്‍ വരുമ്പോള്‍ അവിടെയുള്ളവര്‍ ഈത്തപ്പനക്ക് ‘തഅ്ബീര്‍’ (*) ചെയ്യുക പതിവുണ്ടായിരുന്നു. അങ്ങിനെ ചെയ്തില്ലെങ്കിലും കൊള്ളാം എന്നു തിരുമേനി പറഞ്ഞു. (അനന്തരം ആളുകള്‍ ആ പതിവ് വേണ്ടെന്നുവെച്ചു.) അപ്പോള്‍ ഫലം കുറവായി. വിവരം അവര്‍ തിരുമേനിയോട് പറഞ്ഞു. അപ്പോള്‍ തിരുമേനി പറഞ്ഞു: ‘ഞാന്‍ ഒരു മനുഷ്യന്‍ മാത്രമാകുന്നു. ഞാന്‍ നിങ്ങളോട് നിങ്ങളുടെ മതവിഷയത്തില്‍ വല്ലതും കല്‍പിച്ചാല്‍ നിങ്ങളത് സ്വീകരിക്കണം. നിങ്ങളോട് ഞാന്‍ (മതപരമല്ലാത്ത) എന്‍റെ അഭിപ്രായത്തില്‍പെട്ട വല്ലതും കല്‍പിച്ചാല്‍, അപ്പോള്‍ ഞാന്‍ ഒരു മനുഷ്യന്‍ മാത്രമായിരിക്കും. (മു.) മതപരമല്ലാത്ത ലൗകിക വിഷയത്തില്‍ എന്‍റെ അഭിപ്രായം തെറ്റായിക്കൂടാ എന്നില്ലെന്നു സാരം. അടുത്ത വചനങ്ങളും കൂടി ഇതോടൊപ്പം മനസ്സിരുത്തുക:-   (*) ആണ്‍ ഈത്തപ്പനയുടെ കുല ചീന്തി അതിന്‍റെ നാരെടുത്ത് ഈന്തക്കുലകള്‍ പൊളിച്ചു അതില്‍ ഇട്ടു പരാഗസങ്കലനം നടത്തുന്നതിനാണ് ‘തഅ്ബീര്‍’ (تأبير) എന്ന് പറയുന്നത്. ഇത്മൂലം കുലകളില്‍ നല്ല കായഫലം ഉണ്ടാകുമെന്നാണ് വയ്പ്. "
