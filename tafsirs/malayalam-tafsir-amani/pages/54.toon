tafsir[8]{c,v,t}:
  3,30,"322"
  3,31,"(സത്യവിശ്വാസികളേ) നിങ്ങള്‍ ഇഷ്ടപ്പെടുന്നവയില്‍ നിന്ന് നിങ്ങള്‍ ചിലവഴിക്കുന്നതുവരെ നിങ്ങള്‍ പുണ്യം പ്രാപിക്കുകയില്ല തന്നെ. നിങ്ങള്‍ ഏതൊരു വസ്തുവും (തന്നെ) ചിലവഴിക്കുന്നതായാലും, നിശ്ചയമായും അല്ലാഹു അതിനെപ്പറ്റി അറിയുന്നവനാണ്. എല്ലാ ഭക്ഷണ (പദാര്‍ത്ഥ)വും ഇസ്‌റാഈല്‍ സന്തതികള്‍ക്ക് അനുവദനീയമായിരുന്നു;- തൗറാത്ത് അവ തരിപ്പിക്കപ്പെടുന്നതിന് മുമ്പായി ഇസ്‌റാഈല്‍ അദ്ദേഹത്തിന്‍റെ സ്വന്തം പേരില്‍ നിഷിദ്ധമാക്കിയതൊഴികെ. (നബിയേ) പറയുക: 'എന്നാല്‍, നിങ്ങള്‍ തൗറാത്ത് കൊണ്ടു വന്ന് അത് (ഒന്ന്) വായിക്കുവിന്‍. നിങ്ങള്‍ സത്യവാന്‍മാരാണെങ്കില്‍!   ഞങ്ങള്‍ അല്ലാഹുവിന്‍റെ മക്കളും ഇഷ്ടക്കാരുമാണ് نحن ابناء الله و أحباؤه എന്നു വാദിക്കുന്ന ജൂതരും ക്രിസ്ത്യാനികളുമാകുന്ന വേദക്കാര്‍ അല്ലാഹുവിന്‍റെ സാമീപ്യം സമ്പാദിക്കുവാന്‍ വേണ്ടിയാണെന്ന ഭാവേന- പ്രത്യക്ഷമായോ പരോക്ഷമായോ അല്ലാഹു അല്ലാത്തവരെ ആരാധിക്കുകയും പ്രാര്‍ത്ഥിക്കുകയും ചെയ്യുന്നവര്‍, ഞങ്ങളാണ് യഥാര്‍ത്ഥത്തില്‍ അല്ലാഹുവിനെ അനുസരിക്കുന്നവരെന്ന് വാദിച്ചുകൊണ്ട്, നബിചര്യകളും, നബിവചനങ്ങളും അവഗണിച്ചു പുറംതള്ളുന്ന ‘അഹ്‌ലുല്‍ ക്വുര്‍ആനികള്‍’ എന്നു പറയപ്പെടുന്നവര്‍, എന്നിങ്ങനെയുള്ളവര്‍ക്കെല്ലാം തക്കതായ ഖണ്ഡനം ഈ വചനങ്ങളില്‍ അടങ്ങിയിരിക്കുന്നു. റസൂലിനെ അനുസരിക്കുകയും റസൂലിന്‍റെ മാര്‍ഗം പിന്‍പറ്റുകയും ചെയ്യാത്തവര്‍ അല്ലാഹു ഇഷ്ടപ്പെടാത്ത അവിശ്വാസികളാകുന്നുവെന്നത്രെ അവസാനത്തെ വചനം കാണിക്കുന്നത്. റസൂലിനെ അനുസരിക്കുകയെന്ന കാര്യം ചില ലഘു ബുദ്ധികള്‍ വിചാരിക്കുന്ന പോലെ – കേവലം ഒരു നിസ്സാര വിഷയമൊന്നുമല്ല. മുന്‍കഴിഞ്ഞുപോയ എല്ലാ പ്രവാചകന്മാരും എല്ലാ റസൂലുകളും നബി (صَلَّى اللَّهُ عَلَيْهِ وَسَلَّمَ) യെ പിന്‍പറ്റി നടക്കുവാന്‍ ബാധ്യസ്ഥരാകുമായിരുന്നു. അത്രയും ഗൗരവപ്പെട്ടതാണ് ആ വിഷയം. ഇതിനെപ്പറ്റി താഴെ 81-ാം വചനത്തില്‍ കൂടുതല്‍ വിവരം കാണാവുന്നതാണ്. (إِن شَاءَ اللَّهُ)  സൂറത്തുല്‍ ഫാതിഹഃയില്‍വെച്ചു മുമ്പ് വിവരിച്ചതു പോലെ, സ്‌നേഹത്തില്‍ നിന്നാണ് ഭയഭക്തിയുടെയും അനുസരണത്തിന്‍റെയും ബഹുമാനത്തിന്‍റെയും ഉല്‍ഭവം. അല്ലാഹുവിനെ സ്‌നേഹിക്കുന്നുണ്ടെന്നു വാദിക്കുന്ന ഏവരും നബി (صَلَّى اللَّهُ عَلَيْهِ وَسَلَّمَ) തിരുമേനി കാണിച്ചുതന്ന മാര്‍ഗം സ്വീകരിക്കുവാന്‍ ബാധ്യസ്ഥരാകുന്നു. അത്‌കൊണ്ടാണ് ഒരു ഹദീഥില്‍ നബി (صَلَّى اللَّهُ عَلَيْهِ وَسَلَّمَ) ഇങ്ങിനെ പറഞ്ഞത്: ‘ഏതൊരു പ്രകാരത്തിലാണോ നമ്മുടെ കാര്യം, അപ്രകാരമല്ലാത്ത ഒരു പ്രവര്‍ത്തി ആരെങ്കിലും പ്രവര്‍ത്തിച്ചാല്‍ അതു തള്ളപ്പെട്ടതായിരിക്കും’ (ബു). അല്ലാഹുവിനെ സ്‌നേഹിക്കുന്നുണ്ടെന്ന വാദം സാക്ഷാല്‍കരിക്കുന്നത് റസൂല്‍ തിരുമേനിയുടെ ചര്യ സ്വീകരിക്കുന്നത് വഴിയാണ്. അങ്ങനെ ചെയ്യുന്നവരെയാണ് അല്ലാഹുവും സ്‌നേഹിക്കുക. മാത്രമല്ല, അവരുടെ പാപങ്ങള്‍ അവന്‍ പൊറുത്തുകൊടുക്കുകകൂടി ചെയ്യും. അല്ലാഹുവിനെ അനുസരിക്കലും റസൂലിനെ അനുസരിക്കലും ഭിന്നമല്ല. രണ്ടും ഒന്നു തന്നെയാകുന്നു. എന്നൊക്കെയാണ് അല്ലാഹു പറഞ്ഞതിന്‍റെ സാരം. വേറൊരിടത്ത് അല്ലാഹു പറയുന്നു: مَّن يُطِعِ الرَّسُولَ فَقَدْ أَطَاعَ اللَّهَ (റസൂലിനെ ആര്‍ അനുസരിക്കുന്നുവോ അവന്‍ അല്ലാഹുവിനെ അനുസരിച്ചു. (നിസാഉ് : 80)"
  3,32,"324"
  3,33,"(നബിയേ) പറയുക: 'അല്ലാഹു സത്യം പറഞ്ഞിരിക്കുന്നു: ആകയാല്‍ ഇബ്‌റാഹീമിന്‍റെ- (അദ്ദേഹം) ശുദ്ധമനസ്‌കനായ നിലയില്‍ (സ്വീകരിച്ച- നടപടി) മാര്‍ഗം നിങ്ങള്‍ പിന്‍പറ്റുവിന്‍. അദ്ദേഹം മുശ്‌രിക്ക് [ബഹു ദൈവവിശ്വാസി]കളില്‍ പെട്ടവനായിരുന്നില്ല താനും.' പറയുക: 'വേദക്കാരേ, എന്തിനാണ് നിങ്ങള്‍ അല്ലാഹുവിന്‍റെ മാര്‍ഗത്തില്‍ നിന്ന്- അതിന് വക്രതയെ ആഗ്രഹിച്ചു കൊണ്ട്- വിശ്വസിച്ചവരെ തട്ടിക്കളയുന്നത്?- നിങ്ങള്‍ (അതിന്) സാക്ഷികളാണെന്നിരിക്കെ! നിങ്ങള്‍ പ്രവര്‍ത്തിച്ചു കൊണ്ടിരിക്കുന്നതിനെപ്പറ്റി അല്ലാഹു അശ്രദ്ധനൊന്നുമല്ല   സൂറത്തിന്‍റെ ആരംഭത്തില്‍ ചൂണ്ടിക്കാട്ടിയതുപോലെ ആദ്യം മുതല്‍ എണ്‍പതില്‍ പരം വചനങ്ങള്‍ മുഴുവനും നജ്‌റാനില്‍ നിന്നു വന്ന ക്രിസ്തീയ നിവേദക സംഘത്തെതുടര്‍ന്ന് അവതരിച്ചതായിരുന്നാലും അല്ലെങ്കിലും ശരി, ഈ വചനങ്ങളിലും തുടര്‍ന്നുളള ഏതാനും വചനങ്ങളിലും പ്രസ്തുത സംഭവവുമായി ബന്ധപ്പെട്ട വിഷയങ്ങളാണ് അടങ്ങിയിരിക്കുന്നത്. മനുഷ്യപിതാവും, ഒന്നാമത്തെ പ്രവാചകനുമാണല്ലോ ആദം നബി (عليه السلام). അദ്ദേഹത്തിന് ശേഷം അറിയപ്പെട്ട ഒന്നാമത്തെ റസൂലാണ് നൂഹ് നബി(അ). അനന്തരം നിയുക്തരായ റസൂലുകളുടെ ചരിത്രത്തില്‍ പല നിലക്കും മഹത്തായ സ്ഥാനപദവികള്‍ ലഭിച്ച പ്രവാചകവര്യനാണ് ഇബ്‌റാഹീം നബി (عليه السلام). അദ്ദേഹത്തിന്‍റെ സന്താന പരമ്പരകളത്രെ ഇസ്‌റാഈല്യരും അറബികളും. ഇസ്‌റാഈല്യരില്‍പെട്ട ഒരു പ്രധാന ശാഖയാണ് ഇംറാന്‍ കുടുംബം (ആലു ഇംറാന്‍) ഇവര്‍ക്കെല്ലാം അതതു കാലത്തുള്ള ഇതര ജനങ്ങളെക്കാള്‍ അല്ലാഹു ശ്രേഷ്ഠത നല്‍കിയിരിക്കുന്നുവെന്നു സാരം.  ഇംറാന്‍ (عمران) എന്നു പറഞ്ഞത് മൂസാ, ഹാറൂന്‍ (അ) എന്നീ നബിമാരുടെ പിതാവായ ഇംറാനാണെന്നും ഇംറാന്‍ കുടുംബം എന്ന വാക്കില്‍ അവര്‍ രണ്ടുപേരും ഉള്‍പ്പെടുമെന്നുമാണ് ചിലരുടെ അഭിപ്രായം. ഈസാ നബി (عليه السلام)യുടെ മാതാവായ മര്‍യം ബീവിയുടെ പിതാവായ ഇംറാനും അദ്ദേഹത്തിന്‍റെ കുടുംബവുമാണ് ഉദ്ദേശ്യമെന്നത്രെ മറ്റൊരു അഭിപ്രായം. തുടര്‍ന്നുള്ള വചനങ്ങളിലെ പ്രധാന പ്രതിപാദ്യവിഷയം ഈസാ (عليه السلام) നെക്കുറിച്ചാണെന്ന വസ്തുതയും ‘ഇംറാന്‍റെ സ്ത്രീ പറഞ്ഞപ്പോള്‍’ എന്നുള്ള അടുത്ത വചനത്തിന്‍റെ തുടക്കവും നോക്കുമ്പോള്‍, ഈ രണ്ടാമത്തെ ആഭിപ്രായത്തിനാണ് മുന്‍ഗണന കാണുന്നത്. ഇംറാന്‍റെ സ്ത്രീ എന്നതിനും ഇംറാന്‍റെ കുടുംബത്തില്‍ പെട്ട ഒരു സ്ത്രീ എന്നാണ് ഒന്നാമത്തെ അഭിപ്രായക്കാര്‍ അര്‍ത്ഥമാക്കുന്നത്. ഇതത്ര നന്നായി തോന്നുന്നില്ല. ഏതായാലും തുടര്‍ന്നുള്ള വചനങ്ങളില്‍ ഈസാ, സക്കരിയ്യ, യഹ്‌യാ (അ) എന്നീ നബിമാരെ കുറിച്ചുള്ള പ്രസ്താവനകള്‍ക്കു ഒരു മുഖവുരയെന്നോണമാണ് ഈ വചനങ്ങള്‍ നിലകൊള്ളുന്നത്. ആദം (عليه السلام) തൊട്ട് ഇംറാന്‍ കുടുംബംവരെയും അതിനു ശേഷവുമുള്ള എല്ലാ ചരിത്രങ്ങളും സവിശദം അല്ലാഹുവിനറിയാമെന്നുള്ള ഒരു സൂചന, അല്ലാഹു എല്ലാം കേള്‍ക്കുന്നവനും അറിയുന്നവനുമാണ് (والله السميع عليم) എന്ന അവസാനത്തെ വാക്യത്തില്‍ ഉള്ളതായി കാണാവുന്നതാണ്. (والله اعلم)"
  3,34,"326"
  3,35,"നിങ്ങള്‍ എങ്ങനെ അവിശ്വസിക്കും? നിങ്ങളാകട്ടെ, നിങ്ങള്‍ക്ക് അല്ലാഹുവിന്‍റെ 'ആയത്ത്' [ലക്ഷ്യം] കള്‍ ഓതികേള്‍പ്പിക്കപ്പെട്ടു വരുന്നു; നിങ്ങളില്‍ അവന്‍റെ റസൂലും ഉണ്ട്(എന്നിരിക്കെ)! ആര്‍ അല്ലാഹുവിനെ മുറുകെ പിടിക്കുന്നുവോ അവന്‍ (നേരെ) ചൊവ്വായ പാതയിലേക്ക് നയി ക്കപ്പെട്ടു കഴിഞ്ഞു.   മര്‍യം ബീവി (അ)യുടെ മാതാവാണ് ഇംറാന്‍റെ ഭാര്യ. അവരുടെ പേര്‍ ഹന്ന (حنة)nഎന്നാണറിയപ്പെടുന്നത്. അവര്‍ക്ക് മക്കള്‍ ജനിച്ചിരുന്നില്ല; ഒരു കുട്ടിക്ക് വേണ്ടി അവര്‍ പ്രാര്‍ത്ഥിച്ചു. ഗര്‍ഭവതിയായപ്പോള്‍ ഗര്‍ഭസ്ഥശിശു ജനിച്ചാല്‍ അതിനെ ബൈത്തുല്‍ മുക്വദ്ദസിലെ പരിചരണത്തിനും, അവിടെ ആരാധനാകര്‍മങ്ങള്‍ നടത്തുന്നതിനും വേണ്ടി വഴിപാടാക്കുവാന്‍ നേര്‍ച്ചനേര്‍ന്നു; ഗര്‍ഭവതിയായിരുന്നപ്പോള്‍ തന്നെ കുട്ടിയുടെ പിതാവ് മരണപ്പെട്ടിരുന്നു. എന്നൊക്കെ പലതും പ്രസ്താവിച്ചു കാണുന്നു. ബൈത്തുല്‍ മുക്വദ്ദസിലെ ശുശ്രുഷക്കു വേണ്ടി ആണ്‍കുട്ടികളെ വഴിപാടാക്കുക അക്കാലത്ത് പതിവുണ്ടായിരുന്നു. അതനുസരിച്ചു ആ മഹതിയും അങ്ങിനെ ചെയ്തു. താന്‍ പ്രസവിക്കുന്ന കുഞ്ഞ് ആണായിരിക്കുമെന്ന് അവര്‍ പ്രതീക്ഷിച്ചിരിക്കാം. ആണായിത്തീരണമെന്ന ആഗ്രഹവും അവര്‍ക്കുണ്ടായിരിക്കാം, അതുകൊണ്ടായിരിക്കണം പ്രസവിക്കും മുമ്പു തന്നെ അങ്ങിനെ നേര്‍ച്ചയാക്കിയതെന്നാണ് അടുത്ത വചനത്തില്‍ നിന്ന് മനസ്സിലാകുന്നത്. സ്വതന്ത്രമാക്കപ്പെട്ടവനാക്കുക (محررا) എന്നു പറഞ്ഞതിന്‍റെ ഉദ്ദേശ്യം, പള്ളിയുടെ പരിചരണത്തിലും ആരാധനയിലുമല്ലാതെ മറ്റൊന്നിലും ശ്രദ്ധപതിക്കാത്തവനാക്കുക എന്നത്രെ. "
  3,36,"(സത്യവിശ്വാസികളെ) നിങ്ങളില്‍ നിന്നും ഉണ്ടായിരിക്കയും ചെയ്യട്ടെ, നന്മയിലേക്ക് ക്ഷണിക്കുകയും, സദാചാരം കൊണ്ട് കല്‍പിക്കുകയും, ദുരാചാരത്തെക്കുറിച്ച് വിരോധിക്കുകയും ചെയ്യുന്ന ഒരു സമുദായം. (അങ്ങനെയുള്ള ) അക്കൂട്ടര്‍ തന്നെയാണ് വിജയികളും.   ഇംറാന്‍റെ ഭാര്യ പ്രസവിച്ചു നോക്കുമ്പോള്‍, കുട്ടി പ്രതീക്ഷക്കു വിരുദ്ധമായി പെണ്ണായിട്ടാണ് ജനിച്ചത്. ‘ഞാന്‍ പ്രസവിച്ചത് ഒരു പെണ്‍കുട്ടിയായല്ലോ! ഉദ്ദേശിച്ച കാര്യത്തില്‍ ആണ്‍കുട്ടിയും പെണ്‍കുട്ടിയും ഒരു പോലെയല്ലല്ലോ!’ എന്ന് അവര്‍ സങ്കടപ്പെട്ടു. ഗര്‍ഭത്തിലുള്ള കുട്ടിയെ നേര്‍ച്ചനേര്‍ന്ന സ്ഥിതിക്ക് ആണായാലും പെണ്ണായാലും ആ നേര്‍ച്ച നിര്‍വ്വഹിക്കണമല്ലോ. അതവര്‍ നിര്‍വ്വഹിക്കുകയും ചെയ്തു. കുട്ടിക്കു മര്‍യം എന്നു പേരുവെക്കുകയും, മര്‍യമിനും അവരില്‍നിന്നുണ്ടായേക്കാവുന്ന സന്തതികള്‍ക്കും പിശാചിന്‍റെ ഉപദ്രവങ്ങളൊന്നും ബാധിക്കാതിരിക്കാന്‍ അവര്‍ പ്രാര്‍ത്ഥിക്കുകയും ചെയ്തു. وَاللَّهُ أَعْلَمُ بِمَا وَضَعَتْ (അവള്‍ പ്രസവിച്ചതിനെപ്പറ്റി അല്ലാഹു ഏറ്റവും അറിയുന്നവനാകുന്നു) എന്ന വാക്യം ഇടക്കുവെച്ചു അല്ലാഹു പറഞ്ഞതാകുന്നു. പ്രസവിച്ച കുട്ടി ആണോ, പെണോ എന്നും, ഉദ്ദേശിച്ച വിഷയത്തില്‍ കുട്ടിപെണ്ണായതുകൊണ്ടുള്ള വിഷമം എന്തൊക്കെയാണെന്നും അതോടുകൂടി ആപെണ്‍കുട്ടിക്ക് ഭാവിയില്‍ പല ദൃഷ്ടാന്തങ്ങളും സംഭവിക്കാനിരിക്കുന്നുവെന്നുമൊക്കെ അല്ലാഹുവിന് നല്ലതുപോലെ അറിയാം. അതറിഞ്ഞുകൊണ്ടുതന്നെയാണ് അതിനെ പെണ്‍കുട്ടിയാക്കി ജനിപ്പിച്ചതും, എന്നിങ്ങനെയുള്ള സൂചനകള്‍ ആ വാക്യത്തില്‍ അടങ്ങിയിരിക്കുന്നു."
  3,37,"നിങ്ങള്‍ യാതൊരു കൂട്ടരെപ്പോലെ ആയിരിക്കുകയും അരുത്: (വ്യക്തമായ) തെളിവുകള്‍ അവര്‍ക്ക് വന്നതിന് ശേഷം അവര്‍ (പരസ്പരം) ഭിന്നിക്കുകയും, അഭിപ്രായ വ്യത്യാസത്തിലാകുകയും ചെയ്തു. അക്കൂട്ടരാകട്ടെ, അവര്‍ക്ക് വമ്പിച്ച ശിക്ഷയുമുണ്ടായിരിക്കും;-   ആ മഹതിയുടെ പ്രാര്‍ത്ഥന അല്ലാഹു സ്വീകരിച്ചു. പിശാചിന്‍റെ ഉപദ്രവത്തില്‍ നിന്ന് മര്‍യം (അ)നെ അവന്‍ കാത്തു സംരക്ഷിക്കുകയും ചെയ്തു. സല്‍സ്വഭാവം, വിശ്വാസദാര്‍ഢ്യം വിജ്ഞാനം, ഭയഭക്തി, അച്ചടക്കം, ചാരിത്ര്യശുദ്ധി ആദിയായ ഗുണങ്ങളോടുകൂടി അല്ലാഹു അവരെ വളര്‍ത്തിക്കൊണ്ടുവന്നു. ഇതിനൊക്കെ സഹായകമാകുമാറ് മര്‍യം (അ)ന്‍റെ സംരക്ഷണ ഉത്തരവാദിത്വം സക്കരിയ്യ (അ)നെ ഏല്‍പ്പിക്കുകയും ചെയ്തു. അഥവാ 44-ാം വചനത്തില്‍ കാണാവുന്നത് പോലെ- മര്‍യമിനെ ഏറ്റടുക്കേണ്ടത് ആരാണെന്ന് തീരുമാനിക്കാന്‍ വേണ്ടി പുരോഹിതന്മാ ര്‍ക്കിടയില്‍ നടന്ന നറുക്കെടുപ്പില്‍ സക്കരിയ്യ നബി(അ)ക്കാണ് നറുക്കുവന്നത്. അദ്ദേഹം ബൈത്തുല്‍ മുക്വദ്ദസിലെ പുരോഹിതന്മാരുടെ തലവനും മര്‍യമിന്‍റെ മാതൃസഹോദരിയുടെ ഭര്‍ത്താവും കൂടിയായിരുന്നു. അങ്ങിനെ അദ്ദേഹത്തിന്‍റെ സംരക്ഷണത്തിലും, പ്രത്യേക പരിഗണനയിലും പുരോഹിതന്മാരുടെ പൊതുവെയുള്ള ലാളനയിലുമായി മര്‍യം വളര്‍ന്നു വന്നു. പള്ളിയിലെ മിഹ്‌റാബില്‍ -പ്രാര്‍ത്ഥനാ മണ്ഡപത്തില്‍- തന്നെയാണ് മര്‍യമിനു സ്ഥലം ഏര്‍പ്പാട് ചെയ്തിരുന്നത്. (*)   (*) പള്ളികളില്‍ നമസ്‌കാരത്തിന് നേതൃത്വം നല്‍കുന്ന ഇമാമിന് നില്‍ക്കുവാന്‍ വേണ്ടി പ്രത്യേകം ഉണ്ടാക്കപ്പെടുന്ന പ്രത്യേക സ്ഥാനത്തിനാണ് നാം ഇപ്പോള്‍ ‘മിഹ്‌റാബ്’ എന്നു പറഞ്ഞുവരുന്നത്. ഇവിടെ അതല്ല ഉദ്ദേശ്യം. ക്രിസ്തീയ പള്ളികളിലും മറ്റും അവിടത്തെ പുരോഹിതന്മാര്‍ക്കും, പരിചാരകന്മാര്‍ക്കും പ്രാര്‍ത്ഥനാ കര്‍മങ്ങള്‍ നടത്തുവാന്‍ വേണ്ടി പ്രത്യേകം സജ്ജമാക്കപ്പെടുന്നതും, മറ്റു സ്ഥലങ്ങളെക്കാള്‍ അല്‍പം ഉയര്‍ന്നു നില്‍ക്കുന്നതുമായ പ്രാര്‍ത്ഥനാമണ്ഡപമാണ് അതുകൊണ്ടുദ്ദേശിക്കപ്പെടുന്നത്.   മര്‍യമിനു വേണ്ടുന്ന ഉപദേശനിര്‍ദ്ദേശങ്ങള്‍ നല്‍കുക, അവരുടെ സ്ഥിതിഗതികള്‍ അന്വേഷിക്കുക, അവര്‍ക്കാവശ്യമായ സാധനങ്ങള്‍ എത്തിച്ചുകൊടുക്കുക മുതലായ കാര്യങ്ങള്‍ക്കായി സക്കരിയ്യ (അ) പ്രാര്‍ത്ഥനാമണ്ഡപത്തില്‍ അവരുടെ അടുക്കല്‍ ചെല്ലുക പതിവായിരിക്കുമല്ലോ. ചെല്ലുമ്പോഴൊക്കെയും അവിടെ സാധാരണഗതിയില്‍ ഉണ്ടായിരിക്കാന്‍ അവകാശമില്ലാത്ത ഭക്ഷ്യസാധനങ്ങള്‍ അദ്ദേഹം കാണുമായിരുന്നു. അതില്‍ അദ്ദേഹത്തിന് ആശ്ചര്യം തോന്നി മര്‍യമേ, നിനക്കെവിടെ നിന്നാണ് ഇത് കിട്ടുന്നത്? يا مريم اني لك هذا എന്നു അദ്ദേഹം ചോദിച്ചു. ഇത് അല്ലാഹുവിന്‍റെ പക്കല്‍ നിന്നു കിട്ടുന്നതാണ്, هو من عند الله എന്നായിരുന്നു അവരുടെ മറുപടി. സക്കരിയ്യ (അ)യെ ആശ്ചര്യപ്പെടുത്തിയ ഈ സംഗതികള്‍ എന്തായിരുന്നു. അത് കിട്ടിയിരുന്ന മാര്‍ഗങ്ങള്‍ ഏതായിരുന്നു? ഇതിനെപ്പറ്റി ക്വുര്‍ആനില്‍ പ്രസ്താവിക്കപ്പെട്ടതായി കാണുന്നില്ല. പൗരാണിക മഹാന്മാരില്‍ നിന്നും ഉദ്ധരിക്കപ്പെടുന്ന് രണ്ട് രിവായത്തുകളാണ് ഇവിടെ എടുത്തുകാണിക്കുവാനുള്ളത്.  (1) മുജാഹിദ്, ഇക്‌രിമ സെയ്ദുബ്‌നുജുബൈര്‍, ഖത്താദഃ, റബീഅ് (റ) മുതലായ പലരില്‍ നിന്നും ഇബ്‌നു ജരീര്‍ (റ) അദ്ദേഹത്തിന്‍റെ തഫ്‌സീറില്‍ ഉദ്ധരിച്ചതും, മിക്ക ക്വുര്‍ആന്‍ വ്യാഖ്യാതാക്കളും ഉദ്ധരിക്കാറുള്ളതുമാകുന്നു. അതിന്‍റെ ചുരുക്കം ഇതാകുന്നു. ഉഷ്ണകാലത്തെ പഴവര്‍ഗങ്ങള്‍ ശൈത്യകാലത്തും, ശൈത്യകാലത്തെ പഴവര്‍ഗങ്ങള്‍ ഉഷ്ണകാലത്തും അദ്ദേഹം മര്‍യമിന്‍റെ അടുത്ത് കണ്ടിരുന്നു.  (2) ‘മറ്റു ചിലര്‍ പറയുന്നു’ എന്നു പറഞ്ഞുകൊണ്ട് ഇബ്‌നു ജരീര്‍ (റ) ഉദ്ധരിച്ചതാണ് രണ്ടാമത്തേത്, അതിങ്ങനെയാണ്: ‘സക്കരിയ്യ (അ) മര്‍യമിന്‍റെ അടുക്കല്‍ മിഹ്‌റാബില്‍ ചെല്ലുമ്പോള്‍, അവരുടെ ഭക്ഷണ ചെലവ് നടത്തിയിരുന്ന ആള്‍ അവര്‍ക്കു കൊടുത്തുവന്നിരുന്നതിനേക്കാള്‍ കൂടുതല്‍ ഭക്ഷണ സാധനം അദ്ദേഹം അവിടെ കണ്ടിരുന്നു. തുടര്‍ന്നു കൊണ്ടു ഇതിനാസ്പദമായി മുഹമ്മദ്ബ്‌നു ഇസ്ഹാക്വ് (റ) ല്‍ നിന്ന് അദ്ദേഹം ഒരു രിവായത്തും ഉദ്ധരിച്ചിട്ടുണ്ട്. അതിന്‍റെ ചുരുക്കം ഇതാകുന്നു. അക്കാലത്ത് വലിയ ഭക്ഷണ ക്ഷാമമുണ്ടായി. സക്കരിയ്യാ നബി(അ)ക്കോ മറ്റോ അവരുടെ ചെലവു നിര്‍വ്വഹിക്കുവാന്‍ കഴിയാതായി. അവസാനം നറുക്കിട്ടു. ജുറൈജ് എന്ന ആള്‍ക്ക് നറുക്ക് വീണു. അദ്ദേഹത്തിന്‍റെ വിഷമം കണ്ടപ്പോള്‍ മര്‍യം (അ) അദ്ദേഹത്തെ സമാശ്വസിപ്പിച്ചു. അനന്തരം അദ്ദേഹത്തിന് അന്നന്നത്തെ ആവശ്യങ്ങള്‍ക്കുള്ള വക കിട്ടിക്കൊണ്ടിരുന്നു. ദിവസവും അദ്ദേഹം അതില്‍ നിന്ന് മര്‍യമിനുള്ള വക നല്‍കിക്കൊണ്ടിരുന്നു. അദ്ദേഹം അതുമായി ചെന്നാല്‍ അല്ലാഹു അത് വളര്‍ത്തി വര്‍ദ്ധിപ്പിക്കും. സക്കരിയ്യാ (അ) അവിടെ ചെല്ലുമ്പോള്‍ ജുറൈജ് കൊടുക്കാറുള്ള അളവില്‍ കൂടുതല്‍ സാധനങ്ങള്‍ അവിടെ കണ്ടുകൊണ്ടിരുന്നു. ഈ രണ്ടില്‍ ഏതെങ്കിലും ഒന്നോ അതോ രണ്ടുംതന്നെയോ ശരിയായി വന്നാലും അല്ലെങ്കിലും ശരി ഒരു കാര്യം നമുക്ക് തീര്‍ത്തു പറയാം: സാധാരണഗതിയില്‍ മര്‍യമിനു ലഭിക്കുവന്‍ ഇടയില്ലാത്തതും സക്കരിയ്യ നബി (അ)ക്ക് മനസിലാക്കാന്‍ കഴിയാത്തതുമായ ഏതോ മാര്‍ഗത്തിലൂടെ ലഭിച്ചതായിരിക്കണം ആ ഭക്ഷണസാധനങ്ങള്‍. അതുകൊണ്ടാണദ്ദേഹം ആശ്ചര്യപ്പെട്ടതും ആ ചോദ്യം ചോദിച്ചതും. അവിടെ കണ്ട ഏതോ ഭക്ഷണസാധനത്തെ ചൂണ്ടിക്കൊണ്ട് അതു കൊണ്ടുവന്നു തന്ന മനുഷ്യന്‍ ആരാണെന്നുള്ള ഒരു കേവലാന്വേഷണമായിരുന്നില്ല അദ്ദേഹത്തിന്‍റെ ചോദ്യം. മര്‍യമിന്‍റെ മറുപടിയും തന്നെ, അത് ലഭിച്ച മാര്‍ഗത്തില്‍ ഏതോ ഒരു തരം അസാധരണത്വമുണ്ടെന്നു കാണിക്കുന്നു. അടുത്ത വചനത്തില്‍ നിന്നു മനസ്സിലാക്കുന്നതു പോലെ, മര്‍യമിനെ അല്ലാഹു ഇങ്ങിനെ അസാധാരണമായ ആദരവു ആദരിച്ചു കണ്ടപ്പോഴാണ് അദ്ദേഹം തന്‍റെ ഭാര്യ വന്ധ്യയും, താന്‍ വൃദ്ധനുമായിരുന്നിട്ടുപോലും തനിക്കൊരു സന്താനത്തിനുവേണ്ടി പ്രാര്‍ത്ഥിക്കുന്നതും.  ….إِنَّ اللَّهَ يَرْزُقُ (അല്ലാഹു അവന്‍ ഉദ്ദേശിക്കുന്നവര്‍ക്ക് കണക്കില്ലാതെ നല്‍കുന്നു) എന്ന അവസാനത്തെ വാക്യം, അല്ലാഹുവിന്‍റെ സ്വന്തം വാക്യമായും, മര്‍യമിന്‍റെ മറുപടിയില്‍ പെട്ട വാക്യമായും വരുവാന്‍ സാധ്യതയുണ്ട്. രണ്ടായാലും ഉദ്ദേശ്യം വ്യക്തം തന്നെ. അല്ലാഹു ഉദ്ദേശിക്കുന്നവര്‍ക്കു സാധനങ്ങള്‍ കണക്കില്ലാതെയങ്ങു വര്‍ദ്ധിപ്പിച്ചു കൊടുക്കുമെന്നു മാത്രമല്ല; മറ്റുള്ളവര്‍ക്ക് ലഭിക്കാത്തതും അവര്‍ക്കു പ്രതീക്ഷക്കവകാശമില്ലാത്തതുമായ മാര്‍ഗത്തിലൂടെ കൊടുക്കുമെന്നുള്ളതും ആ വാക്യത്തിന്‍റെ അര്‍ത്ഥവ്യാപ്തിയില്‍ ഉള്‍പെടുന്നു. മര്‍യമിന്‍റെ വിഷയവുമായി ബന്ധപ്പെടുത്തിക്കൊണ്ട് അല്ലാഹു പറയുന്നു:"
