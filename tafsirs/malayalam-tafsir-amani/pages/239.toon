tafsir[7]{c,v,t}:
  12,31,"1626"
  12,32,"തീര്‍ച്ചയായും, അവരുടെ [മേല്‍പ്രസ്താവിക്കപ്പെട്ടവരുടെ] കഥാ വിവരണത്തില്‍ (സല്‍) ബുദ്ധിമാന്‍മാര്‍ക്കു ഉറ്റാലോചിക്കുവാനുള്ളതു [ചിന്താപാഠം] ഉണ്ട്. ഇതു [ഖുര്‍ആന്‍] കെട്ടിയുണ്ടാക്കപ്പെടുന്ന ഒരു വര്‍ത്തമാനമല്ല. എങ്കിലും, ഇതിന്‍റെ മുമ്പുള്ളതിന്‍റെ സത്യസാക്ഷീകരണവും (ആവശ്യമായ) എല്ലാ കാര്യത്തിന്‍റെയും വിശദീകരണവുമത്രെ, വിശ്വസിക്കുന്ന ജനങ്ങള്‍ക്കു മാര്‍ഗ്ഗദര്‍ശനവും കാരുണ്യവുമാകുന്നു (അത്).   ഇതാ! ഒരുനോക്കു കണ്ടപ്പോഴേക്കും സുബോധനം നശിച്ചു കൈകള്‍ സ്വയം ചെത്തിമുറിക്കുമാറ് നിങ്ങള്‍ വിസ്മയിച്ചുപോയ ഈ യുവാവിന്റെ കാര്യത്തിലാണ് നിങ്ങള്‍ എന്നെപ്പറ്റി കുറ്റാരോപണം നടത്തിയിരുന്നത്, ഇപ്പോള്‍ നിങ്ങള്‍ക്കു മനസ്സിലായില്ലേ, ഞാന്‍ അവനില്‍ വശീകൃതയായതിന്റെ രഹസ്യം?! ഞാന്‍ ഇതാ തുറന്നു പറയുന്നു : ഞാനവനെ പ്രേമിച്ചതും പിടികൂടിയതുമൊക്കെ സത്യം തന്നെ. പക്ഷെ, അവന്‍ അനുസരിക്കാതെ ഒഴിഞ്ഞുമാറുകയാണ് ചെയ്തത്. അവനെ ഞാന്‍ വെറുതെവിടുവാന്‍ പോകുന്നില്ല. എന്റെ ഇഷ്ടത്തിനു വഴങ്ങാത്തപക്ഷം, നിശ്ചയമായും അവനെ കാരഗൃഹത്തിലാക്കുവാനുള്ള ഏര്‍പ്പാട് ഞാന്‍ നടത്തുകതന്നെ ചെയ്യും. അങ്ങനെ, ഈ അരമനയിലെ മാന്യനായി കഴിഞ്ഞുകൂടുന്ന അവന്‍ ഒരു നിന്ദ്യനായിത്തീരുകയും ചെയ്യും എന്നു സാരം.  ഇപ്പോള്‍, സുലൈഖായുടെ സ്ഥിതി മാത്രമല്ല, നാട്ടിലെ പൊതുസ്ഥിതി തന്നെ തനിക്കു അനുകൂലമല്ലെന്നും, തന്റെ സംശുദ്ധിയും മാന്യതയും കാത്തുരക്ഷിക്കുവാന്‍ ഈ പരിതസ്ഥിതിയില്‍ വളരെ പ്രയാസമാണെന്നും യൂസുഫ് (അ) കണ്ടു. അദ്ദേഹം അല്ലാഹുവിങ്കലേക്ക് സങ്കടപ്പെട്ടു : "
  12,33,"മിസ്വ'റില്‍  [ഈജിപ്തില്‍] നിന്നു അദ്ദേഹത്തെ (വിലയ്ക്ക്) വാങ്ങിയവന്‍ തന്റെ സ്ത്രീ [ഭാര്യ]യോടു പറഞ്ഞു : 'ഇവന്റെ (നമ്മുടെ കൂടെയുള്ള) താമസത്തെ നീ മാന്യമാക്കണം; അവന്‍ നമുക്കു പ്രയോജനപ്പെട്ടേക്കാം. അല്ലെങ്കില്‍, നമുക്കവനെ ഒരു (പോറ്റു) കുട്ടിയാക്കി വെക്കാം.'    അപ്രകാരം, യൂസുഫിനു ഭൂമിയില്‍ നാം സൗകര്യമുണ്ടാക്കിക്കൊടുത്തു. വര്‍ത്തമാനങ്ങളുടെ വ്യാഖ്യാനത്തില്‍ നിന്നും അദ്ദേഹത്തിനു നാം പഠിപ്പിക്കുവാന്‍ വേണ്ടിയും (കൂടി) ആകുന്നു (അതു). അല്ലാഹു അവന്റെ കാര്യത്തില്‍ [കാര്യം നടപ്പില്‍ വരുത്തുന്നതില്‍] വിജയിക്കുന്നവനാണു; എങ്കിലും മനുഷ്യരില്‍ അധികപേരും അറിയുന്നില്ല. യൂസുഫ്! നീ ഇതിനെപ്പറ്റി അവഗണിച്ചേക്കുക!' '(സുലൈഖാ!) നീ നിന്റെ പാപത്തിനു പാപമോചനം തേടുകയും ചെയ്യുക; നിശ്ചയമായും നീ, തെറ്റുകാരില്‍ പെട്ടവളായിരിക്കുന്നു'.   സുലൈഖായുടെ വിരുന്നുസദ്യ കഴിഞ്ഞതോടെ പട്ടണത്തിലെ സ്ത്രീകളുടെ അനുഭാവംകൂടി അവള്‍ക്ക് സിദ്ധിക്കുകയും, അവരും അദ്ദേഹത്തിലേക്ക് കണ്ണുവെച്ചുകൊണ്ടിരിക്കുകയും ചെയ്യുന്നതായി യൂസുഫ് (അ)നു മനസ്സിലായി. അതുകൊണ്ടാണു ‘അവള്‍ എന്നെ ക്ഷണിക്കുന്നതില്‍ നിന്നു’ എന്നുപറയാതെ ‘ഈ സ്ത്രീകള്‍ എന്നെ ക്ഷണിക്കുന്നതില്‍നിന്നു’ مِمَّا يَدْعُونَنِي إِلَيْهِ എന്നു അദ്ദേഹം പറഞ്ഞത്. യജമാനഗൃഹത്തില്‍ നിന്നുള്ള കടുത്ത നിര്‍ബന്ധവും ഭീഷണിയും, അതോടുകൂടി ചുറ്റുപാടില്‍ നിന്നുള്ള സമ്മര്‍ദ്ദവും കൂടിയായപ്പോള്‍ അദ്ദേഹം വമ്പിച്ച സങ്കടത്തിലായി. അല്ലാഹുവിന്റെ കൃപാകടാക്ഷംകൊണ്ടല്ലാതെ ഇതില്‍നിന്നു രക്ഷയില്ലെന്നു അദ്ദേഹം കണ്ടു. അതു ലഭിക്കാത്തപക്ഷം, എത്ര മനോദാര്‍ഢ്യവും സത്യനിഷ്ഠയും ഉള്ളവനായിരുന്നാല്‍ പോലും ഇത്തരം ഘട്ടങ്ങളില്‍ തിന്മകള്‍ക്കു വഴങ്ങുക മനുഷ്യസ്വഭാവമാണ്. ആകയാല്‍, ജയില്‍വാസം മുഖേനയെങ്കിലും ഈ ആപത്തില്‍ നിന്നു എന്നെ രക്ഷപ്പെടുത്തേണമേ! എന്നു അദ്ദേഹം അല്ലാഹുവിനോട് അപേക്ഷിച്ചു. അല്ലാഹു പ്രാര്‍ത്ഥന സ്വീകരിക്കുകയും, അദ്ദേഹത്തെ രക്ഷിക്കുകയും ചെയ്തുതാനും.  ഏതെങ്കിലും ഒരു പാപകൃത്യം ചെയ്യുന്നതില്‍ സ്വാഭാവികമായിത്തന്നെ മനുഷ്യനു താല്‍പര്യവും ഇച്ഛയുമുള്ളതായിരിക്കുക, സാഹചര്യങ്ങള്‍ അതിനു അനുകൂലമായിരിക്കുകയും ചെയ്യുക, ഇങ്ങിനെയുള്ള അവസരത്തില്‍ അല്ലാഹുവിനെ ഓര്‍ത്തു അതില്‍ നിന്നു ഒഴിഞ്ഞുനിന്നു ശുദ്ധത പാലിക്കുന്നവര്‍ വളരെ ചുരുക്കം. എങ്കിലും അവരത്രെ ഭാഗ്യവാന്മാര്‍. അതോടൊപ്പം അധികാരസ്ഥാനങ്ങളില്‍ നിന്നുള്ള നിര്‍ബ്ബന്ധവും ഭീഷണിയും കൂടി നേരിടേണ്ടിവന്നാലോ? അപ്പോള്‍ അതിനെതിരെ ത്യാഗങ്ങളും ക്ളേശങ്ങളും അനുഭവിക്കുവാന്‍ തയ്യാറുള്ളവര്‍ അതിനെക്കാള്‍ വിരളമായിരിക്കും. ഇവര്‍ തന്നെയാണ് മഹാഭാഗ്യവാന്മാര്‍. ഈ മഹാഭാഗ്യം ലഭിച്ച ഒരു മാതൃകാപുരുഷനാണ് യൂസുഫ് (അ). അദ്ദേഹത്തിന്റെ ചരിത്രത്തിലെ ഈ രംഗം മാതൃകാപാഠമാക്കി ജീവിക്കുവാന്‍ അല്ലാഹു നമുക്കെല്ലാവര്‍ക്കും തൗഫീഖ് നല്‍കട്ടെ. ആമീന്‍.  പ്രസിദ്ധമായ ഒരു ഹദീസ് ഇവിടെ ഉദ്ധരിക്കുന്നതു സന്ദര്‍ഭോചിതമാകുന്നു. നബി (സ) ഇപ്രകാരം അരുളിച്ചെയ്തിരിക്കുന്നു :  ‘അല്ലാഹുവിന്റെ തണലല്ലാതെ തണലില്ലാത്ത ദിവസത്തില്‍ (ഖിയാമത്തുനാളില്‍) ഏഴ് കൂട്ടര്‍ക്ക് അല്ലാഹു അവന്റെ തണലില്‍ തണലേകുന്നതാണ്. (ഒന്ന്‍:) നീതിമാനായ നേതാവ്; (രണ്ട്:) അല്ലാഹുവിന്റെ ആരാധനയിലായി വളര്‍ന്നുവന്ന യുവാവ്; (മൂന്ന്‍:) പുറത്തുപോയാലും മടങ്ങിവരുന്നതുവരെ ഹൃദയം പള്ളിയുമായി ബന്ധപ്പെട്ടുകൊണ്ടിരിക്കുന്നവന്‍; (നാല്:) അല്ലാഹുവിന്റെ കാര്യത്തില്‍ പരസ്പരം സ്നേഹിക്കുന്ന രണ്ടാളുകള്‍-അവര്‍ ഒരുമിച്ചുകൂടുന്നതും പിരിഞ്ഞുപോകുന്നതും അതനുസരിച്ചായിരിക്കുമാറ്; (അഞ്ച്:) വലതുകൈ ചിലവഴിക്കുന്നത് ഇടതുകൈ (പോലും) അറിയാത്തവിധം സ്വകാര്യമായി ധര്‍മ്മം കൊടുക്കുന്നവന്‍; (ആറ്:) പദവിയും സൗന്ദര്യവുമുള്ള ഒരു സ്ത്രീ ക്ഷണിച്ചിട്ടു ഞാന്‍ അല്ലാഹുവിനെ ഭയപ്പെടുന്നു എന്നു പാഞ്ഞവന്‍; (എഴ്:) ഒഴിഞ്ഞിരുന്നു – ഏകനായിരുന്നു-കൊണ്ടു അല്ലാഹുവിനെ ധ്യനിച്ചുകരയുന്നവന്‍’. (ബു; മു)"
  12,34,"1629"
  12,35,"പട്ടണത്തിലുള്ള ചില സ്ത്രീകള്‍ പറയുകയും ചെയ്തു 'അസീസി'ന്റെ സ്ത്രീ [ഭാര്യ] അവളുടെ വാലിയക്കാരനെ വശീകരിക്കുവാന്‍ ശ്രമം നടത്തുന്നു. (അവനോടുള്ള) പ്രേമം അവളുടെ മനം കവര്‍ന്നിരിക്കുന്നു. നിശ്ചയമായും, നാം അവളെ വ്യക്തമായ വഴിപിഴവിലായി കാണുകതന്നെ ചെയ്യുന്നു'.   യൂസുഫ് (അ)ന്റെ നിരപരാധിത്വത്തിനുള്ള തെളിവുകള്‍ പലതും കണ്ടിട്ട് പിന്നെയും അദ്ദേഹത്തെ കുറച്ചുകാലം തടവിലിടുക തന്നെ വേണമെന്നു അവര്‍ തീരുമാനിച്ചുവെന്നു സാരം. തന്റെ ആവശ്യം സാധിപ്പിച്ചുതരാത്ത പക്ഷം തടവിലിടുകയോ, കഠിനശിക്ഷ  നല്‍കുകയോ ചെയ്യുമെന്നു സുലൈഖാ നേരത്തെ പറഞ്ഞിരുന്നതാണല്ലോ. അവള്‍ക്കു ഭരണകൂടത്തില്‍ ഉണ്ടാകാവുന്ന സ്വാധീനം ഊഹിക്കാവുന്നതാണ്. ചില വ്യാഖ്യാതാക്കള്‍ പറയുന്നത് പോലെ, അവള്‍ക്കെതിരെ സത്യത്തിന്റെ പേരില്‍ ശക്തമായ ഒരു നടപടി കൈക്കൊള്ളുവാനുള്ള ധീരത അസീസിനുള്ളതായി കാണപ്പെടുന്നുമില്ല. അപ്പോള്‍ കുറ്റക്കാരന്‍ സുഫാണെന്നു വരുത്തിത്തീര്‍ക്കുവാനോ, അന്തരീക്ഷം ഒന്ന് ശാന്തമായിത്തീരുവാന്‍ വേണ്ടിയോ ആയിരിക്കാം അവസാനം അവരങ്ങിനെ തീരുമാനിച്ചത്. അല്ലാഹുവിനറിയാം. കാരണമേതായാലും ശരി, അദ്ദേഹം കാരാഗൃഹത്തിലായി.  അദ്ദേഹത്തിന്റെ സ്വാഭാവഗുണം, സത്യനിഷ്ഠ, ഭയഭക്തി മുതലായവ കാരണം ജയിലുദ്യോഗസ്ഥന്‍മാര്‍ക്കും, ജയില്‍വാസികള്‍ക്കും അദ്ദേഹത്തോടു വളരെ സ്നേഹവും ആദരവുമായിരുന്നുവെന്നു പലരും പറഞ്ഞു കാണാം. സ്വാഭാവികമായും അതു ശരിയായിരിക്കുകയും ചെയ്യും. ജയിലധികാരിക്കു അദ്ദേഹത്തോടു ദയ തോന്നിയെന്നും, അങ്ങിനെ, മറ്റുള്ള ജയില്‍പുള്ളികളുടെ കൈകാര്യനേതൃത്വം അദ്ദേഹത്തെ ഏല്‍പിച്ചുകൊടുത്തുവെന്നും ബൈബിളും (ഉല്‍പഃ39ല്‍ 21-23) പറയുന്നു. തടവിലുള്ളവര്‍ക്ക് അദ്ദേഹത്തിന്റെ നേരെ വളരെ മതിപ്പുണ്ടായിരുന്നുവെന്നു അടുത്ത വാക്യത്തിലെ അവസാന വാക്യത്തില്‍നിന്നു തന്നെ വ്യക്തമാകുന്നുമുണ്ട്."
  12,36,"അവര്‍ പറഞ്ഞു : 'എന്നെ നിങ്ങള്‍ യാതൊരുവന്റെ കാര്യത്തില്‍ കുറ്റപ്പെടുത്തിയോ അവനാണത്! (അതെ) തീര്‍ച്ചയായും. ഞാനവനോടു വശീകരണ ശ്രമം നടത്തിയിട്ടുണ്ട്. എന്നിട്ടവന്‍ (ഒഴിഞ്ഞുമാറി) രക്ഷപ്പെട്ടിരിക്കുകയാണ്.  അവനോടു ഞാന്‍ കല്‍പിക്കുന്നത് അവന്‍ ചെയ്തില്ലെങ്കില്‍, നിശ്ചയമായും, അവന്‍ തടവിലാക്കപ്പെടുക തന്നെ ചെയ്യും: അവന്‍ നിസ്സാരന്മാരില്‍പെട്ടവനായിത്തീരുകയും തന്നെ ചെയ്യും.'   അല്ലാഹു ഒരു കാര്യം നടപ്പില്‍ വരുത്തുവാന്‍ വേണ്ടുക വെക്കുമ്പോള്‍, അതിലേക്കുള്ള മാര്‍ഗ്ഗങ്ങളെ അവന്‍ നേരെത്തെത്തന്നെ ശരിപ്പെടുത്തിക്കൊണ്ടിരിക്കുക പതിവാകുന്നു. യൂസുഫ് (അ)ന്റെ ആദ്യത്തെ സ്വപ്നത്തെത്തുടര്‍ന്നുണ്ടായ ഓരോ സംഭവം നോക്കിയാലും അതു ആ മാര്‍ഗ്ഗശൃംഖയിലെ ഓരോ കണ്ണിയായിരുന്നുവെന്നു കാണാം. അക്കൂട്ടത്തില്‍പെട്ട ഒരു കണ്ണിയായിതും. കാരാഗൃഹവാസികളില്‍ വേറെയും  പലരുണ്ടായിരിക്കുമെങ്കിലും ഈ രണ്ടാളുടെ വിഷയത്തിന്നാണുള്ളത്. രണ്ടില്‍ ഒന്നാമത്തേവന്‍ രാജാവിനു പാനീയങ്ങള്‍ നല്‍കിയിരുന്നവനും, രണ്ടാമത്തേവന്‍ രാജാവിനു അപ്പം-അഥവാ ഭക്ഷണം നല്‍കിയിരുന്നവനുമായിരുന്നു. രണ്ടാളുടെമേലും ഉണ്ടായ ചില കുറ്റാരോപണങ്ങളെത്തുടര്‍ന്നു അവരും കാരാഗൃഹത്തിലായിരിക്കുകയാണ്. രണ്ടുപേരും ഓരോ സ്വപ്നം കണ്ടു. ഒന്നാമത്തേവന്‍ മുന്തിരിയില്‍ നിന്നു കള്ളു പിഴിഞ്ഞുണ്ടാക്കുന്നതും, മറ്റേവന്‍ തലയില്‍ അപ്പം ചുമന്നുകൊണ്ടു നില്‍ക്കും മദ്ധ്യേ പക്ഷികള്‍ അതില്‍നിന്നു തിന്നുകൊണ്ടിരിക്കുന്നതുമായിരുന്ന സ്വപ്നം.  യൂസുഫു (അ)മായുള്ള പരിചയത്തില്‍ നിന്നു അദ്ദേഹത്തിന്റെ ഉല്‍കൃഷ്ടഗുണങ്ങള്‍ കണ്ടുമനസ്സിലാക്കിയ അവര്‍ അദ്ദേഹത്തിനു സ്വപ്നവ്യാഖ്യാനത്തെക്കുറിച്ചുള്ള വൈദഗ്ദ്യവും മനസ്സിലാക്കിയിരിക്കുമല്ലോ. രണ്ടുപേരും അവരവരുടെ സ്വപ്നം അദ്ദേഹത്തെ കേള്‍പ്പിച്ചുകൊണ്ടു അതിനു വ്യാഖ്യാനം നല്‍കുവാനപേക്ഷിച്ചു. അദ്ദേഹം ചോദ്യം കേട്ടമാത്രയില്‍ തന്നെ ഉത്തരം നല്‍കുവാന്‍ ഒരുങ്ങാതെ, അവര്‍ക്കു തന്നെക്കുറിച്ചുള്ള മതിപ്പും, തന്നിലേക്കുള്ള ആഭിമുഖ്യവും ഉപയോഗപ്പെടുത്തിക്കൊണ്ട് അവസരം കൂടുതല്‍ പ്രയോജനകരമാക്കിത്തീര്‍ക്കുവാന്‍  ശ്രമിക്കുകയാണ് ചെയ്തത്. "
  12,37,"അദ്ദേഹം പറഞ്ഞു : 'നിങ്ങള്‍ക്കു രണ്ടുപേര്‍ക്കും നല്‍കപ്പെടാറുള്ള വല്ല ഭക്ഷണവും നിങ്ങള്‍ക്കു വന്നെത്തുകയില്ല, അതു നിങ്ങള്‍ക്കു വന്നെത്തുന്നതിനു മുമ്പ് അതിന്റെ വ്യാഖ്യാനം ഞാന്‍ നിങ്ങള്‍ക്കു വിവരിച്ചുതരാതെ. അതു എന്റെ റബ്ബ് എനിക്കു പഠിപ്പിച്ചുതന്നിട്ടുള്ളവയില്‍പെട്ടവയാകുന്നു. [അതു ഞാന്‍ വിവരിച്ചുതരുകതന്നെ ചെയ്യും] നിശ്ചയമായും ഞാന്‍, അല്ലാഹുവില്‍ വിശ്വസിക്കാത്ത ജനങ്ങളുടെ മാര്‍ഗ്ഗം ഉപേക്ഷിച്ചിരിക്കുന്നു; അവരാകട്ടെ, പരലോകത്തെപ്പറ്റി അവിശ്വാസികളുമായിരിക്കും. [ഇങ്ങിനെയുള്ളവരുടെ മാര്‍ഗ്ഗം ഞാന്‍ ഉപേക്ഷിച്ചിരിക്കുകയാണ്] എന്റെ പിതാക്കള്‍ ഇബ്രാഹീമിന്റെയും, ഇസ്ഹാഖിന്റെയും യഅ്ഖൂബിന്റെയും മാര്‍ഗ്ഗത്തെ ഞാന്‍ പിന്‍പറ്റുകയും ചെയ്തിരിക്കുന്നു. അല്ലാഹുവിനോട് യാതൊന്നിനെയും (തന്നെ) പങ്കുചേര്‍ക്കുവാന്‍ ഞങ്ങള്‍ക്കു പാടില്ല. അതു ഞങ്ങള്‍ക്കും, മനുഷ്യര്‍ക്കും അല്ലാഹുവിന്റെ (പക്കല്‍ നിന്നുള്ള) അനുഗ്രഹത്തില്‍ പെട്ടതത്രെ. എങ്കിലും, മനുഷ്യരില്‍ അധികമാളും നന്ദികാണിക്കുന്നില്ല'.   ‘നിങ്ങള്‍ക്കു നല്‍കപ്പെടാറുള്ള ഭക്ഷണം വരുന്നതിനു മുമ്പു അതിന്റെ വ്യാഖ്യാനം ഞാന്‍ നിങ്ങള്‍ക്കുവിവരിച്ചുതരാതിരിക്കുകയില്ല’ لَا يَأْتِيكُمَا طَعَامٌ… എന്ന വാക്യം ഒന്നിലധികം പ്രകാരത്തില്‍ വ്യാഖ്യാനിക്കപ്പെട്ടിരിക്കുന്നു. അവയില്‍ പ്രസക്തമായതു രണ്ടു വ്യാഖ്യാനങ്ങളാകുന്നു. ‘അതിന്റെ വ്യാഖ്യാനം’ (تَأْوِيلِهِ) എന്നതിലെ സര്‍വ്വനാമം (صمير) കൊണ്ടുദ്ദേശിക്കപ്പെട്ടതു ഭക്ഷണമാണോ? അതല്ല, ആ രണ്ടുപേര്‍ വിവരിച്ച സ്വപ്നമാണോ? ഇതില്‍ നിന്നാണ് രണ്ടും ഉടലെടുത്തിരിക്കുന്നത്.  1ാമത്തെ വ്യാഖ്യാനം : നിങ്ങള്‍ക്കു ഇവിടെവെച്ചു നല്‍കപ്പെടാറുള്ള ഏതു ഭക്ഷണസാധനങ്ങളും നിങ്ങളുടെ മുമ്പില്‍ വന്നെത്തും മുമ്പായി അതു ഇന്നിന്ന പ്രകാരമുള്ളതായിരിക്കുമെന്നുള്ള വിവരം ഞാന്‍ നിങ്ങള്‍ക്കു മുന്‍കൂട്ടി അറിയിച്ചു തരുന്നതാണ് എന്നാകുന്നു. പ്രധാനപ്പെട്ട വ്യാഖ്യാതാക്കള്‍ അധികവും സ്വീകരിച്ചു കാണുന്നതും, വാചക ഘടനയോടു കൂടുതല്‍ അടുപ്പം തോന്നുന്നതും ഈ വ്യാഖ്യാനമത്രെ. നിങ്ങളുടെ സ്വപ്നത്തിനു വ്യാഖ്യാനം പറഞ്ഞുതരുവാന്‍ മാത്രമല്ല, അതിനേക്കാള്‍ ഗൂഡമായതും, സ്വപ്നവ്യാഖ്യാനം പോലെ ഊഹത്തെയും ഭാവനയെയും അടിസ്ഥാനമാക്കി അഭിപ്രായം പറയുവാന്‍ കഴിയാത്തതുമായ ചില അദൃശ്യകാര്യങ്ങളും എനിക്കുഅറിയാം. അതാകട്ടെ, ഞാന്‍ എന്റെ സ്വന്തം നിലക്കു പറയുന്നതുമല്ല. അല്ലാഹു എനിക്കു പല കാര്യങ്ങളും പഠിപ്പിച്ചുതന്നിട്ടുണ്ട്. അതില്‍പെട്ടതാണതും. ഇതാണ് ഈ വ്യാഖ്യാനത്തിന്റെ സാരം. തുടര്‍ന്നുകൊണ്ടു അദ്ദേഹം അവരെ കേള്‍പ്പിക്കുവാന്‍ പോകുന്ന ഉപദേശങ്ങളില്‍ അവര്‍ക്കു ശ്രദ്ധയും വിശ്വാസവും ജനിപ്പിക്കുകയായിരിക്കും ഇതിന്റെ ലക്‌ഷ്യം.  ഈ വ്യാഖ്യാനപ്രകാരം, ഇത് പറയുമ്പോള്‍ യൂസുഫ് (അ)നു ‘നുബുവ്വത്തും രിസാലത്തും (പ്രവാചകത്വവും ദിവ്യ ദൗത്യവും) സിദ്ധിച്ചിരിക്കുമെന്നുവരുന്നു. ‘അതു എനിക്ക് എന്റെ റബ്ബ് പഠിപ്പിച്ചുതന്നതില്‍ പെട്ടതാണ്’ (ذَٰلِكُمَا مِمَّا عَلَّمَنِي رَبِّي) എന്നു അദ്ദേഹം പറഞ്ഞ വാക്കും, ‘അല്ലാഹുവില്‍ വിശ്വസിക്കാത്തവരുടെ മാര്‍ഗ്ഗം ഞാന്‍ ഉപേക്ഷിച്ചിരിക്കുന്നു. (إِنِّي تَرَكْتُ مِلَّةَ قَوْمٍ…) എന്നു തുടങ്ങി 38ാം വചനത്തിന്റെ അവസാനംവരെയുള്ള അദ്ദേഹത്തിന്റെ വാക്കുകളും ഇതിനു പിന്‍ബലം നല്‍കുകയും ചെയ്യുന്നു. ഈസാ (അ) നബിക്കു അദ്ദേഹത്തിന്റെ ദിവ്യ ദൗത്യത്തിനു ദൃഷ്ടാന്തങ്ങളായി നല്‍കപ്പെട്ട അമാനുഷിക ദൃഷ്ടാന്തങ്ങളെ (المعجزات) വിവരിച്ച കൂട്ടത്തില്‍ അദ്ദേഹം എടുത്തു പറഞ്ഞ ഒരു ദൃഷ്ടാന്തം ഇതാണല്ലോ : وَأُنَبِّئُكُمْ بِمَا تَأْكُلُونَ وَمَا تَدَّخِرُونَ فِي بُيُوتِكُمْ (നിങ്ങള്‍ തിന്നുന്നതിനെയും, നിങ്ങള്‍ നിങ്ങളുടെ വീടുകളില്‍ സൂക്ഷിച്ചുവെക്കുന്നതിനെയും കുറിച്ചു ഞാന്‍ നിങ്ങള്‍ക്കു വിവരിച്ചു തരുകയും ചെയ്യും. (3:49). ഇതുപോലെ, യൂസുഫ് (അ) നബിയുടെയും ദിവ്യദൗത്യത്തിനുള്ള ഒരു അമാനുഷിക ദൃഷ്ടാന്തമായിരിക്കാം ഇതു. അദൃശ്യകാര്യം എനിക്കറിയാമെന്നു യൂസുഫ് (അ) പറഞ്ഞിട്ടില്ലെന്നും, അല്ലാഹുവില്‍ നിന്നു ലഭിക്കുന്ന വിവരമനുസരിച്ചാണു താനതു പറയുന്നതെന്നുകൂടി അദ്ദേഹം അവരെ അറിയിച്ചിട്ടുണ്ടെന്നും കൂടി ഓര്‍ക്കേണ്ടതുണ്ട്.  കൂടാതെ, കാരാഗൃഹത്തിലുള്ള കുറ്റവാളികളില്‍ ആരെയെങ്കിലും കൊലപ്പെടുത്തുവാന്‍ രാജാവു ഉദ്ദേശിച്ചാല്‍ അവര്‍ക്കു വിഷം കലര്‍ന്ന ഭക്ഷണസാധനം കൊടുത്തയക്കപ്പെടാറുണ്ടായിരുന്നുവെന്നും, അതുകൊണ്ടു നിങ്ങള്‍ക്കു നല്‍കപ്പെടുന്ന ഭക്ഷണ പദാര്‍ത്ഥം വിഷം കലര്‍ന്നതോ, അല്ലേ എന്നു ഞാന്‍ മുന്‍കൂട്ടി അറിയിച്ചു തരുമെന്നാണ് യൂസുഫ് (അ) പറഞ്ഞതിന്റെ താല്‍പര്യമെന്നും ചില രിവായത്തുകളും നിലവിലുണ്ട്. വാസ്തവം അല്ലാഹുവിനറിയാം. ഈ വ്യാഖ്യാന പ്രകാരം تَأْوِيلِهِ (അതിന്റെ വ്യാഖ്യാനത്തെപ്പറ്റി) എന്നു പറഞ്ഞതിന്റെ താല്‍പര്യം. ആ ഭക്ഷണത്തിന്റെ സ്ഥിതികളെപ്പറ്റി എന്നായിരിക്കുന്നതാണു. تَأْوِيلِ എന്ന പദത്തിനു സാധാരണയായി ‘വ്യാഖ്യാനം’ എന്നാണു അര്‍ത്ഥം കല്‍പിക്കപ്പെടാറുള്ളതെങ്കിലും, കാര്യത്തിന്റെ കലാശം (ما يؤل اليه) എന്നാണതിന്റെ സാക്ഷാല്‍ അര്‍ത്ഥം. ഇതിനെ ആസ്പദമാക്കിയാണു സന്ദര്‍ഭങ്ങളനുസരിച്ചു അതിനു ‘വ്യാഖ്യാനം, ദുര്‍വ്യാഖ്യാനം, പൊരുള്‍, പര്യവസാനം, പുലര്‍ച്ച’ എന്നൊക്കെ അര്‍ത്ഥവിവര്‍ത്തനം നല്‍കപ്പെട്ടു കാണുന്നത്.  2-ാമത്തെ വ്യാഖ്യാനം: നിങ്ങള്‍ക്കു ഇവിടെ പതിവു പ്രകാരമുള്ള ഭക്ഷണം കൊണ്ടുവന്നു തരുന്നതിനു മുമ്പ് നിങ്ങള്‍ രണ്ടാളും എന്നെ കേള്‍പ്പിച്ച ആ സ്വപ്നത്തിന്റെ വ്യാഖ്യാനം ഞാന്‍ നിങ്ങള്‍ക്കു പറഞ്ഞു തരാതിരിക്കായില്ല എന്നാകുന്നു. ചോദ്യത്തിനു ഉടനെത്തന്നെ ഉത്തരംനല്‍കാതെ ഭക്ഷണം എത്താറാകുന്ന സമയംവരെ അവരോടു കാത്തിരിക്കുവാന്‍ അദ്ദേഹം പറഞ്ഞതിനു ഈ അഭിപ്രായക്കാര്‍ ചില കാരണങ്ങളും പറഞ്ഞു കാണാമെങ്കിലും അവയൊന്നും അത്ര സാരപ്പെട്ടതായി തോന്നുന്നില്ല. ഏതായാലും ആ രണ്ടുപേരുടെയും സ്വപ്നങ്ങള്‍ക്കു വ്യാഖ്യാനം പറഞ്ഞുകൊടുക്കുന്നതിനു മുമ്പായി, തന്റെ സ്വന്തം നിലപാടു അവരെ മനസ്സിലാക്കുകയാണ് യൂസുഫ് (അ) നബി ആദ്യം ചെയ്തത്. ഒന്നാമതായി, തനിക്കു അല്ലാഹുവിങ്കല്‍ നിന്നുള്ള ചില അറിവുകള്‍ ലഭിച്ചിട്ടുണ്ടെന്നു അറിയിച്ചു. അതിനുശേഷം, ഈ നാട്ടുകാരുടെ ഇടയിലാണ് ഞാന്‍ കഴിഞ്ഞുകൂടുന്നതെങ്കിലും ഇവരെപ്പോലെ അല്ലാഹുവിലും പരലോകത്തിലും വിശ്വാസമില്ലാത്ത ആളല്ല ഞാന്‍; എന്റെ പിതാക്കള്‍ ഇബ്രാഹീം (അ) നബി തുടങ്ങിയ പ്രവാചകന്‍മാരാണ് ; അവര്‍ സ്വീകരിച്ചു വന്ന ആ മാര്‍ഗ്ഗവും നടപടിയും സ്വീകരിച്ചു വരുന്നവനാണ് ഞാന്‍; അല്ലാഹുവിന് പങ്കാളികളെ സങ്കല്‍പിച്ചുകൊണ്ടുള്ളയാതൊന്നും ഞങ്ങള്‍ ചെയ്കയില്ല; ഞങ്ങള്‍ക്കു അല്ലാഹു നല്‍കിയ അനുഗ്രഹമാണ്  പ്രവാചകത്വവും സത്യവിശ്വാസവും; ഞങ്ങള്‍ക്കു മാത്രമല്ല, ഞങ്ങളുടെ പ്രബോധനംവഴി ജനങ്ങള്‍ക്കും അവന്‍ നല്‍കുന്ന അനുഗ്രഹമാണത്; പക്ഷേ, അതിക മനുഷ്യരും ആ അനുഗ്രഹം ഉപയോഗപ്പെടുത്താത്തവരാണ് എന്നൊക്കെ അവരെധരിപ്പിച്ചു. ഇത്രയും മുഖവുരകള്‍ക്കുശേഷം അവരെയ അദ്ദേഹം തൗഹീദിലേക്കു ക്ഷണിച്ചുകൊണ്ടു ഇങ്ങിനെ തുടര്‍ന്നു:-"
