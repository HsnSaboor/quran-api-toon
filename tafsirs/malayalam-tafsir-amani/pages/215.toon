tafsir[8]{c,v,t}:
  10,54,"എങ്കിലും അവര്‍ യാതൊന്നിന്‍റെ അറിവിനെ സൂക്ഷ്‌മമാക്കിയിട്ടില്ലയോ അതിനെ [സൂക്ഷ്‌മമായി അറിഞ്ഞിട്ടില്ലാത്തതിനെ] അവര്‍ വ്യാജമാക്കിയിരിക്കുകയാണ്‌. അതിന്‍റെ പുലര്‍ച്ച അവര്‍ക്ക്‌ വന്നെത്തിയിട്ടുമില്ലതാനും. അപ്രകാരം, അവരുടെ മുമ്പുള്ളവരും വ്യാജമാക്കിയിരിക്കുന്നു. എന്നിട്ട്‌ (ആ) അക്രമികളുടെ പര്യവസാനം എങ്ങിനെ ആയെന്ന്‌ നോക്കുക!   തങ്ങള്‍ക്ക്‌ ലഭിക്കുവാന്‍ പോകുന്ന ശിക്ഷാവകുപ്പുകള്‍ കണ്‍മുമ്പില്‍ കാണുമ്പോള്‍, തങ്ങള്‍ ചെയ്‌തിരുന്ന അക്രമങ്ങളെക്കുറിച്ച്‌ അവര്‍ക്ക്‌ ലജ്ജയും അപമാനവും അനുഭവപ്പെടും. അതുകൊണ്ട്‌ അപ്പോള്‍ തങ്ങളുടെ ഖേദം കഴിയുന്നത്ര മറച്ചുപിടിക്കുവാന്‍ അവര്‍ ശ്രമിക്കും എന്ന്‌ താല്‍പര്യം. പക്ഷേ അതിനുശേഷം ഖേദവും വ്യസനവും ഒതുക്കിവെക്കുവാന്‍ കഴിയാതെ അവര്‍ പരസ്യമായിത്തന്നെ സങ്കടം വിളിച്ചു പറയുകയും ചെയ്യുമെന്ന്‌ വേറെ വചനങ്ങളില്‍ നിന്ന്‌ വ്യക്തമാണ്‌. …….يَا حَسْرَتَى على مَا فَرَّطتُ (ഹാ! സങ്കടമേ! അല്ലാഹുവിന്‍റെ വിഷയത്തില്‍ ഞാന്‍ വീഴ്‌ച വരുത്തിയല്ലോ! ഞാന്‍ കളിയാക്കുന്നവനായിപ്പോയല്ലോ!) എന്നൊക്കെ അവര്‍ പറയുമെന്ന്‌ സൂഃ സുമര്‍: 56 ല്‍കാണാം. …….رَبَّنَا غَلَبَتْ عَلَيْنَا شِقْوَتُنَا (റബ്ബേ! ഞങ്ങളുടെ ദൗര്‍ഭാഗ്യം ഞങ്ങളില്‍ കവിഞ്ഞുപോയി. ഞങ്ങള്‍ വഴി പിഴച്ച ആളുകളായിത്തീര്‍ന്നു!) എന്നും മറ്റും പറയുമെന്ന്‌ സൂഃ മുഅ്‌മിനൂന്‍: 106,107 വചനങ്ങളിലും കാണാവുന്നതാണ്‌."
  10,55,"(നബിയേ) നിന്നോടവര്‍ വര്‍ത്തമാനമന്വേഷിക്കുന്നു: യഥാര്‍ത്ഥമാണോ അത്‌? എന്ന്‌! നീ പറയുക: 'ഓ! എന്‍റെ റബ്ബ്‌ തന്നെയാണ (സത്യം)! നിശ്ചയമായും അത്‌ യഥാര്‍ത്ഥം തന്നെ! നിങ്ങള്‍ (പിടിയില്‍പെടാതെ) അശക്തരാക്കുന്നവരല്ലതാനും.' അവര്‍ക്കത്രെ, ഇഹലോക ജീവിതത്തിലും, പരലോകത്തിലും സന്തോഷവാര്‍ത്ത (യുള്ളത്‌). അല്ലാഹുവിന്‍റെ വാക്കുകള്‍ക്ക്‌ മാറ്റം വരുത്തലില്ല. അതുതന്നെയാണ്‌ വമ്പിച്ച ഭാഗ്യം! (നബിയേ) അവരുടെ [മുശ്‌രിക്കുകളുടെ] വാക്ക്‌ നിന്നെ വ്യസനിപ്പിക്കരുത്‌. നിശ്ചയമായും, പ്രതാപം മുഴുവനും അല്ലാഹുവിനാകുന്നു. അവന്‍ (എല്ലാം) കേള്‍ക്കുന്നവനും അറിയുന്നവനുമത്രെ. അല്ലാ! (അറിയുക:) നിശ്ചയമായും, അല്ലാഹുവിന്‍റെതാണ്‌ ആകാശങ്ങളിലുള്ളവരും, ഭൂമിയിലുള്ളവരും (ഒക്കെ). അല്ലാഹുവിന്‌ പുറമെ അവര്‍ വിളി(ച്ചു പ്രാര്‍ത്ഥി)ച്ചു കൊണ്ടിരിക്കുന്നവര്‍ (യഥാര്‍ത്ഥത്തില്‍) 'പങ്കാളി' കളെ പിന്‍പറ്റുന്നില്ല. (അതെ,) ഊഹത്തെയല്ലാതെ അവര്‍ പിന്‍പറ്റുന്നില്ല; അവര്‍ മതിപ്പിട്ട്‌ (കളവ്‌) പറയുകയല്ലാതെ ചെയ്യുന്നുമില്ല.   മനുഷ്യവര്‍ഗത്തിന്‌ ആകമാനം സദുപദേശമത്രെ വിശുദ്ധ ക്വുര്‍ആന്‍. അന്ധവിശ്വാസം, കാപട്യം, സംശയം ആദിയായ മനോരോഗങ്ങള്‍ക്ക്‌ അത്‌ ശമനം നല്‍കുകയും ചെയ്യുന്നു. അതില്‍ വിശ്വസിക്കുകയും, അതിന്‍റെ അദ്ധ്യാപനങ്ങളെ അനുസരിക്കുകയും ചെയ്യുന്നവര്‍ക്കാകട്ടെ, അത്‌ മാര്‍ഗദര്‍ശനവും കാരുണ്യവുമാകുന്നു. അതവരെ നേര്‍വഴിക്ക്‌ നയിക്കും. അവരുടെ ഭാവിജീവിതത്തിനും, ശാശ്വത സൗഭാഗ്യത്തിന്നും അത്‌ കാരണമാകുകയും ചെയ്യും. അതില്‍ വിശ്വസിക്കാത്തവര്‍ക്ക്‌ അത്‌ പ്രയോജനം ചെയ്യുകയില്ലെന്ന്‌ മാത്രമല്ല, അവര്‍ക്കെതിരെയുള്ള തെളിവു കൂടിയായിരിക്കും അത്‌. അങ്ങനെ, അതവര്‍ക്ക്‌ കൂടുതല്‍ നഷ്‌ടമായിട്ടാണ്‌ കലാശിക്കുക.  وَنُنَزِّلُ مِنَ الْقُرْآنِ مَا هُوَ شِفَاءٌ وَرَحْمَةٌ لِّلْمُؤْمِنِينَ  ۙ وَلَا يَزِيدُ الظَّالِمِينَ إِلَّا خَسَارًا  (സാരം: ക്വുര്‍ആന്‍മുഖേന സത്യവിശ്വാസികള്‍ക്ക്‌ രോഗശമനവും കാരുണ്യവുമായുള്ളതിനെ നാം അവതരിപ്പിക്കുന്നു. അക്രമികള്‍ക്ക്‌ അത്‌ നഷ്‌ടത്തെയല്ലാതെ വര്‍ദ്ധിപ്പിക്കുകയില്ല. (17:82)  ഐഹികജീവിതത്തില്‍ വെച്ചു മനുഷ്യന്‌ നേടിയെടുക്കുവാനുള്ള ഏതൊരു നേട്ടത്തെക്കാളും ശ്രേഷ്‌ഠവും ഉത്തമവുമാണ്‌ ഈ ക്വുര്‍ആനും, അതുവഴി അല്ലാഹുവിങ്കല്‍ നിന്ന്‌ ലഭിക്കുന്ന അനുഗ്രഹങ്ങളും കാരുണ്യവും അതുകൊണ്ട്‌ അതിലാണ്‌ മനുഷ്യന്‍ സന്തോഷം കൊള്ളേണ്ടതും, അതിനാണ്‌ മുന്‍ഗണന നല്‍കേണ്ടതും. ഐഹികനേട്ടങ്ങള്‍- അവ എത്രതന്നെ ഉയര്‍ന്നതും വര്‍ദ്ധിച്ചതുമാണെങ്കിലും- മരണത്തോടെ അത്‌ അവസാനിക്കുമല്ലോ. ക്വുര്‍ആന്‍ മുഖേന ലഭിക്കുന്ന നേട്ടങ്ങളാകട്ടെ, ഈ ലോകത്തും പരലോകത്തും ശേഷിക്കുകയും ചെയ്യുന്നു."
  10,56,"1419"
  10,57,"1419"
  10,58,"1419"
  10,59,"എനി, നിങ്ങള്‍ തിരിഞ്ഞു പോകുകയാണെങ്കില്‍ (അങ്ങനെ പോയ്‌ക്കോളൂ) ഞാന്‍ നിങ്ങളോട്‌ യാതൊരു പ്രതിഫലവും ചോദിച്ചിട്ടില്ല. എന്‍റെ പ്രതിഫലം അല്ലാഹുവിന്‍റെ പേരിലല്ലാതെ (മറ്റാരുടെ പേരിലും ബാധ്യത) ഇല്ല. ഞാന്‍ 'മുസ്‌ലിം' കളില്‍ പെട്ടവനായിരിക്കുവാന്‍ ഞാന്‍ കല്‍പിക്കപ്പെടുകയും ചെയ്‌തിരിക്കുന്നു.' അങ്ങനെ അവര്‍ ഇട്ടപ്പോള്‍ മൂസാ പറഞ്ഞു: 'നിങ്ങള്‍കൊണ്ടുവന്നത്‌ [ഈ പ്രദര്‍ശിപ്പിച്ചത്‌] ജാലവിദ്യയാണ്‌; നിശ്ചയമായും അല്ലാഹു അതിനെ വിഫലമാക്കിയേക്കുന്നതാണ്‌ നിശ്ചയമായും അല്ലാഹു, കുഴപ്പം പ്രവര്‍ത്തിക്കുന്നവരുടെ പ്രവര്‍ത്തനത്തെ നന്നാക്കുകയില്ല.   മനുഷ്യര്‍ക്ക ഉപജീവനത്തിനായി ധാരാളം ജീവികളും സസ്യവര്‍ഗങ്ങളും അല്ലാഹു ഭൂമിയില്‍ ഏര്‍പ്പെടുത്തിയിരിക്കുന്നു. ഈ അനുഗ്രഹം വേണ്ടതുപോലെ ആസ്വദിക്കുവാന്‍ കൂട്ടാക്കാതെ, അവയില്‍ ചിലത്‌ മതദൃഷ്‌ട്യാ നിഷിദ്ധമാക്കിയും, ചിലത്‌ അനുവദനീയമാക്കിയും തരം തിരിക്കുന്നവരെ അല്ലാഹു ആക്ഷേപിക്കുന്നു. ഈ തരംതിരിക്കലിനുള്ള സമ്മതം നിങ്ങള്‍ക്ക്‌ എവിടെ നിന്ന്‌ കിട്ടി? അവയുടെ സ്രഷ്‌ടാവും ദാതാവുമായ അല്ലാഹു അതിന്‌ അനുവാദം നല്‍കിയിട്ടുണ്ടോ? ഇല്ലെന്ന്‌ തീര്‍ച്ചയാണ്‌. അപ്പോള്‍, നിങ്ങള്‍ അല്ലാഹുവിന്‍റെ മേല്‍കെട്ടിയുണ്ടാക്കിയ വ്യാജം മാത്രമാണത്‌. അല്ലാഹുവിന്‍റെ പേരില്‍ വ്യാജം കെട്ടിച്ചമച്ചവര്‍ക്ക്‌ ക്വിയാമത്തുനാളില്‍ നേരിടുവാനിരിക്കുന്ന ഭവിഷ്യത്തുകള്‍ അതിഭയങ്കരവും, അവരുടെ വിഭാവനത്തിനും ധാരണക്കും അതീതവുമായിരിക്കുമെന്ന്‌ അവര്‍ ഓര്‍ത്തുകൊള്ളട്ടെ എന്ന്‌ അവരെ അല്ലാഹു താക്കീത്‌ ചെയ്യുന്നു. മനുഷ്യര്‍ക്ക്‌ ആഹാരത്തിനായി ധാരാളക്കണക്കില്‍ വിഭവങ്ങള്‍ അല്ലാഹു സൃഷ്‌ടിച്ചുവെച്ചിട്ടുള്ളത്‌ അവന്‌ അവരോടുള്ള ദയാദാക്ഷിണ്യം കൊണ്ടാണ്‌. അതിന്‌ നന്ദി കാണിക്കുകയാണ്‌ അവര്‍ ചെയ്യേണ്ടിയിരുന്നത്‌. പക്ഷേ, മിക്ക ആളുകളും- ഒരു തരത്തിലല്ലെങ്കില്‍ മറ്റൊരുതരത്തില്‍- നന്ദിയില്ലാത്തവരായിട്ടാണിരിക്കുന്നത്‌. ആ നന്ദികേടില്‍ നിന്നാണ്‌ ഇത്തരം പ്രവണതകള്‍ ഉണ്ടായിത്തീരുന്നത്‌ എന്നൊക്കെയാണ്‌ അവസാനത്തെ വാക്യത്തിലടങ്ങിയ സൂചന.  വിഗ്രഹങ്ങളുടെ പേരിലും മറ്റുമായി ചിലതരം ആടുമാടൊട്ടകങ്ങളെയും, കൃഷിവിഭവങ്ങളെയും മുശ്‌രിക്കുകള്‍ നിഷിദ്ധമാക്കി വെച്ചിരുന്നതിനെ സൂചിപ്പിച്ചു കൊണ്ടുള്ളതാണ്‌ ഈ വചനങ്ങള്‍. ഈ വിഷയകമായി സൂഃ മാഇദഃ 106 അന്‍ആം: 136, 138, 139 മുതലായ സ്ഥലങ്ങളില്‍ മുമ്പ്‌ വിശദീകരിക്കപ്പെട്ടിട്ടുണ്ട്‌. അല്ലാഹുവും അവന്‍റെ റസൂലും നിഷിദ്ധമാക്കിയിട്ടില്ലാത്ത വസ്‌തുക്കളെ എന്തെങ്കിലും ന്യായം പറഞ്ഞ്‌ മതത്തില്‍ നിഷിദ്ധമാക്കുന്നവരെല്ലാം ഈ ആക്ഷേപത്തിന്‌ വിധേയര്‍തന്നെ. അല്ലാഹു നല്‍കിയ അനുഗ്രഹങ്ങളെ ആസ്വദിക്കുന്നത്‌ അവനോട്‌ നന്ദി കാണിക്കലും, അതിന്‌ തടസ്സമുണ്ടാക്കുന്നത്‌ നന്ദികേട്‌ കാണിക്കലുമാകുന്നു. അബുല്‍ അഹ്‌വസ്വ്‌ (റ) അദ്ദേഹത്തിന്‍റെ പിതാവ്‌ പ്രസ്‌താവിച്ചതായി ഇപ്രകാരം ഉദ്ധരിച്ചിരിക്കുന്നു: ഞാന്‍ വളരെ താണതരത്തിലുള്ള വേഷത്തില്‍ നബി തിരുമേനി (صَلَّى اللَّهُ عَلَيْهِ وَسَلَّمَ) യുടെ അടുക്കല്‍ചെന്നു. അവിടുന്ന്‌ ചോദിച്ചു: `തനിക്ക്‌ സ്വത്ത്‌ വല്ലതും ഉണ്ടോ?’ ഞാന്‍ പറഞ്ഞു: ‘ഉണ്ട്‌.’ തിരുമേനി ചോദിച്ചു: ‘എന്ത്‌ സ്വത്താണുള്ളത്‌?’ ഞാന്‍ പറഞ്ഞു: ‘ഒട്ടകം, അടിമ, കുതിര, ആട്‌ ഇതെല്ലാം തന്നെയുണ്ട്‌. അപ്പോള്‍ തിരുമേനി പറഞ്ഞു: ‘തനിക്ക്‌ അല്ലാഹു സ്വത്ത്‌ നല്‍കിയ സ്ഥിതിക്ക്‌ തനിക്ക്‌ അവന്‍ നല്‍കിയ അനുഗ്രഹത്തിന്‍റെയും, ആദരവിന്‍റെയും അടയാളം തന്നില്‍ കാണപ്പെടട്ടെ.’ (അ). ഈ തത്വം ഉള്‍കൊള്ളുന്ന ഹദീഥുകള്‍വേറെയും കാണാം."
  10,60,"1423"
  10,61,"അവങ്കലേക്കത്രെ നിങ്ങളുടെയെല്ലാം മടക്കം, അല്ലാഹുവിന്‍റെ യഥാര്‍ത്ഥമായ വാഗ്‌ദത്തം! [അതില്‍ നീക്കുപോക്കില്ല] നിശ്ചയമായും അവന്‍, സൃഷ്‌ടിയെ ആദ്യമായുണ്ടാക്കുന്നു ; പിന്നീട്‌ അതിനെ (വീണ്ടും) ആവര്‍ ത്തിച്ചുണ്ടാക്കുന്നു; വിശ്വസിക്കുകയും, സല്‍ക്കര്‍മങ്ങള്‍ പ്രവര്‍ത്തിക്കുകയും ചെയ്‌തവര്‍ക്ക്‌ നീതി മുറപ്രകാരം അവന്‍ പ്രതിഫലം നല്‍കുവാന്‍ വേണ്ടി. അവിശ്വസിച്ചവരാകട്ടെ, അവര്‍ക്ക്‌ ചുട്ടുതിളക്കുന്ന ജലത്തില്‍ നിന്നുളള പാനീയവും, വേദനയേറിയ ശിക്ഷയുമുണ്ടായിരിക്കും; അവര്‍ അവിശ്വസിച്ചിരുന്നത്‌ നിമിത്തം   നബി (صَلَّى اللَّهُ عَلَيْهِ وَسَلَّمَ) യാകട്ടെ, മറ്റുള്ളവരാകട്ടെ, ഏതെങ്കിലും വിഷയത്തില്‍ ഏര്‍പ്പെടുകയോ, വല്ല പ്രവൃത്തിയും ചെയ്യുകയോ ചെയ്യുന്നപക്ഷം അല്ലാഹു അത്‌ കണ്ടറിയാതിരിക്കുകയില്ല. ആകാശഭൂമികളിലുള്ള ഏതൊരു വസ്‌തുവും- അത്‌ എത്ര തന്നെ വലുതോ ചെറുതോ ആയിരുന്നാലും- അവന്‍റെ അറിവില്‍പെടാത്തതുമില്ല. എല്ലാറ്റിന്‍റെയും കണക്കും തോതുമൊക്കെ അവന്‍ കൃത്യമായി രേഖപ്പെടുത്തി വെച്ചിട്ടുമുണ്ട്‌ എന്ന്‌ സാരം. നബി (صَلَّى اللَّهُ عَلَيْهِ وَسَلَّمَ) യുടെ ക്വുര്‍ആന്‍ പാരായണത്തെപ്പറ്റി പ്രത്യേകം എടുത്ത്‌ പറഞ്ഞത്‌, നബി (صَلَّى اللَّهُ عَلَيْهِ وَسَلَّمَ) യുടെ പ്രധാന ജോലി അതായതു കൊണ്ടായിരിക്കാം. الّله اعلم  ഭാവി കാര്യങ്ങളെക്കുറിച്ച്‌ മൊത്തത്തിലുള്ള അറിവേ അല്ലാഹുവിനുള്ളുവെന്നും, അതത്‌ കാര്യങ്ങള്‍ സംഭവിക്കുമ്പോള്‍ മാത്രമേ ഓരോന്നിനെക്കുറിച്ചും അവന്‌ വിശദമായി അറിയുകയുള്ളൂവെന്നും ചില തല്‍പരകക്ഷികള്‍ ജല്‍പിക്കാറുള്ളത്‌ തികച്ചും സത്യവിരുദ്ധമാണെന്ന്‌ ഈ വചനത്തില്‍ നിന്നും ഇതുപോലുള്ള മറ്റു ചില വചനങ്ങളില്‍ നിന്നും സ്‌പഷ്‌ടമായി മനസ്സിലാക്കാം. എല്ലാം അവന്‍ സൃഷ്‌ടിച്ചത്‌ (الَّلهُ خَالِقُ كُلِّ شَيْءٍ) ഓരോന്നും സൃഷ്‌ടിച്ചതാകട്ടെ, ശരിക്ക്‌ കണക്കും വ്യവസ്ഥയും വെച്ചുകൊണ്ടും (إِنَّا كُلَّ شَيْءٍ خَلَقْنَاهُ بِقَدَرٍ – القمر ٤٩) എന്നിരിക്കെ ഏതെങ്കിലും ഒരു കാര്യം -അല്ലെങ്കില്‍ വസ്‌തു- അവന്‍ അറിയാതിരിക്കുന്നതെങ്ങിനെയാണ്‌?!"
