tafsir[6]{c,v,t}:
  4,60,"ഹേ, വിശ്വസിച്ചവരേ, സത്യവിശ്വാസികളെ കൂടാതെ, അവിശ്വാസികളെ നിങ്ങള്‍ മിത്രങ്ങളായി സ്വീകരിക്കരുത്. നിങ്ങള്‍ക്കെതിരെ അല്ലാഹുവിന് വ്യക്തമായ ഒരധികൃത രേഖ ഉണ്ടാക്കുവാന്‍ നിങ്ങള്‍ ഉദ്ദേശിക്കുന്നുവോ?! (അതെ) പശ്ചാത്തപിച്ചുമടങ്ങുകയും, (കര്‍മങ്ങള്‍) നന്നാക്കുകയും, അല്ലാഹുവിനെ മുറുകെ പിടിക്കുകയും, തങ്ങളുടെ മതത്തെ അല്ലാഹുവിന്നു നിഷ്‌കളങ്കമാക്കുകയും ചെയ്തവരൊഴികെ; അക്കൂട്ടര്‍ സത്യവിശ്വാസികളുടെ കൂടെയായിരിക്കും. സത്യ വിശ്വാസികള്‍ക്ക് വഴിയെ അല്ലാഹു മഹത്തായ പ്രതിഫലം കൊടുക്കുകയും ചെയ്യും. നിങ്ങളെ ശിക്ഷിക്കുന്നതു കൊണ്ട് അല്ലാഹു എന്ത് ചെയ്യാനാണ്? നിങ്ങള്‍ നന്ദി കാണിക്കുകയും, വിശ്വസിക്കുകയും ചെയ്യുന്നപക്ഷം! അല്ലാഹു നന്ദി കാണിക്കുന്നവനും (എല്ലാം) അറിയുന്നവനുമാകുന്നുതാനും. വാക്കില്‍ നിന്ന് തിന്‍മയായുളളതിനെ [ചീത്തയായ വാക്കുകളെ] ഉച്ചത്തിലാ (ക്കി പരസ്യമാ)ക്കുന്നതിനെ അല്ലാഹു ഇഷ്ടപ്പെടുകയില്ല. അക്രമം ചെയ്യപ്പെട്ടവന്‍ (ഉച്ചത്തിലാക്കുന്നത്) ഒഴികെ. അല്ലാഹു (എല്ലാം) കേള്‍ക്കുന്നവനും , അറിയുന്നവനുമാകുന്നുതാനും.   ക്വുര്‍ആനിലും മുന്‍വേദ ഗ്രന്ഥങ്ങളിലും വിശ്വസിച്ചിരിക്കുന്നുവെന്ന് വായകൊണ്ട് ഉരുവിടുകയും, മുസ്‌ലിം വേഷമണിഞ്ഞു നടക്കുകയും ചെയ്യുന്ന കപടവിശ്വാസികളുടെ ചില ചെയ്തികളും, അവയെക്കുറിച്ചുള്ള ആക്ഷേപവുമാണ് ഈ വചനങ്ങളില്‍ കാണുന്നത്. ആക്ഷേപത്തിനു ഹേതുവായിത്തീര്‍ന്ന ചില കാരണങ്ങള്‍ ചില ക്വുര്‍ആന്‍ വ്യാഖ്യാതാക്കള്‍ ഉദ്ധരിച്ചു കാണുന്നു. അന്‍സ്വാരികളില്‍പെട്ട ഒരാളും ഒരു യഹൂദിയും തമ്മില്‍ ഒരു വഴക്കുണ്ടായി. മുഹമ്മദിന്‍റെ തീരുമാനത്തിനു വെക്കാമെന്ന് യഹൂദിയും, കഅ്ബുബ്‌നുല്‍ അശ്‌റഫ് എന്ന യഹൂദീ തലവന്‍റെ തീരുമാനത്തിനു വെക്കാമെന്നു അന്‍സ്വാരിക്കാരനും പറഞ്ഞു. ഇതാണ് അവയില്‍ ഒന്ന്. കപടവിശ്വാസികളില്‍ ചിലര്‍ തങ്ങളുടെ കേസുകളില്‍ ജാഹിലിയ്യത്തിലെ ചില വിധികര്‍ത്താക്കളെയും പ്രശ്‌നക്കാരെയും സമീപിച്ചു പരിഹാരമുണ്ടാക്കുവാന്‍ ശ്രമിച്ചിരുന്നുവെന്നാണ് മറ്റൊന്ന്. അവതരണഹേതു ഇവയില്‍ ഏതെങ്കിലുമായിരുന്നാലും അല്ലെങ്കിലും ശരി, അല്ലാഹുവിന്‍റെയും റസൂലിന്‍റെയും – അഥവാ ക്വുര്‍ആന്‍റെയും സുന്നത്തിന്‍റെയും – തീരുമാനത്തിനു വഴങ്ങുവാന്‍ തയ്യാറില്ലാതെ, അവിശ്വാസികളായ ദുശ്ശക്തികളുടെ തീരുമാനത്തില്‍ തൃപ്തിപ്പെടുന്ന എല്ലാ കപട മുസ്‌ലിംകളും ഈ വചനങ്ങളിലെ ആക്ഷേപത്തിനു വിധേയരാണെന്നു തീര്‍ച്ചതന്നെ. طاَغُوت (ത്വാഗൂത്ത്)ന്‍റെ അര്‍ഥവും ഉദ്ദേശ്യവും സംബന്ധിച്ച് ഒന്നിലധികം പ്രാവശ്യം മുമ്പു വിവരിച്ചു കഴിഞ്ഞതാണ്. അല്ലാഹുവിന്‍റെ വിധിനിയമങ്ങളെ ധിക്കരിക്കുന്ന എല്ലാ ദുശ്ശക്തികളും അതില്‍ ഉള്‍പ്പെടും. ഈ വചനങ്ങള്‍ മുമ്പില്‍ വെച്ചു കൊണ്ട് പരിശോധിച്ചാല്‍, ഇന്നത്തെ മുസ്‌ലിം സമൂഹത്തില്‍ വലിയൊരു വിഭാഗം ഇത്തരം കപടവിശ്വാസികളില്‍ പെടുന്നതായി കാണാവുന്നതാണ്. എന്തെങ്കിലും പ്രശ്‌നമോ, കക്ഷിവഴക്കോ നേരിടുമ്പോള്‍ തങ്ങള്‍ക്ക് അനുകൂലമായ വിധി എവിടെ നിന്നു ലഭിക്കുമെന്നുള്ളതല്ലാതെ, സത്യവും ന്യായവും ഏതു ഭാഗത്താണെന്നോ, അല്ലാഹുവും റസൂലും കല്‍പിക്കുന്ന വിധിയെന്താണെന്നോ അവര്‍ക്ക് ചിന്താവിഷയമേ അല്ല. ഒരു പക്ഷേ, ഇസ്‌ലാമിലെ വിധിയായിരിക്കും തങ്ങള്‍ക്കും അനുകൂലമായിരിക്കുകയെന്നു കണ്ടാല്‍, അപ്പോഴവര്‍ വലിയ മതഭക്തരായി പ്രത്യക്ഷപ്പെടുകയും ചെയ്യും. നേരെ മറിച്ച് ഇസ്‌ലാമിക നിയമങ്ങളുമായി യാതൊരു പൊരുത്തവുമില്ലാത്ത ഏതെങ്കിലും സര്‍ക്കാര്‍ നിയമത്തെയോ, കോടതി വിധിയെയോ, മദ്ധ്യസ്ഥ തീരുമാനത്തെയോ അനുസരിക്കുന്നതിലാണ് തങ്ങള്‍ക്ക് ഗുണമുണ്ടായിരിക്കുകയെന്നു കണ്ടാല്‍, അവിടെ പിന്നെ തങ്ങള്‍ സ്വീകരിക്കുവാന്‍ ബാധ്യസ്ഥരായ ഇസ്‌ലാമിന്‍റെ വിധിവിലക്കുകള്‍ അവരുടെ ദൃഷ്ടിയില്‍ അപ്രായോഗികവുമായിരിക്കും. ഒരു മതേതര രാഷ്ട്രമായ നമ്മുടെ രാജ്യത്ത് ജനാധിപത്യ വ്യവസ്ഥയുടെയും, ജനക്ഷേമത്തിന്‍റെയും പേരില്‍ നിര്‍മിക്കപ്പെടുന്ന പല നിയമങ്ങളും – അവയുടെ ലക്ഷ്യം പ്രത്യക്ഷത്തില്‍ പ്രശംസനീയം തന്നെയായിരുന്നു കൊള്ളട്ടെ – ഇസ്‌ലാമിന്‍റെ തത്വസിദ്ധാന്തങ്ങള്‍ക്ക് നിരക്കാത്തവയായിരിക്കും. അന്യരുടെ സ്വത്തോ അവകാശങ്ങളോ അവയുടെ യഥാര്‍ഥ ഉടമസ്ഥന്മാര്‍ക്ക് വിട്ടുകൊടുക്കാതെ സ്വായ"
  4,61,"553"
  4,62,"553"
  4,63,"553"
  4,64,"(അങ്ങിനെയുളള) അക്കൂട്ടര്‍ തന്നെയാണ് യഥാര്‍ത്ഥത്തില്‍ അവിശ്വാസികള്‍. അവിശ്വാസികള്‍ക്ക് അപമാനകരമായശിക്ഷ നാം ഒരുക്കിവെക്കുകയും ചെയ്തിരിക്കുന്നു. അല്ലാഹുവിലും, അവന്‍റെ റസൂലുകളിലും വിശ്വസിക്കുകയും, അവരില്‍ ഒരാള്‍ക്കിടയിലും വ്യത്യാസെപ്പടുത്താതിരിക്കുകയും ചെയ്തവരാകട്ടെ, അക്കൂട്ടര്‍- അവര്‍ക്ക് അവരുടെ പ്രതിഫലങ്ങള്‍ വഴിയെ അവന്‍നല്‍കുന്നതാണ്. അല്ലാഹു വളരെ പൊറുക്കുന്നവനും, കരുണാനിധിയുമാകുന്നു.   തമ്മില്‍ ഭിന്നിപ്പും വഴക്കും വരുമ്പോള്‍ റസൂല്‍ തിരുമേനി (صلّى الله عليه وسلّم)യുടെ തീരുമാനത്തിനു വെക്കുവാന്‍ ശ്രമിക്കാതെ, ത്വാഗൂത്തുകളെ സമീപിക്കുന്ന കപടവിശ്വസികളെപ്പറ്റി കഴിഞ്ഞ വചനങ്ങളില്‍ പ്രസ്താവിച്ചതിന്‍റെ തുടര്‍ച്ചയാണ് ഈ വചനങ്ങളും. എന്നാല്‍, ഈ വചനങ്ങളിലടങ്ങിയ തത്വങ്ങള്‍ അങ്ങിനെയുള്ളവരെമാത്രം ബാധിക്കുന്നവയല്ല. സത്യവിശ്വാസിയാണെന്ന് അവകാശപ്പെടുന്ന ഓരോ മുസ്‌ലിമും തന്‍റെ മതജീവിതത്തിന്‍റെ അടിസ്ഥാനമായി അംഗീകരിക്കേണ്ടവയത്രെ അവ.  പരമമായ അനുസരണം യഥാര്‍ത്ഥത്തില്‍ അല്ലാഹുവിനു മാത്രം അവകാശപ്പെട്ടതാണ്. എന്നാല്‍, അവന്‍റെ സന്ദേശനിര്‍ദ്ദേശങ്ങളും, വിധിവിലക്കുകളുമെല്ലാം ജനങ്ങള്‍ക്ക് അവന്‍ എത്തിക്കുന്നത് അവന്‍ അതിനായി നിയോഗിക്കുന്ന അവന്‍റെ ദൂതന്‍മാര്‍ (റസൂലുകള്‍) മുഖേനയാണ്. ആ നിലക്ക് അല്ലാഹുവിനെ അനുസരിക്കല്‍ സാക്ഷാല്‍ക്കരിക്കപ്പെടുന്നത് അവന്‍റെ ആ ദൂതന്‍മാരെ നിരുപാധികം അനുസരിക്കുന്നതു വഴിയാകുന്നു. അവരാണെങ്കില്‍, അവന്‍റെ ഉത്തരവും ആജ്ഞയും അനുസരിച്ചേ എന്തും പ്രവര്‍ത്തിക്കുകയുമുള്ളൂ. അതുകൊണ്ട് ഓരോ ദൈവദൂതനും അവരവരുടെ സമുദായത്താല്‍ അനുസരിക്കപ്പെടുവാന്‍ അല്ലാഹു അനുമതി നല്‍കുകയും, ഓരോ വ്യക്തിയും അവരെ നിരുപാധികം അനുസരിക്കല്‍ നിര്‍ബ്ബന്ധമാക്കുകയും ചെയ്തിരിക്കുകയാണ്. അപ്പോള്‍ റസൂല്‍ (صلّى الله عليه وسلّم) നിലവിലുള്ളപ്പോള്‍, അവിടുത്തെ വിധി അനുസരിക്കാതെ, അവിടുത്തെ എതിരാളികളായ ത്വാഗൂത്തുകളെ അനുസരിക്കല്‍ റസൂലിനെ നിഷേധിക്കലായിത്തീരുന്നു. (റസൂലിന്‍റെ കാലശേഷം അവിടുത്തെ സുന്നത്തിനെതിരായ വിധികള്‍ സ്വീകരിക്കുന്നതും അതുപോലെത്തന്നെ.) എനി, അങ്ങിനെ ഒരക്രമം – അതാകട്ടെ അവനവനോടു തന്നെ ചെയ്യുന്ന വമ്പിച്ച അക്രമവുമാണ് – ചെയ്തു കഴിഞ്ഞാല്‍, പിന്നെ വേണ്ടത് അതിനു ന്യായീകരണമുണ്ടാക്കുകയോ, ഒഴികഴിവുകള്‍ സമര്‍പ്പിക്കുകയോ അല്ല. മറിച്ച് റസൂല്‍ തിരുമേനി (صلّى الله عليه وسلّم) യുടെ അടുക്കല്‍ ചെന്നു തന്‍റെ പക്കല്‍ വന്നുപോയ അപരാധത്തെക്കുറിച്ചു ഖേദം പ്രകടിപ്പിക്കുകയും, അല്ലാഹുവിനോടു പാപമോചനത്തിനുവേണ്ടി പ്രാര്‍ഥിക്കുകയും, തങ്ങള്‍ക്കുവേണ്ടി പ്രാര്‍ഥിക്കുവാന്‍ തിരുമേനിയോടു അപേക്ഷിക്കുകയുമാണ് അവര്‍ ചെയ്യേണ്ടത്. അതോടുകൂടി അവര്‍ക്കുവേണ്ടി ശുപാര്‍ശചെയ്തുകൊണ്ട് റസൂലും അല്ലാഹുവിനോട് പ്രാര്‍ഥിക്കുന്നപക്ഷം, നിശ്ചയമായും അല്ലാഹു അവര്‍ക്ക് പൊറുത്തുകൊടുക്കുമായിരുന്നു എന്നൊക്കെയാണ് ഈ വചനത്തില്‍ അല്ലാഹു അറിയിക്കുന്നത്.  ഇപ്പറഞ്ഞത് റസൂല്‍ തിരുമേനി (صلّى الله عليه وسلّم) യുടെ കാലത്തുള്ളവരെ സംബന്ധിച്ചാണെന്ന് വളരെ വ്യക്തമാണ്. റസൂല്‍ തിരുമേനി (صلّى الله عليه وسلّم) യുടെ അടുക്കല്‍ ചെല്ലലും, അവിടുന്നു പാപമോചനം തേടലും അവിടുത്തെ ജീവിതകാലത്തു മാത്രമാണല്ലോ സാധ്യമാകുക. എന്തു പാപം ചെയ്താലും റസൂല്‍ തിരുമേനി (صلّى الله عليه وسلّم) യുടെ ക്വബ്‌റിങ്കല്‍ ചെന്നു സങ്കടം പറഞ്ഞാല്‍ മതിയെന്നും മറ്റുമുള്ള ചില അന്ധവിശ്വാസങ്ങള്‍ക്കും, അനാചാരങ്ങള്‍ക്കും നീതീകരണമുണ്ടാക്കുവാന്‍ വേണ്ടി ചില തല്‍പരകക്ഷികള്‍ ഈ വചനം ഉപയോഗപ്പെടുത്താറുണ്ട്. നബി (صلّى الله عليه وسلّم) യുടെ കാലശേഷം തിരുമേനിയുടെ ക്വബ്‌റിങ്കല്‍ ചെല്ലുന്നതും, ജീവിത കാലത്തു അവിടുത്തെ സന്നിധിയില്‍ ചെല്ലുന്നതും ഒരുപോലെയാണെന്നും അവര്‍ ജല്‍പിക്കുന്നു. ഇത് തികച്ചും നിരര്‍ഥമാണെന്നുള്ളതിരിക്കട്ടെ, അങ്ങനെ സങ്കല്‍പിച്ചാല്‍ തന്നെയും റസൂല്‍ തിരുമേനി (صلّى الله عليه وسلّم) ഇവര്‍ക്കുവേണ്ടി പാപമോചനം തേടുകയെന്ന ഉപാധി ജീവിതകാലത്തേ പൂര്‍ത്തിയാകൂ എന്നു പറയേണ്ടതില്ല. റസൂല്‍ തിരുമേനി (صلّى الله عليه وسلّم) ജീവിച്ചിരിക്കുമ്പോള്‍, അവിടുത്തോട് ബന്ധപ്പെട്ട് ജീവിക്കുന്ന ആളുകള്‍ അവിടുത്തോട് കാണിക്കുന്ന അനുസരണക്കേട് കൂടുതല്‍ ഗുരുതരമായ പാതകമായിരിക്കും. അതുപോലെ അവിടുന്ന് ചെയ്യുന്ന പ്രാര്‍ഥന നേരില്‍ ലഭിക്കുവാന്‍ ഭാഗ്യമുണ്ടാകുന്നത് അതിമഹത്തായ ഒരു അനുഗ്രഹവുമാകുന്നു. ഇതാണിവിടെ പ്രത്യേകം മനസ്സിരുത്തേണ്ടിയിരിക്കുന്നത്. സമുദായത്തിന്‍റെ നന്മക്കുവേണ്ടി അല്ലാഹു നിയോഗിച്ചയച്ച റസൂല്‍ (صلّى الله عليه وسلّم) അവനോട് അവര്‍ക്കു വേണ്ടി ചെയ്യുന്ന പ്രാര്‍ഥന മറ്റാരുടെതിനെക്കാളും അവന്‍റെ അടുക്കല്‍ സ്വീകാര്യമാവാതിരിക്കുവാന്‍ തരമില്ലല്ലോ.  നബി (صلّى الله عليه وسلّم) യെ അഭിമുഖീകരിച്ചുകൊണ്ട് ഈ വചനത്തില്‍ സ്വീകരിക്കപ്പെട്ട സംസാരശൈലി നോക്കുമ്പോള്‍ وَأَسْتَغْفَرْتَ لَهُمْ (നീ അവര്‍ക്കുവേണ്ടി പാപമോചനം തേടുകയും) എന്നായിരുന്നു പറയേണ്ടിയിരുന്നത്. ആ ശൈലിവിട്ടേച്ചുകൊണ്ട് وَاسْتَغْفَرَ لَهُمُ الرَّسُولُ (അവര്‍ക്കുവേണ്ടി റസൂല്‍ പാപമോചനം തേടുകയും) എന്നാണ് അല്ലാഹു പറഞ്ഞത്. പ്രസ്തുത യഥാര്‍ഥ്യമാണ് ഇതു സൂചിപ്പിക്കുന്നത്. الّله اعلم  റസൂലിനെ അയക്കുന്നത് റസൂലിനെ അനുസരിക്കുവാനാണെന്ന് പറഞ്ഞുവല്ലോ. അപ്പോള്‍, അഭിപ്രായ വ്യത്യാസമോ, ഭിന്നിപ്പോ, കക്ഷിവഴക്കോ ഉളവാകുന്ന അവസരങ്ങളില്‍ റസൂലിന്‍റെ വിധി ആ വിഷയത്തില്‍ എന്താണെന്നേ ഒരു സത്യവിശ്വാസിക്കു നോക്കുവാന്‍ അവകാശമുള്ളൂ. റസൂല്‍ (صلّى الله عليه وسلّم) തിരുമേനി ജീവിച്ചിരിക്കുന്ന കാലത്തുള്ളവര്‍ക്ക് നേരിട്ടുതന്നെ വിധി തേടുകയും അന്വേഷിക്കുകയും ചെയ്യാം. അവിടുത്തെ വിയോഗത്തിനു ശേഷം, അവിടുന്നു നമ്മെ ഏല്‍പിച്ചു പോയിട്ടുള്ള അല്ലാഹുവിന്‍റെ കിതാബില്‍ നിന്നും, അവിടുത്തെ ചര്യയാകുന്ന സുന്നത്തില്‍ നിന്നുമല്ലാതെ മറ്റൊന്നില്‍ നിന്നും അതിനു നിവൃത്തിയില്ല. അവിടുത്തെ വിയോഗത്തിനു ശേഷം ക്വുര്‍ആനെ മാത്രമേ ആശ്രയിക്കേതുള്ളൂവെന്ന് വാദിക്കുന്നവര്‍, യഥാര്‍ഥത്തില്‍ റസൂലിനെയും ക്വുര്‍ആനിനെയും വ്യാജമാക്കുകയും നിഷേധിക്കുകയുമാണ് ചെയ്യുന്നത്. റസൂലിന്‍റെ വിധികളെ സ്വീകരിക്കുന്നതിന്‍റെ നിര്‍ബ്ബന്ധം എത്ര കണിശമായിട്ടാണ് അല്ലാഹു ഇവിടെ പ്രസ്താവിച്ചതെന്ന് ഒന്നു ചിന്തിച്ചു നോക്കുക:-  ആദ്യമായി: فَلا എന്നു നിഷേധരൂപത്തിലുള്ള ഒരവ്യയം! ‘കാര്യം മേല്‍ പറഞ്ഞതുപോലെയാണെന്നിരിക്കെ ഇല്ല…..’ എന്നര്‍ഥം, രണ്ടാമതായി: وَرَبِّكَ എന്നൊരു സത്യവാചകം! ‘നിന്‍റെ റബ്ബിനെത്തന്നെയാണ – ഞാനിതാ സത്യം ചെയ്തു പറയുന്നു’ എന്നര്‍ഥം. മൂന്നാമതായി: വീണ്ടും നിഷേധത്തിന്‍റെ അവ്യയം ആവര്‍ത്തിച്ചുകൊണ്ട് لاَ يُؤْمِنوُنَ حَتَّى… (നിന്നെ വിധികര്‍ത്താവാക്കാതെ അവര്‍ വിശ്വസിക്കുകയില്ല) എന്നു പറഞ്ഞുകൊണ്ടാണ് വിഷയം അവതരിപ്പിക്കുന്നത് . വിധി കര്‍ത്താവാക്കല്‍ നിര്‍ബ്ബന്ധമാണെന്നോ, ഇല്ലെങ്കില്‍ ശിക്ഷയുണ്ടെന്നോ മറ്റോ പറയാതെ, വിധി കര്‍ത്താവാക്കാത്ത കാലത്തോളം സത്യവിശ്വാസം തന്നെ ശരിയാകുകയില്ലെന്നു പറഞ്ഞത് പ്രത്യേകം ശ്രദ്ധിക്കേണ്ടതാണ്. നാലാമതായി: വിധികര്‍ത്താവാക്കി ആ വിധി നടപ്പില്‍ വരുത്തിയാലും പോരാ, ആ വിധിയെപ്പറ്റി മനസ്സില്‍ ഒരു വിഷമവും തോന്നാതിരിക്കുകയും വേണം (ثُمَّ لا يَجِدُوا) എന്നു പറഞ്ഞിരിക്കുന്നു. അതും പോരാ, അതിനു കീഴൊതുങ്ങുകയും വേണം (وَيُسَلِّمُوا) എന്ന് അഞ്ചാമതും പറയുന്നു. അവസാനം, കീഴൊതുങ്ങിയാലും പോരാ, തികച്ചും ശരിവെച്ചു സമ്മതിച്ചുകൊണ്ടുള്ള ഒരു കീഴൊതുക്കമായിരിക്കണം (تَسْلِيمًا) എന്ന് ആറാമതൊരു തറപ്പിച്ചു പറയലും! ഇതൊക്കെ, നബി (صلّى الله عليه وسلّم) യുടെ കാലത്തേക്ക് മാത്രം ബാധകമായതാണെന്ന് അല്‍പമെങ്കിലും സത്യവിശ്വാസം ഹൃദയത്തില്‍ സ്ഥലം പിടിച്ചിട്ടുള്ള വല്ലവര്‍ക്കും പറയുവാന്‍ സാധിക്കുമോ? ഈ വചനത്തിലെ ആശയം ഉള്‍ക്കൊള്ളുന്ന ചില നബി വചനങ്ങള്‍ കൂടി കാണുക:-  (a) لا يؤمن أحدكم حتى أكون أحب إليه من والده وولده والناس أجمعين – متفق عليه  (b) لا يؤمن أحدكم حتى يكون هواه تبعا لما جئت به – شرح السنة  (c) ذاق طعم الإيمان من رضي بالله ربا وبالإسلام دينا وبمحمد نبيا  (d) عن عابس بن ربيعة قال رأيت عمربن الخطابَ يَقبِّاَ الحجرً – يعْني الاسْوَذَ – ويِقُولُ اَعْلَمُ انَّكَ حجرٌ ما تَنْفعُ ولاَ تضُرُّ وَلَوْ لاَ اَنِّي رَأيْتُ رَسواَ الله ص يُقَبَّلُكَ مَا قبَّلْتُكَ – متفق عليه  സാരം:- റസൂല്‍ (صَلَّى اللَّهُ عَلَيْهِ وَسَلَّمَ) പറഞ്ഞിരിക്കുന്നു:  (a) ‘നിങ്ങളില്‍ ഒരാള്‍ക്ക് അവന്‍റെ മാതാപിതാക്കളെയും, മക്കളെയും, എല്ലാ മനുഷ്യരെയുംകാള്‍ അധികം ഇഷ്ടപ്പെട്ടവന്‍ ഞാനായിത്തീരുന്നതുവരെ അവന്‍ വിശ്വാസിയാകുകയില്ല.’ (ബു:മു,) ഏറ്റവും ഇഷ്ടപ്പെട്ടയാള്‍ നബി (صلّى الله عليه وسلّم) ആയിരിക്കുമ്പോള്‍ അവിടുത്തെ വിധിക്കെതിരില്‍ മറ്റാരുടെ വിധിയും സ്വീകരിക്കപ്പെടുകയില്ലല്ലോ.  (b) നിങ്ങളില്‍ ഒരുവന്‍റെ ഇച്ഛ ഞാന്‍ കൊണ്ടുവന്നിട്ടുള്ളതിനെ അനുകരിച്ചുകൊണ്ടാകുന്നതുവരെ അവന്‍ വിശ്വാസിയായിരിക്കുകയില്ല.’ (ശറഹുസ്സുന്നഃ) തിരുമേനി കാണിച്ചുതന്നതിനെതിരായ ഇച്ഛകള്‍ പോലും സത്യവിശ്വാസികള്‍ക്ക് യോജിക്കുകയില്ലെന്നു താല്പര്യം.  (c) അല്ലാഹുവിനെ റബ്ബായും, ഇസ്‌ലാമിനെ മതമായും, മുഹമ്മദിനെ പ്രവാചകനായും തൃപ്തിപ്പെടുന്നവന്‍ ആരോ അവന്‍ സത്യവിശ്വാസത്തിന്‍റെ സ്വാദ് ആസ്വദിക്കുന്നതാണ്.’ (മു.)  വിശ്വസിക്കുകയും സമ്മതിക്കുകയും ചെയ്താല്‍ പോരാ, മനസ്സിനു സംതൃപ്തിതോന്നുകകൂടി വേണം, എന്നാലേ സത്യവിശ്വാസത്തിന്‍റെ മെച്ചം അനുഭവപ്പെടുകയുള്ളൂ എന്നുദ്ദേശ്യം.  (d) ആബിസുബ്‌നു റബീഅഃ (റ) പറയുന്നു: ഉമര്‍ (റ) ഹജറുല്‍ അസ്‌വദ് ചുംബിക്കുന്നത് ഞാന്‍ കണ്ടു. അദ്ദേഹം ഇങ്ങിനെ പറയുകയും ചെയ്തിരുന്നു. ‘നീ, ഉപകാരം ചെയ്യുവാനോ, ഉപദ്രവം ചെയ്യുവാനോ കഴിയാത്ത ഒരു കല്ലാണെന്ന് എനിക്കറിയാം. റസൂല്‍ തിരുമേനി (صلّى الله عليه وسلّم) നിന്നെ ചുംബിക്കുന്നത് ഞാന്‍ കണ്ടിട്ടില്ലായിരുന്നുവെങ്കില്‍ ഞാന്‍ നിന്നെ ചുംബിക്കുമായിരുന്നില്ല.’ (ബു; മു.)  റസൂല്‍ (صلّى الله عليه وسلّم) വല്ലതും ചെയ്യുകയോ പറയുകയോ ചെയ്താല്‍, അതിന്‍റെ കാരണവും യുക്തിയും നമുക്ക് മനസ്സിലായിട്ടില്ലെങ്കില്‍ പോലും നാമത് അനുസരിക്കുകയും, അനുകരിക്കുകയും വേണമെന്നത്രെ ഉമര്‍ (റ) പറഞ്ഞതിന്‍റെ താല്‍പര്യം"
  4,65,"557"
