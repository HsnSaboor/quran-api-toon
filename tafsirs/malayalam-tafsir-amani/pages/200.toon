tafsir[7]{c,v,t}:
  9,80,"(നബിയേ) അവരുടെ സ്വത്തുക്കളില്‍ നിന്നും നീ ധര്‍മം എടുക്കുക [വാങ്ങുക] അതുവഴി നീ അവരെ ശുദ്ധിയാക്കുകയും, സംസ്‌കരിക്കുകയും ചെയ്യുമാറ്‌. അവര്‍ക്ക്‌ (അനുഗ്രഹത്തിനായി) പ്രാര്‍ഥിക്കുകയും ചെയ്യുക. നിശ്ചയമായും, നിന്‍റെ പ്രാര്‍ഥന അവര്‍ക്ക്‌ ഒരു (മനഃ) സമാധാനമാകുന്നു. അല്ലാഹു (എല്ലാം) കേള്‍ക്കുന്നവനും, അറിയുന്നവനുമാകുന്നു.   കപടവിശ്വാസികളുടെ സ്വഭാവങ്ങളും ചെയ്‌തികളും വളരെയധികം അല്ലാഹു എടുത്തുകാണിച്ചുവല്ലോ. അങ്ങിനെയുള്ള അവര്‍ക്ക്‌ അല്ലാഹു ഒരിക്കലും പൊറുത്തുകൊടുക്കുകയില്ലെന്നും അതിനുള്ള കാരണം ഇന്നതാണെന്നും അല്ലാഹു അറിയിക്കുന്നു. അവരുടെ പാപമോചനത്തിനുവേണ്ടി നബി (صَلَّى اللَّهُ عَلَيْهِ وَسَلَّمَ) പ്രാര്‍ത്ഥിച്ചിട്ട്‌ കാര്യമില്ല. പ്രാര്‍ത്ഥിച്ചാലും ഇല്ലെങ്കിലും അല്ലാഹു അവര്‍ക്ക്‌ പൊറുക്കുവാന്‍ പോകുന്നില്ല. കാരണം, അവര്‍ യഥാര്‍ഥത്തില്‍ അവിശ്വാസികളാകുന്നു. അവിശ്വാസികളുടെ പാപം പൊറുത്തുകൊടുത്തു അവരെ സന്‍മാര്‍ഗികളാക്കിത്തീര്‍ക്കുകയെന്നുള്ളത്‌ അല്ലാഹുവിന്‍റെ നിയമചട്ടത്തിനു നിരക്കാത്തതാകുന്നു. …..إِنّاَ للهَ لا يَغْفِرُ أَنْ يُشْرَكَ (നിശ്ചയമായും, അല്ലാഹുവിനോട്‌ പങ്കുചേര്‍ക്കപ്പെടുന്നതിനെ അവന്‍ പൊറുക്കുകയില്ല. അതിന്നിപ്പുറമുള്ളത്‌ അവന്‍ ഉദ്ദേശിക്കുന്നവര്‍ക്ക്‌ അവന്‍ പൊറുത്തു കൊടുക്കുന്നതുമാണ്‌.) എന്ന്‌ സൂഃ നിസാഉ്‌: 48ലും 116ലും അവന്‍ ആവര്‍ത്തിച്ചു പറഞ്ഞിട്ടുള്ളതാണ്‌.  سَبْعِينَ مَرَّةً (എഴുപതു പ്രാവശ്യം) എന്ന്‌ പറഞ്ഞത്‌ ആ എണ്ണത്തെ കൃത്യമായി ഉദ്ദേശിച്ചു കൊണ്ടല്ല. അധികം പ്രാവശ്യം എന്ന ഉദ്ദേശ്യത്തിലാകുന്നു. മലയാളത്തില്‍ നാം, ആധിക്യത്തെ ഉദ്ദേശിച്ചു. ‘നൂറും, ആയിരവും,’ എന്നൊക്കെ പറയുന്നതുപോലെ, അറബിഭാഷയില്‍ ‘എഴുപതും, എഴുനൂറു’മൊക്കെ ഉപയോഗിക്കുക സാധാരണമാകുന്നു."
  9,81,"ഒരു പള്ളി ഉണ്ടാക്കിയവരും (അവരില്‍) ഉണ്ട്‌: ഉപദ്രവമുണ്ടാക്കുന്നതിനും, അവിശ്വാസത്തിനും, സത്യവിശ്വാസികള്‍ക്കിടയില്‍ ഭിന്നിപ്പിക്കുന്നതിനും, മുമ്പ്‌ അല്ലാഹുവിനോടും അവന്‍റെ റസൂലിനോടും യുദ്ധം നടത്തിയവര്‍ക്ക്‌ ഒരു പതി (സ്ഥലം) ഏര്‍പ്പെടുത്തുന്നതിനുമായിട്ട്‌. ഞങ്ങള്‍ (വളരെ) നല്ല കാര്യമല്ലാതെ (ഒന്നും) ഉദ്ദേശിച്ചിട്ടില്ല എന്ന്‌ തീര്‍ച്ചയായും അവര്‍ ശപഥം ചെയ്യുകയും ചെയ്യും. അല്ലാഹുവാകട്ടെ, നിശ്ചയമായും അവര്‍ വ്യാജം പറയുന്നവരാണെന്ന്‌ സാക്ഷ്യപ്പെടുത്തുകയും ചെയ്യുന്നു. നിശ്ചയമായും അല്ലാഹു, അവന്നുള്ളതാണ്‌ ആകാശങ്ങളുടെയും, ഭൂമിയുടെയും രാജാധികാരം. അവന്‍ ജീവിപ്പിക്കുകയും, മരണപ്പെടുത്തുകയും ചെയ്യുന്നു. അല്ലാഹുവിന്‌ പുറമെ നിങ്ങള്‍ക്ക്‌ ഒരു കൈകാര്യ കര്‍ത്താവാകട്ടെ, സഹായകനാകട്ടെ ഇല്ലതാനും.   ഉഷ്‌ണം ശക്തമായിരുന്ന അക്കാലത്ത്‌ തബൂക്കിലേക്കുള്ള യാത്രയുടെ വിഷമങ്ങളും മറ്റും പറഞ്ഞു റസൂല്‍ തിരുമേനി ക്കെതിരില്‍ പ്രചാരവേല നടത്തുകയും, ചില ഉപായങ്ങളുടെ പേരില്‍ യാത്രയില്‍ നിന്നൊഴിവായി പിന്തിനില്‍ക്കുകയും ചെയ്‌ത കപടവിശ്വാസികള്‍, തങ്ങള്‍ ഒഴിവായതില്‍ ആഹ്ലാദം കൊള്ളുകയാണ്‌. ഈ ആഹ്ലാദം നൈമിഷികമാണ്‌. തീരാത്ത വ്യസനവും, കഠിനമായ ശിക്ഷയുമാണവര്‍ക്ക്‌ ലഭിക്കുവാന്‍ പോകുന്നത്‌. ഉഷ്‌ണത്തിന്‍റെ കാര്യമാണല്ലോ അവര്‍ പൊക്കിപ്പിടിച്ചിരുന്നത്‌. എന്നാല്‍, അവര്‍ക്ക്‌ അനുഭവിക്കാനിരിക്കുന്ന നരകാഗ്നിയുടെ ഉഷ്‌ണം അതിനെക്കാള്‍ എത്രയോ കഠിനതരമാണെന്ന്‌ അവര്‍ ഓര്‍ത്തിരിക്കട്ടെ. അവരുടെ സന്തോഷവും ചിരിയുമൊക്കെ ഒന്ന്‌ കുറച്ചു പകരം അധികമായി കരയുകയും വ്യസനിക്കുകയുമാണവര്‍ ചെയ്യേണ്ടത്‌. അവരുടെ സ്വന്തം ചെയ്‌തികള്‍ തന്നെയാണ്‌ അതിന്‌ കാരണവും എന്ന്‌ സാരം. ഇഹലോകത്തുള്ള അഗ്നിയേക്കാള്‍ എഴുപതു മടങ്ങ്‌ ഉഷ്‌ണമേറിയതാണ്‌ നരകാഗ്നിയെന്ന്‌ നബി (صَلَّى اللَّهُ عَلَيْهِ وَسَلَّمَ) പറഞ്ഞതായി പ്രബലമായ പല ഹദീഥുകളിലും വന്നിട്ടുള്ളത്‌ സ്‌മരണീയമാകുന്നു. "
  9,82,"1316"
  9,83,"മദീനക്കാര്‍ക്കും, 'അഅ്‌റാബി' [മരുഭൂവാസി]കളില്‍ നിന്ന്‌ അവരുടെ ചുറ്റുപാടിലുള്ളവര്‍ക്കും പാടില്ല, അവര്‍ അല്ലാഹുവിന്‍റെ റസൂലിനെ വിട്ടു പിന്തി നില്‍ക്കുവാന്‍; അദ്ദേഹത്തിന്‍റെ സ്വന്ത(കാര്യ)ത്തെ വിട്ടേച്ചു തങ്ങളുടെ സ്വന്ത (കാര്യ) ങ്ങളെപ്പറ്റി താല്‍പര്യം കാണിക്കുവാനും പാടില്ല. അതെന്തെന്നാല്‍ അവര്‍, അല്ലാഹുവിന്‍റെ മാര്‍ഗത്തില്‍ അവര്‍ക്ക്‌ വല്ല ദാഹമാകട്ടെ, ക്ഷീണമാകട്ടെ, പട്ടിണിയാകട്ടെ, ബാധിക്കുകയില്ല, അവിശ്വാസികളെ കോപിപ്പിക്കുന്ന വല്ല സ്ഥാനത്തും അവര്‍ ചവിട്ടുകയുമില്ല, ഒരു ശത്രുവിനും വല്ല ബാധയും [ഉപദ്രവവും] അവര്‍ ഏല്‍പിക്കുകയുമില്ല-അത്‌നിമിത്തം അവര്‍ക്ക്‌ ഒരു നല്ലതായ കാര്യം രേഖപ്പെടുത്തപ്പെടാതെ [ഇതാണതിന്‌ കാരണം.] നിശ്ചയമായും അല്ലാഹു സുകൃതം ചെയ്യുന്നവരുടെ പ്രതിഫലം പാഴാക്കുകയില്ല.   തബൂക്കില്‍ നിന്ന്‌ നബി (صَلَّى اللَّهُ عَلَيْهِ وَسَلَّمَ) മദീനായില്‍ മടങ്ങി എത്തിയ ശേഷം പിന്നീടുണ്ടായേക്കാവുന്ന വല്ല പടയെടുപ്പു യാത്രയിലും പങ്കെടുക്കുവാന്‍ അവര്‍ -തബൂക്കിലേക്ക്‌ പോകാതെ മാറിനിന്ന കപടവിശ്വാസികള്‍- അനുവാദം ചോദിച്ചാല്‍ അവരെ അതിന്നനുവദിക്കരുതെന്ന്‌ അല്ലാഹു നബി (صَلَّى اللَّهُ عَلَيْهِ وَسَلَّمَ) യോട്‌ കല്‍പിക്കുന്നു. സത്യവിശ്വാസികളില്‍ നിന്ന്‌ അവരെ വേര്‍തിരിച്ചു കാട്ടി അപമാനിക്കുകമാത്രമല്ല ഇതിലടങ്ങിയതത്വം. അവര്‍ കൂട്ടത്തില്‍ പങ്കെടുക്കുന്ന പക്ഷം കുത്തിത്തിരുപ്പുകളുണ്ടാക്കി നബി (صَلَّى اللَّهُ عَلَيْهِ وَسَلَّمَ) ക്കും, മുസ്‌ലിംകള്‍ക്കും സൈ്വരക്കേടുണ്ടാക്കുവാനും അവര്‍ ശ്രമിക്കുമല്ലോ. തബൂക്കിലേക്കുള്ള പടയെടുപ്പില്‍ പങ്കെടുക്കുവാന്‍ നിങ്ങളെ ക്ഷണിച്ചപ്പോള്‍, അതിന്‌ കൂട്ടാക്കാതെ ഒഴിഞ്ഞുമാറുകയാണ്‌ നിങ്ങള്‍ ചെയ്‌തത്‌. അപ്പോഴായിരുന്നു നിങ്ങള്‍ പോരേണ്ടിയിരുന്ന ആവശ്യം കൂടുതലായുണ്ടായിരുന്നത്‌. അതുകൊണ്ട്‌ മേലില്‍ ഒരിക്കലും നിങ്ങള്‍ എന്‍റെ ഒന്നിച്ചു യാത്രകളില്‍ പങ്കെടുക്കുകയോ, ശത്രുക്കളുമായി യുദ്ധം നടത്തുകയോ ചെയ്യുകയില്ല. അഥവാ, അതിന്‌ നിങ്ങളെ അനുവദിക്കുകയില്ല. സൈന്യ നടപടികളില്‍ പങ്കെടുക്കാത്തവരായ സ്‌ത്രീകള്‍, കുട്ടികള്‍, വൃദ്ധന്‍മാര്‍ മുതലായവരുടെ കൂട്ടത്തില്‍ നിങ്ങളും നാട്ടില്‍തന്നെ മുടങ്ങിയിരുന്നുകൊള്ളുക. അങ്ങിനെയാണല്ലോ നിങ്ങള്‍ ചെയ്‌തത്‌. മേലിലും അങ്ങനെതന്നെ മതി. ഇവ്വിധം അവരോട്‌ പറയുവാന്‍ നബി (صَلَّى اللَّهُ عَلَيْهِ وَسَلَّمَ)യോട്‌ അല്ലാഹു കല്‍പിക്കുകയും ചെയ്യുന്നു. "
  9,84,"എന്നാല്‍, അവര്‍ തിരിഞ്ഞുകളയുന്നപക്ഷം, (നബിയേ) പറയുക: 'എനിക്ക്‌ അല്ലാഹു മതി! അവനല്ലാതെ ആരാധ്യനേ ഇല്ല. അവന്‍റെ മേല്‍ തന്നെ ഞാന്‍ ഭരമേല്‍പ്പിച്ചിരിക്കുന്നു; അവന്‍ മഹത്തായ 'അര്‍ശി'ന്‍റെ [സിംഹാസനത്തിന്‍റെ] നാഥനുമാകുന്നു.'   കപടവിശ്വാസികള്‍ക്കുവേണ്ടി പാപമോചനം തേടിയിട്ടു കാര്യമില്ല, അല്ലാഹു അവര്‍ക്ക്‌ പൊറുത്തുകൊടുക്കുകയില്ല. അവരെ മേലില്‍ യുദ്ധയാത്രകളില്‍ പങ്കെടുക്കാന്‍ അനുവദിച്ചുകൂടാ എന്നൊക്കെ മുമ്പ്‌ കല്‌പിച്ചു.അവര്‍ മരണപ്പട്ടാല്‍പോലും അവരെ മുസ്‌ലിംകളില്‍നിന്ന്‌ ഒറ്റപ്പെടുത്തണമെന്ന്‌ ഈ വചനത്തില്‍ കല്‍പിക്കുന്നു. മുസ്‌ലിംകള്‍ മരണപ്പെട്ടാല്‍ ജനാസ നമസ്‌കാരം നടത്തേണ്ടതുണ്ടല്ലോ. മരണപ്പെട്ട ആളുടെ പാപമോചനതതിനും, അയാള്‍ക്ക്‌ അല്ലാഹുവിന്‍റെ കാരുണ്യത്തിനും വേണ്ടിയുള്ള പ്രാര്‍ത്ഥനയാണത്‌. ഇവര്‍ പുറമെ മുസ്‌ലിംകളായി അഭിനയിക്കുന്നുവെങ്കിലും യഥാര്‍ഥത്തില്‍ അവിശ്വാസികളാണ്‌. അവിശ്വാസത്തില്‍ നിന്ന്‌ പശ്ചാത്തപിച്ചു മടങ്ങാതെയാണവര്‍ മരണമടയുന്നതും. അതുകൊണ്ടാണ്‌ അവരുടെ പേരില്‍ നമസ്‌കാരം നടത്തുകയും, അവരുടെ ക്വബ്‌റുകളുടെ അടുക്കല്‍ നില്‍ക്കുകയും ചെയ്യരുതെന്ന്‌ കല്‍പിക്കുന്നതെന്നുകൂടി അല്ലാഹു വ്യക്തമാക്കിയിരിക്കുന്നു.  ‘നമസ്‌കാരം’ കൊണ്ടു ഇവിടെ ഉദ്ദേശ്യം ജനാസ നമസ്‌കാരമാണെന്ന്‌ വ്യക്തമാണ്‌. ‘ക്വബറിങ്കല്‍ നില്‍ക്കുക’ എന്നതിന്‍റെ വിവക്ഷ രണ്ടു പ്രകാരത്തിലായിരിക്കാവുന്നതാണ്‌.  (1) ജനാസയോടൊപ്പം പോകുകയും, മറമാടുന്നതുവരെയുള്ള കാര്യങ്ങളില്‍ പങ്കെടുക്കുകയുംചെയ്യുക.  (2) മറമാടിയശേഷം, മരണപ്പെട്ട ആള്‍ക്കുവേണ്ടി താഴെ കാണുന്ന പ്രകാരം ക്വബ്‌റിങ്കല്‍ വെച്ചു പ്രാര്‍ഥന നടത്തുക. ഒരു പക്ഷേ, രണ്ടും ഉദ്ദേശിക്കപ്പെട്ടിരിക്കുവാനും ഇടയുണ്ട്‌. അല്ലാഹുവിനറിയാം. ഉഥ്‌മാന്‍ (رضي الله عنه) പ്രസ്‌താവിച്ചതായി ഇപ്രകാരം വന്നിരിക്കുന്നു: മയ്യിത്ത്‌ (മരണപ്പെട്ട ആള്‍) മറമാടപ്പെട്ടു കഴിഞ്ഞാല്‍ നബി (صَلَّى اللَّهُ عَلَيْهِ وَسَلَّمَ) അതിന്‍റെ അടുക്കല്‍ നില്‍ക്കുകയും, എന്നിട്ട്‌ ഇപ്രകാരം പറയുകയും ചെയ്യും: നിങ്ങളുടെ സഹോദരനുവേണ്ടി നിങ്ങള്‍ പാപമോചനം തേടുകയും, അവനുവേണ്ടി ‘തഥ്‌ബീത്തി’ നെ ചോദിക്കുകയും ചെയ്യുവിന്‍. കാരണം, അവന്‍ ഇപ്പോള്‍ ചോദ്യം ചെയ്യപ്പെടുന്നതാണ്‌.’ (ദാ;ഹാ; ബസ്സാര്‍.) മരണപ്പെട്ട ആളോട്‌ ക്വബ്‌റില്‍ വെച്ചു മലക്കുകള്‍ ചോദ്യം ചെയ്യുമെന്നു പല ഹദീഥുകളിലും സ്ഥാപിതമായതാകുന്നു. (*) ആ ചോദ്യവേളയിലും മറ്റും പതറിപ്പോകാതെ ശരിയായ മറുപടി നല്‍കുമാറുള്ള സ്ഥൈര്യവും ഉറപ്പും അദ്ദേഹത്തിന്‌ നല്‍കുവാന്‍ വേണ്ടിയുള്ള പ്രാര്‍ഥനക്കാണ്‌ ‘തഥ്‌ബീത്ത്‌'()നെ ചോദിക്കുക എന്ന്‌ പറഞ്ഞതുകൊണ്ടു വിവക്ഷ. (കൂടുതല്‍ വിവരം സൂറഃ ഇബ്‌റാഹീം, 27-ാം വചനത്തിന്‍റെ വ്യാഖ്യാനത്തില്‍ വരുന്നതാണ്‌.) إِن شَاءَ اللَّهُ  ഈ ആയത്ത്‌ അവതരിച്ചതിനു ശേഷം കപടവിശ്വാസികളുടെ പേരില്‍ നബി (صَلَّى اللَّهُ عَلَيْهِ وَسَلَّمَ) ജനാസ നമസ്‌കരിക്കുകയുണ്ടായിട്ടില്ല. ഒരു വ്യക്തി കപടവിശ്വാസിയാണെന്ന്‌ തീരുമാനിക്കുവാന്‍ വഹ്‌യ്‌ മുഖാന്തരമോ, അല്ലെങ്കില്‍- സൂഃ മുഹമ്മദ്‌ 30-ാം വചനത്തില്‍ പറയുന്നതുപോലെ-അവരില്‍ കാണാവുന്ന ചില പ്രത്യേക ലക്ഷണങ്ങള്‍ മുഖേനയോ നബി (صَلَّى اللَّهُ عَلَيْهِ وَسَلَّمَ) ക്ക്‌ മനസ്സിലാക്കുവാന്‍ കഴിഞ്ഞേക്കും. എന്നാല്‍, നബി (صَلَّى اللَّهُ عَلَيْهِ وَسَلَّمَ) യുടെ ശേഷം. നബി (صَلَّى اللَّهُ عَلَيْهِ وَسَلَّمَ) യില്‍ നിന്ന്‌ വ്യക്തമായ വല്ല അറിവും നേരത്തേ കിട്ടിയിട്ടുണ്ടെങ്കില്‍ മാത്രമേ സ്വഹാബികള്‍ക്കുപോലും ഇന്ന ആള്‍ കപടവിശ്വാസിയാണെന്ന്‌ തീരുമാനിച്ച്‌ നമസ്‌കാരം നടത്താതിരിക്കുവാന്‍ സാധ്യമാകുകയുള്ളൂ. തബൂക്കില്‍ നിന്ന്‌ മടങ്ങിപ്പോരുമ്പോള്‍, നബി (صَلَّى اللَّهُ عَلَيْهِ وَسَلَّمَ) യെ ഒരു അപകടത്തില്‍പെടുത്തി കൊലപ്പെടുത്തുവാന്‍ ഗൂഢാലോചന നടത്തി പരാജയപ്പെട്ട പന്ത്രണ്ട്‌ കപടവിശ്വാസികളെപ്പറ്റി ഹുദൈഫത്തുബ്‌നുല്‍ യമാന്‍ (رضي الله عنه) എന്ന സ്വഹാബിക്ക്‌ നബി (صَلَّى اللَّهُ عَلَيْهِ وَسَلَّمَ) സ്വകാര്യമായി അറിയിച്ചുകൊടുക്കുകയും, അത്‌ പരസ്യമാക്കരുതെന്ന്‌ അദ്ദേഹത്തോട്‌ പറയുകയും ഉണ്ടായ വിവരം അല്‍പം മുമ്പ്‌ നാം ഉദ്ധരിച്ചുവല്ലോ. (**) അതുകൊണ്ട്‌ കപടവിശ്വാസിയാണെന്ന്‌ സംശയിക്കപ്പെടുന്ന ആളെപ്പറ്റി ഹുദൈഫഃ (رضي الله عنه) സ്വീകരിക്കുന്ന നിലപാടെന്താണെന്ന്‌ അറിഞ്ഞതിന്‌ ശേഷമേ ഉമര്‍ (رضي الله عنه) അയാളുടെ പേരില്‍ ജനാസ നമസ്‌കരിച്ചിരുന്നുള്ളൂവെന്ന്‌ വാക്വിദീ (റ)യുടെ രിവായത്തില്‍ പറഞ്ഞിട്ടുള്ളത്‌ പ്രസ്‌താവ്യമത്രെ.  കപടവിശ്വാസികള്‍ (മുനാഫിക്വുകള്‍) എല്ലാ കാലത്തും ഉണ്ടെന്നുള്ളതില്‍ സംശയമില്ല. കപടവിശ്വാസികളുടെ സ്വഭാവങ്ങളും ചെയ്‌തികളുമായി ക്വുര്‍ആനിലും ഹദീഥിലും പ്രസ്‌താവിക്കപ്പെട്ട മിക്കകാര്യങ്ങളും എല്ലാ കാലത്തെ കപടവിശ്വാസികളിലും ഉണ്ടായിരിക്കുകയും ചെയ്യും. എങ്കിലും യാതൊരു വ്യാഖ്യാനത്തിനും ഒഴികഴിവിനും ഇടമില്ലാതിരിക്കത്തക്കവണ്ണം സ്‌പഷ്‌ടമായ ‘കുഫ്‌ര്‍’ (അവിശ്വാസം) വെളിപ്പെട്ടു കണ്ടാലല്ലാതെ, വ്യക്തികളെ അവിശ്വാസികളായി വിധി കല്‍പിക്കുവാന്‍ പാടില്ലാത്തതാണ്‌. അത്‌ വെളിപ്പെടാത്ത കാലത്തോളം നിയമപരമായ വിഷയങ്ങളില്‍ അവരെയും മുസ്‌ലിംകളായി ഗണിക്കുവാനേ നബി(صَلَّى اللَّهُ عَلَيْهِ وَسَلَّمَ) യുടെ കാലശേഷം നിവൃത്തിയുള്ളൂ. ജാഹിലിയ്യത്തിലും ശിര്‍ക്കിലുമായിരുന്ന ആളുകള്‍ – അവര്‍ക്ക്‌ നബി (صَلَّى اللَّهُ عَلَيْهِ وَسَلَّمَ) യിലോ, ക്വുര്‍ആനിലോ, ഇസ്‌ലാമിലോ ഒന്നുംതന്നെ വിശ്വാസമില്ലാതെ- താല്‍ക്കാലികമായ ചില കാര്യലാഭങ്ങളെ മുന്‍നിര്‍ത്തി ഇസ്‌ലാമിന്‍റെ സാക്ഷി മൊഴിനല്‍കി (ശഹാദത്ത്‌ കലിമ ചൊല്ലി) ഇസ്‌ലാമില്‍ കടന്നുകൂടിയവരാണ്‌ നബി (صَلَّى اللَّهُ عَلَيْهِ وَسَلَّمَ) യുടെ കാലത്തുണ്ടായിരുന്ന കപടവിശ്വാസികള്‍. അവര്‍ക്ക്‌ ഇസ്‌ലാമിന്‍റെ നേരെയുള്ള യഥാര്‍ഥ മനഃസ്ഥിതി അവരുടെ വാക്കുകളില്‍ നിന്നും പ്രവൃത്തികളില്‍ നിന്നും എത്രമാത്രം പ്രകടമായിരുന്നുവെന്ന വസ്‌തുത ഈ സൂറത്തിലെയും മറ്റും നിരവധി ക്വുര്‍ആന്‍ വചനങ്ങളാല്‍ അറിയപ്പെട്ടതാകുന്നു. എന്നിട്ടുപോലും അവര്‍ക്ക്‌ വേണ്ടി പാപമോചനം തേടരുതെന്നും, അവരുടെ പേരില്‍ നമസ്‌കരിക്കരുതെന്നും പോലെയുള്ള കല്‍പനകള്‍ വരുന്നതുവരേക്കും ബാഹ്യത്തില്‍ മുസ്‌ലിംകളോടെന്ന പോലെ അവരോടും പെരുമാറുകയാണ്‌ നബി (صَلَّى اللَّهُ عَلَيْهِ وَسَلَّمَ) ചെയ്‌തത്‌. ഇന്നത്തെ കപട വിശ്വാസികളെപ്പറ്റി പൊതുവെ പറയുകയാണെങ്കില്‍, അവരില്‍ ബഹുഭൂരിഭാഗവും ഇസ്‌ലാമില്‍ പാടെ വിശ്വാസമില്ലാത്തവരായിരിക്കുകയില്ല. വിശ്വാസത്തിന്‍റെ ദൗര്‍ബല്യം, അജ്ഞത, സ്വേച്ഛാപരമോ ഐഹികമോ ആയ താല്‍പര്യങ്ങള്‍ എന്നിങ്ങനെ ചില കാരണങ്ങളാല്‍ ഇസ്‌ലാമിക നിയമങ്ങളെ അവഗണിച്ചു പാപങ്ങളില്‍ മുഴുകിയവരായിരിക്കും അവര്‍. മറ്റൊരുവിധത്തില്‍ പറഞ്ഞാല്‍ നബി (صَلَّى اللَّهُ عَلَيْهِ وَسَلَّمَ) യുടെ കാലത്ത്‌ കാപട്യം, വിശ്വാസത്തിലുള്ള കാപട്യം (نفاق الايمان) ആയിരുന്നു. പില്‍ക്കാലത്തെ കാപട്യം അനുഷ്‌ഠാനത്തിലുള്ള കാപട്യം (نفاق العمل) ആകുന്നു. കപടവിശ്വാസികളെ സംബന്ധിക്കുന്ന താക്കീതുകളിലും ആക്ഷേപങ്ങളിലും ഏറെക്കുറെ രണ്ടുതരം കപടവിശ്വാസികളും ഉള്‍പ്പെടുന്നതാണുതാനും.  സന്ദര്‍ഭവശാല്‍ മറ്റൊരു സംഗതികൂടി ഇവിടെ ചൂണ്ടിക്കാട്ടുന്നത്‌ നന്നായിരിക്കും. അതായത്‌ ക്വുര്‍ആനിലും ഹദീഥിലും സാധാരണ ഉപയോഗിച്ചു കാണപ്പെടാറുള്ള ഒരു വാക്കാണ്‌ فَاسق (ഫാസിക്വ്‌) ‘തോന്നിയവാസി’, ദുര്‍ന്നടപ്പുകാരന്‍, ധിക്കാരി, അനുസരണം കെട്ടവന്‍’ എന്നൊക്കെയാണിതിനു വാക്കര്‍ഥം. ക്വുര്‍ആനില്‍ ഈ വാക്ക്‌ പലപ്പോഴും ഉപയോഗിച്ചു കാണുന്നത്‌ ‘കാഫിറി’ നെയും മുനാഫിക്വിനെയും ഉദ്ദേശിച്ചാകുന്നു. ഈ വചനത്തിലെ അവസാനവാക്യം തന്നെ ഇതിന്‌ ഉദാഹരണമാകുന്നു. ‘കപടവിശ്വാസികള്‍ തന്നെയാണ്‌ ഫാസിക്വുകള്‍’ എന്ന്‌ 67-ാം വചനത്തിലും നാം കണ്ടു. മറ്റൊരു സ്ഥലത്ത്‌ അല്ലാഹുവിനെ മാത്രം ആരാധിക്കുന്നതിനെയും, അവനോട്‌ യാതൊന്നിനെയും പങ്കുചേര്‍ക്കാതിരിക്കുന്നതിനെയും കുറിച്ചു പ്രസ്‌താവിച്ചുകൊണ്ട്‌ അല്ലാഹു പറയുന്നു: ‘അതിന്‌ ശേഷം ആര്‍ വിശ്വസിച്ചുവോ അവര്‍തന്നെയാണ്‌ ഫാസിക്വുകള്‍’ (നൂര്‍: 55) വേറെയും ധാരാളം ഉദാഹരണങ്ങള്‍ ഇതിന്‌ കാണാം. അപ്പോള്‍ ക്വുര്‍ആന്‍റെ ഭാഷയില്‍ فَاسق (ഫാസിക്വ്‌) എന്ന വാക്ക്‌ ‘കാഫിറി’ന്‌ തുല്യമായ ഒരര്‍ഥത്തില്‍ -അതിനെക്കാള്‍ ശക്തിയായ ഒരര്‍ഥത്തില്‍ -ഉള്ളതാണെന്ന്‌ കാണാവുന്നതാണ്‌. എന്നാല്‍, മുസ്‌ലിംകള്‍ക്കിടയില്‍ പില്‍ക്കാലത്ത്‌ പൊതുവെ അറിയപ്പെട്ടുവരുന്നതും പില്‍ക്കാല മതസാഹിത്യങ്ങളില്‍ സാധാരണ ഉപയോഗിക്കപ്പെട്ടു വരുന്നതും നോക്കുമ്പോള്‍ ‘ഫാസിക്വ്‌’ എന്ന വാക്ക്‌ കുറേക്കൂടി ലഘുവായ ഒരര്‍ഥത്തിലാണ്‌ ഗണിക്കപ്പെട്ടുവരുന്നത്‌. അഥവാ ഏതെങ്കിലും ഒരു മഹാപാപം ചെയ്‌തവന്‍, അല്ലെങ്കില്‍ ചെറുപാപങ്ങള്‍ ചെയ്യുക പതിവാക്കിയവന്‍ എന്ന ഒരു സാങ്കേതികാര്‍ഥത്തിലാണ്‌ അത്‌ ഉപയോഗിക്കപ്പെടുന്നത്‌. ക്വുര്‍ആന്‍റെ പ്രയോഗം ഈ അര്‍ഥത്തിലല്ലെന്നും, ഒരു കൂട്ടരെപ്പറ്റി അത്‌ ‘ഫാസിക്വു’കള്‍ എന്ന്‌ പറയുമ്പോള്‍ അത്‌ ഈ അര്‍ഥത്തെക്കാള്‍ വളരെ ഗൗരവമേറിയ ഒരു അര്‍ഥത്തിലാണെന്നും മനസ്സിലാക്കേണ്ടതാകുന്നു. ‘ഫിസ്‌ക്വി’ന്‍റെയും ‘നിഫാക്വി’ ന്‍റെയും (തോന്നിയവാസത്തിന്‍റെയും കാപട്യത്തിന്‍റെയും) കെടുതികളില്‍ അകപ്പെടാതെ അല്ലാഹു നമ്മെ കാത്തുരക്ഷിക്കട്ടെ. ആമീന്‍. യഥാര്‍ഥ സത്യവിശ്വാസികളില്‍ അവന്‍ നമ്മെയെല്ലാം ഉള്‍പ്പെടുത്തി അനുഗ്രഹിക്കുകയും ചെയ്യട്ടെ. ആമീന്‍.   (*) വിശദവിവരത്തിനു ക്വബ്‌റിലെ സ്ഥിതിഗതികളെസ്സംബന്ധിച്ചു സൂ:യാസീനിനു ശേഷം കൊടുത്തിട്ടുള്ള വ്യാഖ്യാനക്കുറിപ്പ്‌ നോക്കുക.  (**) ഹുദൈഫഃ (رضي الله عنه)ക്ക്‌ മാത്രം അറിയാവുന്ന ഒരു രഹസ്യമായിരുന്നു അത്‌. അതുകൊണ്ടാണ്‌ അദ്ദേഹത്തെപ്പറ്റി റസൂല്‍ തിരുമേനി യുടെ രഹസ്യക്കാരന്‍ (صَاحب سرّ رسول الله) എന്ന്‌ പറയപ്പെടുന്നതും. إبن كثير"
  9,85,"നിശ്ചയമായും (മാസത്തിന്‍റെ നിഷിദ്ധതയെ) പിന്നോട്ട്‌ മാറ്റല്‍, അവിശ്വാസത്തില്‍ ഒരു വര്‍ദ്ധനവു തന്നെയാകുന്നു. അതുമൂലം അവിശ്വസിച്ചവര്‍ വഴി പിഴപ്പിക്കപ്പെടുന്നു: (അതായത്‌) ഒരു കൊല്ലം അതിനെ [മാറ്റിവെച്ച മാസത്തെ] അവര്‍ അനുവദനീയമാക്കുകയും, ഒരു കൊല്ലം അതിനെ നിഷിദ്ധമാക്കുകയും ചെയ്യുന്നു: അല്ലാഹു നിഷിദ്ധമാക്കിയതിന്‍റെ എണ്ണത്തോട്‌ ഒപ്പിക്കുവാനും, അങ്ങനെ, അല്ലാഹു നിഷിദ്ധമാക്കിയതിനെ അനുവദനീയമാക്കുവാനും വേണ്ടി. അവരുടെ ദുഷ്‌പ്രവൃത്തികള്‍ അവര്‍ക്ക്‌ ഭംഗിയാക്കിക്കാണിക്കപ്പെട്ടിരിക്കുകയാണ്‌. അല്ലാഹു, അവിശ്വാസികളായ ജനങ്ങളെ സന്‍മാര്‍ഗത്തിലാക്കുകയില്ല.   കഴിഞ്ഞ 55-ാം വചനത്തിലെ ആശയം ഈവചനത്തില്‍ വീണ്ടും ആവര്‍ത്തിച്ചുറപ്പിച്ചിരിക്കുകയാണ്‌. ആ വചനത്തിന്‍റെ വ്യാഖ്യാനം ഇവിടെയും ഓര്‍മിക്കുക."
  9,86,"നിങ്ങള്‍ അദ്ദേഹത്തെ [നബി (صَلَّى اللَّهُ عَلَيْهِ وَسَلَّمَ) യെ] സഹായിക്കുന്നില്ലെങ്കില്‍, അല്ലാഹു അദ്ദേഹത്തെ സഹായിക്കുകയുണ്ടായിട്ടുണ്ട്‌ [അതുപോലെ, എനിയും അവന്‍ സഹായിക്കും]; (അതെ) രണ്ടുപേരില്‍ ഒരാളായിക്കൊണ്ട്‌ അദ്ദേഹത്തെ ആ അവിശ്വസിച്ചവര്‍ (നാട്ടില്‍നിന്ന്‌) പുറത്താക്കിയ സന്ദര്‍ഭത്തില്‍; അതായത്‌, അവര്‍ രണ്ടുപേരും (ആ) ഗുഹയിലായിരുന്നപ്പോള്‍; (അതെ) അദ്ദേഹം തന്‍റെ ചങ്ങാതിയോട്‌: 'വ്യസനിക്കേണ്ടാ - നിശ്ചയമായും, അല്ലാഹു, നമ്മുടെ കൂടെയുണ്ട്‌' എന്നു പറയുമ്പോള്‍. അപ്പോള്‍, അല്ലാഹു അദ്ദേഹത്തിന്‌ തന്‍റെ (വക മനഃ) സമാധാനം ഇറക്കിക്കൊടുത്തു. നിങ്ങള്‍ കണ്ടിട്ടില്ലാത്ത ഒരു (തരം) സൈന്യങ്ങളെക്കൊണ്ട്‌ അദ്ദേഹത്തെ അവന്‍ ബലപ്പെടുത്തുകയും ചെയ്‌തിരിക്കുന്നു. അവിശ്വസിച്ചവരുടെ വാക്യത്തെ അവന്‍ ഏറ്റം താണതാക്കുകയും ചെയ്‌തു. അല്ലാഹുവിന്‍റെ വാക്യം തന്നെയാണ്‌ ഏറ്റം ഉന്നതമായത്‌. അല്ലാഹു പ്രതാപശാലിയും, അഗാധജ്ഞനുമാകുന്നു. കപട വിശ്വാസികളും, കപടവിശ്വാസിനികളും അവരില്‍ചിലര്‍ ചിലരില്‍ നിന്നുള്ളവരത്രെ. [എല്ലാം ഒരുപോലെതന്നെ.] അവര്‍ ദുരാചാരം കൊണ്ടു കല്‍പിക്കുകയും സദാചാരത്തെക്കുറിച്ച്‌ വിരോധിക്കുകയും ചെയ്യുന്നു. തങ്ങളുടെ കൈകളെ അവര്‍ (ഇറുക്കി) പിടിക്കുകയും ചെയ്യുന്നു. അവര്‍ അല്ലാഹുവിനെ വിസ്‌മരിച്ചു; അതിനാല്‍, അവന്‍ അവരെ(യും) വിസ്‌മരിച്ചിരിക്കുന്നു. നിശ്ചയമായും, കപടവിശ്വാസികള്‍ തന്നെയാണ്‌ തോന്നിയവാസികള്‍.   അല്ലാഹുവില്‍ വിശ്വസിച്ചുകൊണ്ട്‌ റസൂലിനോടൊപ്പം അല്ലാഹുവിന്‍റെ മാര്‍ഗത്തില്‍ സമരം ചെയ്യണമെന്ന്‌ കല്‍പിക്കുന്ന ക്വുര്‍ആന്‍ വചനങ്ങള്‍ വല്ലതും അവതരിക്കുമ്പോഴേക്കും അവര്‍ക്ക്‌ വിറളിയായി. അതില്‍ നിന്ന്‌ എങ്ങിനെയെങ്കിലും ഒഴിവായിക്കിട്ടുവാന്‍ അവര്‍ റസൂല്‍ തിരുമേനി യെ സമീപിച്ച്‌ ഒഴികഴിവുകള്‍ നിരത്തി അനുവാദം തേടും. യുദ്ധങ്ങളില്‍ പങ്കെടുക്കാറില്ലാത്തവരാണല്ലോ സ്‌ത്രീകള്‍. അവരോടൊപ്പം വീട്ടില്‍ തന്നെ അടങ്ങിയിരിക്കുവാനാണ്‌ അവര്‍ക്കിഷ്‌ടം. ആണുങ്ങളെപ്പോലെ പുറത്തിറങ്ങി ശത്രുക്കളെ നേരിടുന്നത്‌ അവര്‍ക്കിഷ്‌ടമില്ല. വേണ്ടതൊന്നും ഉള്ളോട്ടു പ്രവേശിക്കാത്തവിധം അവരുടെ ഹൃദയങ്ങള്‍ നിഷ്‌ചേഷ്‌ടമായിരിക്കുകയാണ്‌ എന്ന്‌ സാരം. (ഹൃദയങ്ങളുടെ മേല്‍ മുദ്രകുത്തി’ എന്നതുപോലെയുളള പ്രയോഗങ്ങളുടെ താല്‍പര്യം ഒന്നിലധികം പ്രാവശ്യം മുമ്പ്‌ വിവരിച്ചു കഴിഞ്ഞിട്ടുണ്ട്‌.)  خَوَالِف (ഖവാലിഫ്‌) എന്ന വാക്കിനാണ്‌ ‘പിന്തി നില്‍ക്കുന്ന സ്‌ത്രീകള്‍’ എന്ന്‌ നാം അര്‍ഥം കൊടുത്തിരിക്കുന്നത്‌. അതിന്‌ നന്‍മയില്ലാത്തവരും പിന്നോക്കം നില്‍ക്കുന്നവരുമായ ആളുകള്‍ എന്നും അര്‍ഥം വരാവുന്നതാണ്‌. രണ്ടായാലും ഉദ്ദേശ്യം വ്യക്തമാണല്ലോ."
