tafsir[6]{c,v,t}:
  9,94,"യഹൂദികള്‍ പറയുന്നു: ഉസൈര്‍ അല്ലാഹുവിന്‍റെ പുത്രനാണ്‌ എന്ന്‌; ക്രിസ്‌ത്യാനികള്‍ പറയുന്നു; മസീഹ്‌ (ഈസാ) അല്ലാഹുവിന്‍റെ പുത്രനാണ്‌ എന്ന്‌. അത്‌ അവരുടെ വായകൊണ്ടു (പറഞ്ഞുവരാറു) ള്ള വാക്കത്രെ. മുമ്പ്‌ അവിശ്വസിച്ചവരുടെ വാക്കിനോട്‌ ഇവര്‍ സാമ്യം പുലര്‍ത്തിക്കൊണ്ടിരിക്കുന്നു. അല്ലാഹു അവരെ നശിപ്പിക്കട്ടെ [ശപിക്കട്ടെ]! എങ്ങിനെയാണവര്‍ (സത്യത്തില്‍ നിന്ന്‌) തെറ്റിക്കപ്പെടുന്നത്‌ (ആശ്ചര്യം) !   കഴിഞ്ഞ വചനത്തില്‍ പ്രസ്‌താവിച്ചവരെ – കഴിവുണ്ടായിരുന്നിട്ടും പടയെടുപ്പില്‍ പങ്കെടുക്കാതെ പിന്തി നിന്നവരെപറ്റിയാണ്‌ പ്രസ്‌താവിക്കുന്നത്‌. നബി (صَلَّى اللَّهُ عَلَيْهِ وَسَلَّمَ)യും സ്വഹാബികളും തബൂക്കില്‍നിന്ന്‌ തിരിച്ചെത്തിയാല്‍ ഓരോ ഒഴികഴിവുകളുമായി അവര്‍ മുന്നോട്ട്‌ വരുമെന്നും, അപ്പോള്‍ അവരോട്‌ ഇന്നിന്നപ്രകാരം പറയണമെന്നും അല്ലാഹു നബി (صَلَّى اللَّهُ عَلَيْهِ وَسَلَّمَ)യെ അറിയിക്കുന്നു. നിങ്ങളുടെ ഈ ഒഴികഴിവുകളൊന്നും ഞങ്ങള്‍ക്ക്‌ കേള്‍ക്കേണ്ട, ഞങ്ങള്‍ നിങ്ങളെ വിശ്വസിക്കുവാന്‍ പോകുന്നില്ല, നിങ്ങളുടെ യഥാര്‍ഥ നിലയെപ്പറ്റി അല്ലാഹു ഞങ്ങള്‍ക്ക്‌ അറിവു തന്നിട്ടുണ്ട്‌, അതുകൊണ്ട്‌ നിങ്ങളുടെ ഒഴികഴിവുകള്‍ ഒന്നും സ്വീകാര്യമല്ല. അതിരിക്കട്ടെ, മേലില്‍ നിങ്ങള്‍ എന്ത്‌ നിലപാടാണ്‌ സ്വീകരിക്കുന്നത്‌-ഈ കപടനില തന്നെ തുടരുമോ അതല്ല, അതില്‍നിന്ന്‌ ഖേദിച്ചു മടങ്ങി മേലില്‍ നന്നായിത്തീരുമോ എന്നൊക്കെ- കണ്ടറിഞ്ഞശേഷം അതനുസരിച്ച്‌ അല്ലാഹുവും റസൂലും നിങ്ങളോട്‌ പെരുമാറുന്നതാണ്‌. എല്ലാ രഹസ്യപരസ്യങ്ങളും അറിയുന്ന അല്ലാഹുവിങ്കലേക്കാണല്ലോ നിങ്ങള്‍ മടങ്ങിച്ചെല്ലുന്നത്‌. അപ്പോള്‍, നിങ്ങളുടെ പ്രവൃത്തികള്‍ക്കനുസരിച്ചുള്ള നടപടി അവന്‍ സ്വീകരിക്കുന്നതും, അത്‌ നിങ്ങളെ അവന്‍ ബോധ്യപ്പെടുത്തുന്നതുമാകുന്നു എന്നൊക്കെയാണ്‌ മറുപടിയുടെ ചുരുക്കം. അല്ലാഹു തുടരുന്നു:-"
  9,95,"നിശ്ചയമായും, അല്ലാഹുവിന്‍റെ അടുക്കല്‍ മാസങ്ങളുടെ എണ്ണം, പന്ത്രണ്ട്‌ മാസങ്ങള്‍ എന്നാകുന്നു: (അതെ) ആകാശങ്ങളെയും ഭൂമിയെയും സൃഷ്‌ടിച്ച ദിവസം അല്ലാഹുവിന്‍റെ രേഖയില്‍ [വിധി നിശ്ചയത്തില്‍]. അവയില്‍പെട്ടതാണ്‌ (യുദ്ധം നിഷിദ്ധമാക്കപ്പെട്ട) പവിത്രമായ നാലു (മാസം) അതത്രെ ചൊവ്വായി നിലകൊള്ളുന്ന മതം [നടപടി]. ആകയാല്‍, അവയില്‍ [ആ നാലു മാസങ്ങളില്‍] നിങ്ങള്‍ നിങ്ങളോട്‌ തന്നെ അക്രമം ചെയ്യരുത്‌. മുശ്‌രിക്കുകള്‍ നിങ്ങളോട്‌ ആകമാനം യുദ്ധം ചെയ്യുന്നതുപോലെ, നിങ്ങള്‍ അവരോടും ആകമാനം യുദ്ധം ചെയ്യുവിന്‍. അല്ലാഹു സൂക്ഷ്‌മത പാലിക്കുന്നവരോടു കൂടെയാണെന്ന്‌ നിങ്ങള്‍ അറിയുകയും ചെയ്യുവിന്‍. തങ്ങള്‍ (അങ്ങിനെ) പറഞ്ഞിട്ടില്ല' എന്ന്‌ അവര്‍ അല്ലാഹുവിനെക്കൊണ്ട്‌ ശപഥം ചെയ്‌തു പറയുന്നു; തീര്‍ച്ചയായും, അവര്‍ അവിശ്വാസത്തിന്‍റെ വാക്ക്‌ പറഞ്ഞിട്ടുണ്ട്‌താനും. അവരുടെ 'ഇസ്‌ലാമി' നുശേഷം അവര്‍ അവിശ്വസിക്കുകയും ചെയ്‌തിരിക്കുന്നു അവര്‍ പ്രാപിക്കാത്ത (അഥവാ നേടിക്കഴിയാത്ത) തിന്‌ അവര്‍ ഉദ്ദേശിക്കുകയും ചെയ്‌തിരിക്കുന്നു. അല്ലാഹുവും, അവന്‍റെ റസൂലും അവന്‍റെ അനുഗ്രഹത്താല്‍ അവര്‍ക്ക്‌ ഐശ്വര്യം നല്‍കിയെന്നുള്ളതിനാലല്ലാതെ (മറ്റൊരു കാരണത്താലും) അവര്‍ ആക്ഷേപിക്കുകയും ചെയ്‌തിട്ടില്ല. ആകയാല്‍, അവര്‍ പശ്ചാത്തപിക്കുകയാണെങ്കില്‍, അതവര്‍ക്ക്‌ ഉത്തമമായിരിക്കും. അവര്‍ തിരിഞ്ഞുകളയുകയാണെങ്കിലോ, അവരെ അല്ലാഹു ഇഹത്തിലും, പരത്തിലും വേദനയേറിയ ശിക്ഷ ശിക്ഷിക്കുകയും ചെയ്യും. അവര്‍ക്ക്‌ ഭൂമിയില്‍ ഒരു ബന്ധുമിത്രമാകട്ടെ, സഹായിയാകട്ടെ ഇല്ലതാനും.   നിങ്ങള്‍ അവരുടെ കുറ്റം നിസ്സാരമാക്കണം, അവരെക്കുറിച്ച്‌ നിങ്ങള്‍ തൃപ്‌തരാവണം, അഥവാ നിങ്ങളില്‍ നിന്ന്‌ അവരുടെ നേരെ ആക്ഷേപവും പ്രതിഷേധവും ഉണ്ടാവരുത്‌ എന്നൊക്കെയാണ്‌ ആ വൃത്തികെട്ടവരുടെ ഉദ്ദേശ്യം. അതിനുവേണ്ടിയാണവര്‍ അല്ലാഹുവിന്‍റെ നാമത്തില്‍ സത്യം ചെയ്‌തുകൊണ്ട്‌ ഒഴികഴിവുകള്‍ സമര്‍പ്പിക്കുന്നത്‌. നിങ്ങള്‍ അവരെപ്പറ്റി തൃപ്‌തിപ്പെട്ടാല്‍പോലും അല്ലാഹു അവരെപ്പറ്റി തൃപ്‌തിപ്പെടുവാന്‍ പോകുന്നില്ല, തോന്നിയവാസികളും ദുര്‍ന്നടപ്പുകാരുമാണവര്‍, അതുകൊണ്ട്‌ അവരെ ഗുണദോഷിക്കുവാനും മറ്റും മിനക്കെടാതെ നിങ്ങള്‍ അവഗണിച്ചു തള്ളിയേക്കുക. അവരോട്‌ ചെയ്യേണ്ടത്‌ അല്ലാഹു ചെയ്‌തുകൊള്ളും എന്ന്‌ സാരം. "
  9,96,"1330"
  9,97,"അഅ്‌റാബി'കളില്‍ നിന്ന്‌ നിങ്ങളുടെ ചുറ്റുപാടിലുള്ളവരിലുമുണ്ട്‌ കപടവിശ്വാസികള്‍; മദീനക്കാരില്‍ തന്നെയുമുണ്ട്‌ (കപടവിശ്വാസികള്‍). അവര്‍ കാപട്യത്തില്‍ (ശീലിച്ചു) മുരടിച്ചിരിക്കുകയാണ്‌. (നബിയേ) നീ അവരെ അറിയുകയില്ല; നാം അവരെ അറിയുന്നു. നാമവരെ രണ്ട്‌ പ്രാവശ്യം ശിക്ഷിക്കുന്നതാണ്‌; പിന്നീട്‌, വമ്പിച്ച ഒരു ശിക്ഷയിലേക്ക്‌ അവര്‍ തള്ളപ്പെടുകയും ചെയ്യും.   മരുഭൂവാസികളായ അറബികളെപ്പറ്റിയാണ്‌ ‘അഅ്‌റാബി’കള്‍ الاعراب എന്ന്‌ പറയപ്പെടുന്നതെന്ന്‌ മുമ്പ്‌ പറഞ്ഞുവല്ലോ. പട്ടണങ്ങളിലും, പരിസരങ്ങളിലും വസിക്കുന്നവര്‍ക്ക്‌ ‘അറബി’കള്‍ (العرب) എന്നും പറയപ്പെടും. അറബികളിലുള്ള സത്യവിശ്വാസികളെക്കുറിച്ചും കപടവിശ്വാസികളെക്കുറിച്ചും പലതും പ്രസ്‌താവിച്ചതിനെ തുടര്‍ന്ന്‌ അഅ്‌റാബികളുടെ പൊതുസ്ഥിതി വിവരിക്കുകയാണ്‌. സ്വഭാവത്തിലും പെരുമാറ്റത്തിലും പരുഷത, ഇണക്കമില്ലായ്‌മ, പാരമ്പര്യങ്ങളും അന്ധവിശ്വാസങ്ങളും കൈവിടുന്നതിലുള്ള മടി, ജ്ഞാന സമ്പാദന മാര്‍ഗങ്ങളുടെ വിരളത, ശിക്ഷണ പരിശീലനങ്ങളുടെ അഭാവം, ജനസമ്പര്‍ക്കത്തിന്‍റെ പോരായ്‌മ എന്നിത്യാദി കാരണങ്ങളാല്‍ അഅ്‌റാബികളുടെ ഹൃദയം സ്വാഭാവികമായും കടുപ്പം കൂടിയതും പരുക്കനുമായിരിക്കും. അതാണ്‌ അവര്‍ അവിശ്വാസത്തിലും കാപട്യത്തിലും കൂടുതല്‍ കഠിനമായിരിക്കുവാനും, അല്ലാഹു അവതരിപ്പിച്ച നിയമനിര്‍ദ്ദേശങ്ങളുടെ പരിധികളെപ്പറ്റി കൂടുതല്‍ അജ്ഞരായിരിക്കുവാനും കാരണം. മറ്റുള്ള അറബികളെപ്പോലെ നബി (صَلَّى اللَّهُ عَلَيْهِ وَسَلَّمَ) യുമായും സത്യവിശ്വാസികളുമായും സമ്പര്‍ക്കം പുലര്‍ത്തിക്കൊണ്ടിരിക്കുവാനോ, അവരില്‍നിന്ന്‌ ക്വുര്‍ആനും സദുപദേശങ്ങളും കേട്ടു പരിചയിക്കുവാനോ ഉള്ള അവസരവും അവര്‍ക്ക്‌ കുറവായിരിക്കുമല്ലോ.  സൂഃ ഫത്‌ഹിലും, സൂഃ ഹുജുറാത്തിലും അഅ്‌റാബികളെപ്പറ്റിയും, അവരുടെ പരുക്കന്‍ സ്വഭാവങ്ങളെപ്പറ്റിയും ചില പരാമര്‍ശങ്ങള്‍ കാണാവുന്നതാണ്‌. ഇബ്‌നു അബ്ബാസ്‌ (رضي الله عنه)ല്‍ നിന്ന്‌ നിവേദനം ചെയ്യപ്പെട്ട ഒരു നബി  (صَلَّى اللَّهُ عَلَيْهِ وَسَلَّمَ) വചനത്തില്‍ ഇപ്രകാരം വന്നിരിക്കുന്നു: ‘ആരെങ്കിലും മരുഭൂമിയില്‍ വസിച്ചാല്‍ അവന്‍ ഇണക്കമില്ലാത്തവനാകും, ആരെങ്കിലും വേട്ടയാടല്‍ പിന്‍തുടര്‍ന്നാല്‍ അവന്‍ അശ്രദ്ധനാകും, ആരെങ്കിലും സുല്‍ത്താന്‍റെ (ഭരണാധികാരിയുടെ) അടുക്കല്‍ ചെന്നുകൂടിയാല്‍ അവന്‍ കുഴപ്പത്തിന്‌ വിധേയനാകും’ (അ; ദാ; തി; ന.) ആഇശഃ (رضي الله عنها) പറയുകയാണ്‌: റസൂല്‍ തിരുമേനി യുടെ അടുക്കല്‍ അഅ്‌റാബികളില്‍പെട്ട കുറേ ആളുകള്‍ വരികയുണ്ടായി. അവര്‍ (സംഭാഷണമദ്ധ്യെ) ചോദിച്ചു; ‘നിങ്ങള്‍ നിങ്ങളുടെ ശിശുക്കളെ ചുംബിക്കാറുണ്ടോ’ ആളുകള്‍ ‘അതെ’ എന്ന്‌ ഉത്തരം പറഞ്ഞു. അപ്പോള്‍ അവര്‍ പറഞ്ഞു: ‘അല്ലാഹുവിനെത്തന്നെയാണ ഞങ്ങള്‍ ചുംബിക്കാറില്ല’ അപ്പോള്‍ റസൂല്‍ പറഞ്ഞു: ‘നിങ്ങളുടെ ഹൃദയങ്ങളില്‍ നിന്ന്‌ അല്ലാഹു കാരുണ്യത്തെ നീക്കിക്കളഞ്ഞിട്ടുണ്ടെങ്കില്‍ എനിക്ക്‌ വല്ലതും ചെയ്‌വാന്‍ കഴിയുമോ?!’ (ബു; മു.) അഅ്‌റാബികളുടെ പൊതുനില വിവരിച്ചശേഷം, എന്നാലും അവരില്‍ രണ്ടുതരം ആളുകളുണ്ടെന്ന്‌ അല്ലാഹു ചൂണ്ടിക്കാട്ടുന്നു:-"
  9,98,"നിശ്ചയമായും, സത്യവിശ്വാസികളില്‍ നിന്ന്‌ അവരുടെ ദേഹങ്ങളെയും, സ്വത്തുക്കളെയും അല്ലാഹു (വിലക്കു) വാങ്ങിയിരിക്കുന്നു; അവര്‍ക്ക്‌ സ്വര്‍ഗമുണ്ട്‌ എന്നുള്ളതിനു (പകരം). അതായത്‌: അവര്‍ അല്ലാഹുവിന്‍റെ മാര്‍ഗത്തില്‍ യുദ്ധം ചെയ്യുന്നു; അങ്ങനെ, അവര്‍ കൊല്ലുകയും, കൊല്ലപ്പെടുകയും ചെയ്യുന്നു.(അതെ) തൗറാത്തിലും, ഇന്‍ജീലിലും, ക്വുര്‍ആനിലും അവന്‍റെമേല്‍ ബാധ്യസ്ഥമായി (പ്രഖ്യാപിക്കപ്പെട്ടി)ട്ടുള്ള ഒരു യഥാര്‍ഥ വാഗ്‌ദത്തം! ആരാണ്‌. അല്ലാഹുവിനെക്കാള്‍ അധികം തന്‍റെ കരാറിനെ നിറവേറ്റുന്നവന്‍?! [ആരുമില്ല] ആകയാല്‍, നിങ്ങള്‍ നടത്തിയിട്ടുള്ളതായ നിങ്ങളുടെ (ആ) കച്ചവടം കൊണ്ട്‌ നിങ്ങള്‍ സന്തോഷമടയുവിന്‍. അതു തന്നെയാണ്‌ വമ്പിച്ച ഭാഗ്യം! (ഇത്‌) അല്ലാഹുവില്‍ നിന്നും, അവന്റെ റസൂലില്‍നിന്നുമുള്ള ഒരു (ബാധ്യത) ഒഴിവാകലാണ്‌ [ഒഴിവായിക്കൊണ്ടുള്ള പ്രഖ്യാപനമാണ്‌]: മുശ്‌രിക്കു[ബഹുദൈവ വിശ്വാസി]കളില്‍ നിന്ന്‌ നിങ്ങള്‍ കരാറു നടത്തിയിട്ടുള്ളവരോട്‌.   സ്വന്തം കാരണത്താലല്ലാതെ -പുറമെ നിന്നുള്ള വല്ല കാരണത്താലും- ഏര്‍പ്പെടുന്ന ധനനഷ്‌ടത്തിനാണ്‌ (നഷ്‌ടബാധ -കടഭാരം) എന്ന്‌ പറയുന്നത്‌. دَائِرَاة എന്ന വാക്കിന്‍റെ ബഹുവചനമാണ്‌ دَوَائِر ‘ചുറ്റിത്തിരിയുന്നത്‌, വൃത്തം, ചക്രം’ എന്നൊക്കെയാണ്‌ അതിന്‍റെ വാക്കര്‍ഥം. കാലാന്തരങ്ങളിലൂടെയുണ്ടാകുന്ന സംഭവഗതികളെപ്പറ്റി ‘കാലചക്രം’ എന്ന്‌ മലയാളത്തില്‍ പറയാറുള്ളതുപോലെ, കാലഗതികള്‍ക്കനുസരിച്ചുണ്ടാകുന്ന ആപത്തുകളെ ഉദ്ദേശിച്ച്‌ അറബിയില്‍ ആ വാക്ക്‌ ഉപയോഗിക്കുന്നു عَلَيْهِمْ دَائِرَةُ السَّوْءِ (അവരുടെമേല്‍ ദുഷിച്ച കാലദോഷം -അഥവാ ആപത്ത്‌- ഉണ്ടായിരിക്കട്ടെ) എന്ന വാക്യം അവര്‍ക്കെതിരെ പ്രാര്‍ഥനാരൂപത്തിലുള്ള ഒരു ഇടവാക്യമാകുന്നു. ഒരു കൂട്ടരെപ്പറ്റി ആക്ഷേപിക്കുകയോ, പ്രതിഷേധിക്കുകയോ ചെയ്യുമ്പോള്‍, സന്ദര്‍ഭത്തിനനുസരിച്ച്‌ അവര്‍ക്കെതിരില്‍ ഇങ്ങനെയുള്ള വല്ല പ്രാര്‍ഥനാ വാക്യങ്ങള്‍ ഉപയോഗിക്കുന്നത്‌ അറബി സാഹിത്യത്തിലെ ഒരു ശൈലിയാകുന്നു.  ആദ്യത്തെ വചനത്തില്‍ അഅ്‌റാബികളിലുള്ള കപടവിശ്വാസികളെപ്പറ്റിയാണ്‌ പ്രസ്‌താവിക്കുന്നത്‌. അല്ലാഹുവിന്‍റെ മാര്‍ഗത്തില്‍ വല്ലതും അവര്‍ ചിലവഴിക്കേണ്ടിവരുമ്പോള്‍ അത്‌ സദുദ്ദേശ്യത്തോടുകൂടി ചെയ്‌കയില്ല. വല്ല പിഴയോ, കൈക്കൂലിയോ പോലെയുള്ള ഒരു നഷ്‌ടഭാരം താങ്ങേണ്ടിവന്നാലത്തെ മാതിരി- മനമില്ലാമനസ്സോടെയായിരിക്കും ചിലവഴിക്കുക. മുസ്‌ലിംകളുടെ നില ഭദ്രമല്ല, അധികം താമസിയാതെ അറബികളുടെ കൈക്കോ മറ്റോ അവര്‍ക്ക്‌ ആപത്തുകള്‍ നേരിടുവാനിരിക്കുന്നു. അതുവരെ മാത്രമേ തങ്ങള്‍ മുസ്‌ലിം വേഷമണിഞ്ഞു നടക്കേണ്ടതുള്ളൂ എന്നൊക്കെ അവര്‍ പ്രതീക്ഷിച്ചുകൊണ്ടിരിക്കുകയും ചെയ്യുന്നു. എന്നാല്‍, യഥാര്‍ഥത്തില്‍ സംഭവിക്കുവാന്‍ പോകുന്നത്‌ അതല്ല. അവരുടെ പ്രതീക്ഷക്ക്‌ നേരെ വിപരീതമായിരിക്കും സംഭവിക്കുക. അല്ലാഹുവിന്‌ ഒന്നും അജ്ഞാതമല്ല. എല്ലാം അവന്‍ അറിഞ്ഞുകൊണ്ട്‌ തന്നെയായിരുന്നു എന്നൊക്കെയാണ്‌ അവരെപ്പറ്റി പ്രസ്‌താവിച്ചതിന്‍റെ താല്‍പര്യം.  രണ്ടാമത്തെ വചനത്തില്‍, കപടവിശ്വാസികളല്ലാത്ത യഥാര്‍ഥ സത്യവിശ്വാസികളും അഅ്‌റാബികളിലുണ്ടെന്നും, അവരുടെ നില നേരെ മറിച്ചാണെന്നും ചൂണ്ടിക്കാട്ടുന്നു. അവര്‍ യുദ്ധകാര്യങ്ങളിലും മറ്റും ധനം ചിലവഴിക്കുന്നത്‌ അല്ലാഹുവിങ്കല്‍ സ്വീകാര്യമായ പുണ്യകര്‍മമായിത്തീരണമെന്നും, നബി (صَلَّى اللَّهُ عَلَيْهِ وَسَلَّمَ) തങ്ങള്‍ക്കുവേണ്ടി പ്രാര്‍ഥിക്കുവാന്‍ കാരണമായിത്തീരണമെന്നും ഉദ്ദേശിച്ചായിരിക്കും. അവരുടെ ഉദ്ദേശ്യം പോലെത്തന്നെ അല്ലാഹു അത്‌ അംഗീകരിക്കുകയും, അവര്‍ക്ക്‌ പാപമോചനവും കാരുണ്യവും നല്‍കുകയും ചെയ്യും. ഇതാണ്‌ അവരെപ്പറ്റി പറഞ്ഞതിന്‍റെ ചുരുക്കം. (അല്ലാഹുവിന്‍റെ മാര്‍ഗത്തില്‍ ദാനധര്‍മങ്ങള്‍ ചെയ്യുന്നവര്‍ക്കുവേണ്ടി നബി (صَلَّى اللَّهُ عَلَيْهِ وَسَلَّمَ) പ്രാര്‍ഥിക്കുന്നതിനെക്കുറിച്ച്‌ 103-ാം വചനത്തില്‍ പ്രസ്‌താവിക്കുന്നുണ്ട്‌.)"
  9,99,"1333"
