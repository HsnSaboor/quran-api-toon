tafsir[7]{c,v,t}:
  9,62,"വളരെ (യുദ്ധ) രംഗങ്ങളില്‍ അല്ലാഹു നിങ്ങളെ സഹായിച്ചിട്ടുണ്ട്‌. ഹുനൈന്‍ (യുദ്ധ) ദിവസവും (സഹായിച്ചു): അതായത്‌, നിങ്ങളുടെ (ആള്‍) പെരുപ്പം നിങ്ങളെ സംതൃപ്‌തിപ്പെടുത്തിയിട്ട്‌ അത്‌ നിങ്ങള്‍ക്ക്‌ യാതൊന്നും പര്യാപ്‌തമാക്കാതിരുന്നപ്പോള്‍; ഭൂമി വിശാലമായതോടെ അത്‌ നിങ്ങള്‍ക്ക്‌ ഇടുക്കമാകുകയും ചെയ്‌തു. പിന്നീട്‌ നിങ്ങള്‍ പിന്നോക്കം തിരിഞ്ഞോടുകയും ചെയ്‌തു. ഹേ, വിശ്വസിച്ചവരേ, നിശ്ചയമായും മുശ്‌രിക്കുകള്‍ അശുദ്ധര്‍ തന്നെയാകുന്നു. അതിനാല്‍, അവരുടെ ഈ കൊല്ലത്തിനു ശേഷം അവര്‍ 'മസ്‌ജിദുല്‍ ഹറാമി' നെ [പാവനമായ പള്ളിയെ] സമീപിക്കരുത്‌. നിങ്ങള്‍ വല്ല ഞെരുക്കവും [ദാരിദ്ര്യവും] ഭയപ്പെടുന്നപക്ഷം, അല്ലാഹു അവന്‍റെ അനുഗ്രഹത്താല്‍ വഴിയെ നിങ്ങളെ ധന്യരാക്കുന്നതാണ്‌, അവന്‍ ഉദ്ദേശിച്ചെങ്കില്‍. നിശ്ചയമായും അല്ലാഹു, (എല്ലാം) അറിയുന്നവനും അഗാധജ്ഞനുമാകുന്നു.   അനാവശ്യങ്ങളും തോന്നിയവാസങ്ങളും പറയുകയും, പ്രവര്‍ത്തിക്കുകയും ചെയ്‌തശേഷം, നിരപരാധിത്വം സ്ഥാപിക്കുവാന്‍ വേണ്ടി കള്ളസത്യം ചെയ്യലും കപടവിശ്വാസികളുടെ ഒരു പതിവായിരുന്നു. അതിനെക്കുറിച്ചാണ്‌ ഈ വചനങ്ങളില്‍ പറയുന്നത്‌. ഈ സ്വഭാവം എല്ലാ കാലത്തും പലരിലും കാണാവുന്നതത്രെ. കപടവിശ്വാസികള്‍ക്ക്‌ നല്‍കിയ എല്ലാ താക്കീതുകളും അങ്ങനെയുള്ളവരെയും ബാധിക്കുന്നതുമത്രെ. ക്വതാദഃ (റ) പ്രസ്‌താവിച്ചതായി ഇബ്‌നുല്‍ മുന്‍ദിര്‍ (റ) ഉദ്ധരിക്കുന്നു: തബൂക്ക്‌ യുദ്ധത്തിനു പോകാതിരുന്നതിനെപ്പറ്റി ക്വുര്‍ആനില്‍ ആക്ഷേപങ്ങള്‍ അവതരിച്ചത്‌ സംബന്ധിച്ചു ഒരു കപടവിശ്വാസി പറഞ്ഞു: ‘നിശ്ചയമായും അവര്‍ (ആക്ഷേപവിധേയരായ ആളുകള്‍) നമ്മുടെ കൂട്ടത്തിലുള്ള ഉത്തമന്‍മാരും, യോഗ്യന്‍മാരുമാകുന്നു. മുഹമ്മദ്‌ പറയുന്നത്‌ യഥാര്‍ഥമാണെങ്കില്‍, അവര്‍ കഴുതകളെക്കാള്‍ മോശപ്പെട്ടവരായിരിക്കുമല്ലോ!’ ഇതു ഒരു മുസ്‌ലിം കേട്ടു. അദ്ദേഹം പറഞ്ഞു: ‘മുഹമ്മദ്‌ പറയുന്നത്‌ യഥാര്‍ഥം തന്നെയാണ്‌. താന്‍ കഴുതയെക്കാള്‍ മോശക്കാരനുമാകുന്നു.’ ഈ വിവരം അദ്ദേഹം നബി (صَلَّى اللَّهُ عَلَيْهِ وَسَلَّمَ) യെ അറിയിച്ചു. നബി (صَلَّى اللَّهُ عَلَيْهِ وَسَلَّمَ) ആ മനുഷ്യനെ വിളിപ്പിച്ചു എന്താണങ്ങിനെ പറയുവാന്‍ കാരണമെന്ന്‌ ചോദിച്ചു. അപ്പോള്‍, അയാള്‍ തന്നെത്തന്നെ ശപിക്കുകയും, താനങ്ങിനെ പറഞ്ഞിട്ടില്ലെന്ന്‌ സത്യം ചെയ്യുകയുമായി. ആ മുസ്‌ലിം ഇങ്ങനെ പറഞ്ഞു: ‘അല്ലാഹുവേ! സത്യം പറഞ്ഞവനെ നീ ശരിവെക്കുകയും, വ്യാജം പറഞ്ഞവനെ നീ തള്ളിപ്പറയുകയും ചെയ്യേണമേ! അങ്ങനെ, ഈ വചനം അല്ലാഹു അവതരിപ്പിച്ചു."
  9,63,"1297"
  9,64,"തങ്ങളുടെ പണ്‌ഡിതന്മാരെയും, തങ്ങളുടെ പുരോഹിതന്‍മാരെയും അല്ലാഹുവിന്‌ പുറമെ അവര്‍ റബ്ബുകളാക്കിവെച്ചു. മര്‍യമിന്‍റെ മകന്‍ മസീഹിനെയും (റബ്ബാക്കി വെച്ചു). ഒരേ ഇലാഹിനെ [ആരാധ്യനെ] ആരാധിക്കുവാനല്ലാതെ അവരോട്‌ കല്‍പിക്കപ്പെട്ടിട്ടില്ലതാനും. അവനല്ലാതെ ഒരു ആരാധ്യനേ ഇല്ല. അവര്‍ പങ്കുചേര്‍ക്കുന്നതില്‍ നിന്നും അവന്‍ എത്രയോ പരിശുദ്ധന്‍!   തങ്ങളുടെ മനസ്സിലിരിപ്പിന്‍റെ ഉള്ളുകള്ളികള്‍ പരസ്യമാക്കി തുറന്നുകാട്ടുന്ന ഏതാനും ക്വുര്‍ആന്‍ വചനങ്ങള്‍ അവതരിച്ചു തങ്ങള്‍ വഷളായിപ്പോകുമോ എന്ന്‌ കപട വിശ്വാസികള്‍ വളരെ ഭയപ്പെട്ടുകൊണ്ടിരിക്കുകയാണ്‌. അവര്‍ കണ്ടപോലെ അവര്‍ പരിഹസിച്ചുകൊള്ളട്ടെ. അവരുടെ രഹസ്യങ്ങളെല്ലാം അല്ലാഹു വെളിക്കുവരുത്തുകയും, അവര്‍ വഷളാവുകയും തന്നെ ചെയ്യും. "
  9,65,"ഹേ, വിശ്വസിച്ചവരേ, നിങ്ങള്‍ക്കെന്താണ്‌, അല്ലാഹുവിന്‍റെ മാര്‍ഗത്തില്‍ (യുദ്ധത്തിന്‌) പുറപ്പെട്ടു പോകുവിന്‍ എന്നു നിങ്ങളോട്‌ പറയപ്പെട്ടാല്‍, നിങ്ങള്‍ ഭൂമിയിലേക്ക്‌ കനംതൂങ്ങിക്കളയുന്നു [മടിച്ചു പിന്നോക്കം നില്‍ക്കുന്നു]? നിങ്ങള്‍ പരലോകത്തിന്‌ (പകരം) ഐഹിക ജീവിതംകൊണ്ട്‌ തൃപ്‌തിപ്പെട്ടുവോ?! എന്നാല്‍, പരലോകത്തെ സംബന്ധിച്ചു (നോക്കുമ്പോള്‍) ഐഹിക ജീവിതത്തിന്‍റെ സുഖവിഭവം ഒരല്‍പ (മാത്ര) മല്ലാതെയില്ല. അവരിലുണ്ട്‌: 'എനിക്ക്‌ സമ്മതം നല്‍കണം- എന്നെ കുഴപ്പത്തിലാക്കരുതേ! എന്ന്‌ പറയുന്ന ചിലര്‍. അല്ലാ (അറിഞ്ഞേക്കുക) ! കുഴപ്പത്തില്‍തന്നെയാണവര്‍ വീണിരിക്കുന്നത്‌. നിശ്ചയമായും 'ജഹന്നം' [നരകം] അവിശ്വാസികളെ വലയം ചെയ്‌തുകൊണ്ടിരിക്കുന്നത്‌ തന്നെയാകുന്നു.   കപട വിശ്വാസികള്‍ പലപ്പോഴും പല പരിഹാസങ്ങളും പുറപ്പെടുവിച്ചുകൊണ്ടിരിക്കും. വല്ലപ്പോഴും അതിനെപ്പറ്റി നബി (صَلَّى اللَّهُ عَلَيْهِ وَسَلَّمَ) അന്വേഷിച്ചാല്‍, അതൊന്നും തങ്ങള്‍ മനഃപൂര്‍വം പറഞ്ഞതല്ല-അന്യോന്യം സംസാരത്തില്‍ മുഴുകി കളിയും തമാശയും പറഞ്ഞു കൊണ്ടിരിക്കുന്ന കൂട്ടത്തില്‍ വെറുതെ പറഞ്ഞുപോയതാണ്‌-എന്നിങ്ങനെ ഒഴികഴിവ്‌ പറഞ്ഞു രക്ഷപ്പെടുകയും ചെയ്യും. ഇവര്‍ക്ക്‌ കനത്ത മറുപടി നല്‍കുവാന്‍ അല്ലാഹു നബി (صَلَّى اللَّهُ عَلَيْهِ وَسَلَّمَ) യോട്‌ കല്‍പിക്കുന്നു. മറുപടിയുടെ സാരം:  (1) അല്ലാഹുവിനെയും, അവന്‍റെ വചനങ്ങളെയും, അവന്‍റെ റസൂലിനെയുമാണ്‌ നിങ്ങള്‍ പരിഹസിക്കുന്നത്‌. കളിയായിട്ടായാലും കാര്യമായിട്ടായാലും അതിന്‌ നീതീകരണമില്ല. അത്‌ ക്ഷന്തവ്യവുമല്ല. വളരെ ഗൗരവപ്പെട്ട ഒന്നാണത്‌.  (2) നിങ്ങള്‍ മുമ്പ്‌ സത്യവിശ്വാസം പ്രകടിപ്പിച്ചതു ശരിതന്നെ. എന്നാല്‍, പിന്നീട്‌ അവിശ്വാസമാണ്‌ നിങ്ങളില്‍ നിന്ന്‌ പ്രകടമായിക്കൊണ്ടിരിക്കുന്നത്‌. അതിനാല്‍, കളിയും തമാശയും പറഞ്ഞതാണ്‌ ഞങ്ങളെന്നും മറ്റുമുള്ള ഈ ഒഴികഴിവുകളില്‍ പിടിച്ചു തൂങ്ങുവാന്‍ നോക്കേണ്ട.  (3) നിങ്ങളില്‍ ചിലര്‍, ഒരുപക്ഷേ തങ്ങളുടെ പക്കല്‍ വന്നുപോയതിനെപ്പറ്റി ഖേദിച്ചു മടങ്ങുകയും, അല്ലാഹുവിന്‍റെ മാപ്പിന്‌ പാത്രമാകുകയും ചെയ്‌തെന്ന്‌ വരാം. എന്നാലും മടക്കം വരാത്ത മറ്റൊരു തരക്കാര്‍ നിങ്ങളിലുണ്ട്‌. ആ കുറ്റവാളികളെ ശിക്ഷിക്കാതെ അല്ലാഹു വെറുതെ വിടുകയില്ല. പരിഹാസം ഏത്‌ വിധത്തിലായാലും ക്ഷന്തവ്യമല്ലെന്നും, അല്ലാഹുവിനെയും ക്വുര്‍ആനെയും റസൂലിനെയും സംബന്ധിക്കുന്ന പരിഹാസങ്ങളെല്ലാം ‘കുഫ്‌ര്‍’ (അവിശ്വാസം) ആണെന്നും ഈ മറുപടിയില്‍ നിന്ന്‌ മനസ്സിലാക്കാം.  തബൂക്കിലേക്കുള്ള പടനീക്കവേളയില്‍ `ശാമിലെ കോട്ടകളും, കൊത്തളങ്ങളുമൊക്കെ ജയിച്ചടക്കുമെന്നാണോ ഈ മനുഷ്യന്‍ പറയുന്നത്‌? വിദൂരം! വിദൂരം! എന്നും മറ്റും ചില കപടവിശ്വാസികള്‍ പറഞ്ഞതായും, വിവരമറിഞ്ഞു നബി (صَلَّى اللَّهُ عَلَيْهِ وَسَلَّمَ) അവരെ വിളിച്ചു ചോദിച്ചപ്പോള്‍, അവന്‍ إِنَّمَا كُنَّا نَخُوضُ وَنَلْعَبُ (ഞങ്ങള്‍ വര്‍ത്തമാനത്തില്‍ മുഴുകുകയും കളി പറയുകയുമായിരുന്നു) എന്ന്‌ ഒഴികഴിവ്‌ പറഞ്ഞതായും ഒന്നിലധികം രിവായത്തുകളില്‍ വന്നിരിക്കുന്നു. അതുപോലെ, ക്വുര്‍ആന്‍ പാരായണക്കാരെന്ന്‌ അറിയപ്പെട്ടിരുന്ന സ്വഹാബികളെപ്പറ്റി പരിഹാസപൂര്‍വം ചിലര്‍: ഇവര്‍ അവരുടെ വയറ്റു പിഴപ്പിനുവേണ്ടി മോഹിക്കുന്നവരും, കളവ്‌ പറയുന്നവരുമാണെന്നും, ശത്രുക്കളുടെ മുമ്പില്‍ ഭീരുക്കളാണെന്നുമൊക്കെ പറഞ്ഞതായും, നബി (صَلَّى اللَّهُ عَلَيْهِ وَسَلَّمَ) അവരെ ചോദ്യം ചെയ്‌തപ്പോള്‍ അവരും അപ്രകാരം മറുപടി പറഞ്ഞതായും ചില രിവായത്തുകളില്‍ വന്നിട്ടുണ്ട്‌."
  9,66,"1300"
  9,67,"നീ പറയുക: 'ഏറ്റം നല്ലതായ രണ്ടു കാര്യങ്ങളിലൊന്നല്ലാതെ, ഞങ്ങളെ സംബന്ധിച്ചു നിങ്ങള്‍ പ്രതീക്ഷിക്കുന്നുവോ?! ഞങ്ങളാകട്ടെ, അല്ലാഹുവിന്‍റെ പക്കല്‍നിന്ന്‌ അല്ലെങ്കില്‍ ഞങ്ങളുടെ കൈകളാല്‍ - നിങ്ങള്‍ക്ക്‌ വല്ല ശിക്ഷയെയും അവന്‍ ബാധിപ്പിക്കുമെന്നു നിങ്ങളെ സംബന്ധിച്ചു ഞങ്ങളും പ്രതീക്ഷിക്കുന്നു. അതിനാല്‍, നിങ്ങള്‍ പ്രതീക്ഷിച്ചുകൊള്ളുവിന്‍; ഞങ്ങള്‍ നിങ്ങളോടൊപ്പം പ്രതീക്ഷിച്ചു കൊണ്ടിരിക്കുന്നവരാകുന്നു.   കപടവിശ്വാസികള്‍ ആണായാലും പെണ്ണായാലും ഒരുപോലെ തന്നെ. ദുര്‍ഗുണങ്ങളില്‍ എല്ലാവരും തുല്യരാണ്‌. വെറുക്കപ്പെട്ട ദുരാചാരങ്ങള്‍ക്ക്‌ പരസ്‌പരം ഉപദേശിക്കലും, വേണ്ടപ്പെട്ട സദാചാരങ്ങളെ തടയലും അവരുടെ സ്വഭാവമാകുന്നു. നല്ല കാര്യങ്ങളില്‍ ധനം ചിലവഴിക്കുവാന്‍ അവരുടെ കൈകളെ അവര്‍ നീട്ടുകയില്ല. പിശുക്ക്‌ പിടിച്ചു പിന്നോക്കം ഇറുക്കിപ്പിടിക്കുകയാണ്‌ ചെയ്യുക. അല്ലാഹുവിനെ അവര്‍ മറന്നുകളഞ്ഞിരിക്കുകയാണ്‌. അഥവാ അവന്‍റെ കല്‍പനാനിര്‍ദ്ദേശങ്ങളെയും അവന്‍റെ രക്ഷാശിക്ഷകളെയുമൊക്കെ അവര്‍ അവഗണിച്ചുകളഞ്ഞിരിക്കുന്നു. അതുകൊണ്ട്‌ അവരെ അല്ലാഹുവും അവഗണിച്ചിരിക്കുകയാണ്‌. അവരുടെ നേരെ അവര്‍ കാരുണ്യവും കനിവും കാണിക്കുവാന്‍ പോകുന്നില്ല. തോന്നിയവാസികള്‍ വേറെയും ഉണ്ടെങ്കിലും പരിപൂര്‍ണമായ അര്‍ഥത്തിലുള്ള കടുത്ത തോന്നിയവാസികള്‍ ഇവര്‍ തന്നെ എന്നൊക്കെയാണ്‌ അല്ലാഹു പറഞ്ഞതിന്‍റെസാരം. കപടവിശ്വാസികള്‍, നരകത്തിലെ ഏറ്റവും താണപടിയിലായിരിക്കുമെന്ന്‌ 4:145-ല്‍ അല്ലാഹു വ്യക്തമായി പ്രസ്‌താവിച്ചിട്ടുള്ളതാണ്‌. അവിശ്വാസികളും തോന്നിയവാസികള്‍തന്നെ. എന്നാലും തെറ്റായതെങ്കിലും ചില വിശ്വാസങ്ങളും ആചാരമുറകളുമൊക്കെ അവര്‍ക്കുണ്ടായിരിക്കും. കപടന്‍മാരെ സംബന്ധിച്ചിടത്തോളം, അവര്‍ക്ക്‌ ഒന്നിലും വിശ്വാസമോ സ്ഥിരതയോ ഇല്ലാത്തവരാണല്ലോ. അല്ലാഹു അവരെ ഇത്രയും അവഗണിക്കുന്നതിന്‍റെ ഫലമെന്തായിരിക്കുമെന്ന്‌ അടുത്ത വചനത്തില്‍ ചൂണ്ടിക്കാട്ടുന്നു."
  9,68,"നിശ്ചയമായും ധര്‍മങ്ങള്‍, ദരിദ്രന്‍മാര്‍ക്കും പാവപ്പെട്ടവര്‍ (അഥവാ സാധുക്കള്‍)ക്കും, അവക്കുവേണ്ടി പ്രവര്‍ത്തിക്കുന്നവര്‍ക്കും, ഹൃദയങ്ങള്‍ ഇണക്കപ്പെട്ടവര്‍ക്കും, അടിമകളുടെ വിഷയത്തിലും, കടപ്പെട്ടവര്‍ക്കും, അല്ലാഹുവിന്‍റെമാര്‍ഗത്തിലും, വഴി (യാത്ര)ക്കാരനും തന്നെയാകുന്നു; (അതെ) അല്ലാഹുവില്‍ നിന്നുള്ള ഒരു (നിശ്ചിത) നിര്‍ബന്ധ നിയമം! അല്ലാഹു (എല്ലാം) അറിയുന്നവനും, അഗാധജ്ഞനുമാകുന്നു. നബിയെ ദ്രോഹിക്കുകയും, 'അദ്ദേഹം (എല്ലാവര്‍ക്കും) ഒരു ചെവിയാണ്‌' എന്ന്‌ പറയുകയും ചെയ്യുന്നവരും അവരില്‍ [കപടവിശ്വാസികളില്‍] ഉണ്ട്‌. പറയുക: 'അദ്ദേഹം നിങ്ങള്‍ക്കു ഗുണത്തിന്‍റെ ചെവിയാകുന്നു; അദ്ദേഹം അല്ലാഹുവില്‍ വിശ്വസിക്കുന്നു: സത്യവിശ്വാസികളെ വിശ്വസിക്കുകയും ചെയ്യുന്നു: നിങ്ങളില്‍ നിന്ന്‌ വിശ്വസിച്ചവര്‍ക്ക്‌ ഒരു കാരുണ്യവുമാണ്‌ (അദ്ദേഹം).' അല്ലാഹുവിന്‍റെ റസൂലിനെ ദ്രോഹിക്കുന്നവരാകട്ടെ, അവര്‍ക്ക്‌ വേദനയേറിയ ശിക്ഷയുണ്ടായിരിക്കും.   നിങ്ങള്‍ മാത്രമല്ല കപടന്‍മാര്‍. നിങ്ങളുടെ മുമ്പും നിങ്ങളെപ്പോലെ എത്രയോ കപടന്‍മാര്‍ ഉണ്ടായിരുന്നു. ഊക്കിലും സ്വാധീനത്തിലുമൊക്കെ നിങ്ങളെക്കാള്‍ കവിഞ്ഞവരായിരുന്നു അവര്‍. അതെല്ലാം അനുഭവിച്ചാസ്വദിച്ചു കൊണ്ട്‌ തോന്നിയവാസത്തില്‍ മുഴുകുകയാണവര്‍ ചെയ്‌തത്‌. അതിനാല്‍ അവരുടെ ഇഹവും പരവും നഷ്‌ടപ്പെട്ടു. അവരുടെ അതേ സ്ഥിതി തന്നെയായിരിക്കും നിങ്ങളുടെയും സ്ഥിതി. കപടവിശ്വാസികളെ അല്ലാഹു താക്കീത്‌ ചെയ്യുകയാണ്‌. "
