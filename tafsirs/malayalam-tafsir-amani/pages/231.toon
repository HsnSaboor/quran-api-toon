tafsir[7]{c,v,t}:
  11,82,"ഥമൂദു ഗോത്രത്തിലേക്ക് അവരുടെ സഹോദരന്‍ സ്വാലിഹിനെയും (നാം അയച്ചു). അദ്ദേഹം പറഞ്ഞു: 'എന്‍റെ ജനങ്ങളേ, നിങ്ങള്‍ അല്ലാഹുവിനെ ആരാധിക്കുവിന്‍; അവനല്ലാതെ നിങ്ങള്‍ക്ക് ഒരാരാധ്യനുമില്ല.  അവന്‍ നിങ്ങളെ ഭൂമിയില്‍നിന്നു (സൃഷ്ടിച്ചു)ണ്ടാക്കുകയും, നിങ്ങളെ അതില്‍ അധിവസിപ്പിക്കുക യും ചെയ്തിരിക്കുന്നു. ആകയാല്‍, അവനോട് നിങ്ങള്‍ പാപമോചനം തേടുകയും, പിന്നെ അവനി ലേക്ക് പശ്ചാത്തപിക്കുകയും ചെയ്യുവിന്‍. നിശ്ചയമായും എന്‍റെ റബ്ബ് സമീപസ്ഥനും, ഉത്തരം നല്‍കുന്നവനുമാകുന്നു.' അദ്ദേഹത്തിന്‍റെ ജനങ്ങള്‍ അദ്ദേഹത്തിന്‍റെ അടുക്കലേക്കു (ധൃതിപ്പെട്ടു) ഓടിക്കൊണ്ടുവന്നു. മുമ്പേ അവര്‍ ദുഷ്പ്രവൃത്തികള്‍ ചെയ്തുകൊണ്ടിരിക്കുകയായിരുന്നു.  അദ്ദേഹം പറഞ്ഞു: 'എന്‍റെ ജനങ്ങളേ, ഇതാ എന്‍റെ പെണ്‍മക്കള്‍; അവര്‍ നിങ്ങള്‍ക്കു വളരെ ശുദ്ധമായുള്ളവരാണ്.  [അവരെ നിങ്ങള്‍ക്കു വിവാഹം കഴിച്ചുതരാം] ആകയാല്‍, നിങ്ങള്‍ അല്ലാഹുവിനെ സൂക്ഷിക്കുവിന്‍; എന്‍റെ അതിഥികളുടെ വിഷയത്തില്‍ എന്നെ നിങ്ങള്‍ അപമാനപ്പെടുത്താ തെയുമിരിക്കുവിന്‍. നിങ്ങളുടെ കൂട്ടത്തില്‍ തന്‍റേടമുള്ള ഒരു പുരുഷനുമില്ലേ?!'   നിശ്ചിത സമയം എത്തിയപ്പോള്‍, രാജ്യം അടിമേലായി മറിക്കപ്പെട്ടു. ചുട്ടുപഴുപ്പിക്കപ്പെട്ട ഇഷ്ടിക ക്കല്ലുകള്‍ തുടരെത്തുടരെ മേല്‍ക്കുമേല്‍ വര്‍ഷിച്ചുകൊണ്ടിരുന്നു. നിന്‍റെ റബ്ബിങ്കല്‍ അടയാളപ്പെ ടുത്തപ്പെട്ടതു (مُّسَوَّمَةً عِندَ رَبِّكَ) എന്നു കല്ലുകളെ വിശേഷിപ്പിച്ചതിന്‍റെ സാരം, ഭൂമിയിലെ സാധാരണ കല്ലുകളില്‍ നിന്നും വ്യത്യസ്തമായ ചില പ്രത്യേക അടയാളങ്ങള്‍ ആ കല്ലുകള്‍ക്കുണ്ടായിരുന്നുവെ ന്നാണെന്നും,ആര്‍ക്കൊക്കെയാണു – എവിടെയൊക്കെയാണു – അവ ബാധിക്കേണ്ടതെന്നു കുറി ക്കുന്ന ചില അടയാളങ്ങള്‍ അവയിലുണ്ടായിരുന്നുവെന്നാണെന്നും പറയപ്പെടുന്നു. വാസ്തവം അല്ലാഹുവിനറിയാം. ഏതായാലും അവ സാധാരണ കല്ലുകളായിരുന്നില്ലെന്നും, അവരെ ശിക്ഷി ക്കുവാന്‍ ഏര്‍പ്പെടുത്തിയ ഏതോ പ്രത്യേകതരം കല്ലുകളായിരുന്നുവെന്നും മനസ്സിലാക്കേണ്ടിയി രിക്കുന്നു. അവസാനത്തെ വാക്യവും രണ്ടു തരത്തില്‍ വ്യാഖ്യാനിക്കപ്പെട്ടിട്ടുണ്ട്: (1). ആ കല്ലുകള്‍ അക്രമികളില്‍ നിന്നു വിദൂരമായതൊന്നുമല്ല; അഥവാ അവര്‍ക്കു തികച്ചും യോജിച്ച ശിക്ഷയായി രുന്നു അവയെന്ന്. (2). ആ അടിമേലായി മറിക്കപ്പെട്ട രാജ്യം ഈ അക്രമികളില്‍ – മക്കാ മുശ്രിക്കു കളില്‍ – നിന്നു വിദൂരമൊന്നുമല്ല – അഥവാ ഇവര്‍ ശാമിലേക്കും മറ്റും യാത്രപോകുമ്പോള്‍ അതി ന്‍റെ അവശിഷ്ടം ഇവര്‍ക്കു കാണാവുന്ന വിധം അധികം അകലെയല്ലാതെ കിടപ്പുണ്ടല്ലോ- എന്ന്. രണ്ടാമത്തേതാണു കൂടുതല്‍ നന്നായി തോന്നുന്നതും ഖുര്‍ആന്‍റെ വാക്കോടു യോജിച്ചു കാണുന്ന തും. الله اعلم . ഈ രാജ്യമാണ് പിന്നീട് ലൂത്ത്വ് കടല്‍ എന്നും, ചാവുകടല്‍ എന്നുമുള്ള പേരുകളില്‍ വമ്പിച്ച തടാകമായിത്തീര്‍ന്നത്. (കൂടുതല്‍ വിവരം സൂ: ശുഅറാഇനു ശേഷമുള്ള ‘ലൂത്തുകടല്‍’ എന്ന കുറിപ്പില്‍ കാണാം.)  ഖുര്‍ആനില്‍ വിവരിച്ച പല സംഭവങ്ങളെക്കുറിച്ചുമെന്നപോലെ, ലൂത്ത്വ് (അ) ന്‍റെ രാജ്യം മറിക്ക പ്പെട്ടതിനെക്കുറിച്ചും ഒരുപാടു കെട്ടുകഥകളും അതിശയോക്തി നിറഞ്ഞ വാക്കുകളും ചില ഗ്രന്ഥങ്ങളില്‍ സ്ഥലം പിടിച്ചു കാണാം. നമ്മെ സംബന്ധിച്ചിടത്തോളം അല്ലാഹുവിന്‍റെ വചനങ്ങ ളില്‍നിന്നും അതിന്‍റെ വ്യാഖ്യാനമായി വന്നിട്ടുള്ള അംഗീകൃത രേഖകളില്‍നിന്നും ലഭിക്കുന്ന വിവരം കൊണ്ടുതന്നെ മതിയാക്കാവുന്നതാണ്. നേരെമറിച്ച് ഇടക്കിടെ ഭൂമിയില്‍ അവിടവിടെ ഉണ്ടാകാറുള്ള ഭൂകമ്പങ്ങളില്‍പെട്ട സാധാരണമായ ഒരു ഭൂകമ്പം മാത്രമായിരുന്നു അതെന്നും, ആ ജനതയുടെ ധിക്കാരം മുഴുത്ത അവസരവും അതുംകൂടി ഒത്തുചേര്‍ന്നുവെന്നേയുള്ളുവെന്നും ചില ആളുകള്‍ സമര്‍ത്ഥിച്ചു കാണുന്നു. ഇതും സ്വീകരിക്കുവാന്‍ നമുക്കു സാദ്ധ്യമല്ല. അല്ലാമാ സയ്യിദ് ഖുത്ത്വബ് (റ) ചൂണ്ടിക്കാട്ടിയതുപോലെ, ഭൂകമ്പങ്ങളില്‍ പെട്ട ഒരു ഭൂകമ്പം തന്നെയായിരു ന്നു അതെന്നു വന്നാലും ആ ജനതയെ ശിക്ഷിക്കുവാന്‍ വേണ്ടി അല്ലാഹു അപ്പോള്‍ പ്രത്യേകം ഒരുക്കിയ ഒരു ശിക്ഷയായേ അതിനെ കണക്കാക്കുവാന്‍ നിവൃത്തിയുള്ളു. ഈ സൂറത്തിലും മറ്റു സൂറത്തുകളിലും വന്നിട്ടുള്ള ഖുര്‍ആന്‍ വചനങ്ങള്‍ മുമ്പില്‍വെച്ചു നോക്കുമ്പോള്‍ പ്രവാചകന്‍മാ രുടെ സത്യസന്ധതക്കു ദൃഷ്ടാന്തമായി ഉണ്ടാവാറുള്ള അസാധാരണ സംഭവങ്ങളില്‍ ഒന്നാണതെ ന്നല്ലാതെ പറയുവാന്‍ സാദ്ധ്യമല്ലതന്നെ.  ലൂത്ത്വ് (അ) നബിയെ സംബന്ധിച്ച ഈ സംഭവവും ബൈബ്ളില്‍ കുറേ വിശദികരിച്ചു പ്രസ്താവിച്ചു കാണാം.ഇബ്രാഹീം (അ) നബിയുടെ അടുക്കല്‍ മലക്കുകള്‍ ചെന്ന സംഭവം ഉദ്ധരിച്ചതില്‍ കാണാ വുന്നതുപോലെ ഖുര്‍ആന്‍റെ പ്രസ്താവനകള്‍ക്കും സിദ്ധാന്തങ്ങള്‍ക്കും നിരക്കാത്ത പലതും അതി ലും കാണാവുന്നതാണ്. അത്രയുമല്ല, വേദക്കാര്‍ അവരുടെ വേദഗ്രന്ഥത്തില്‍ കൈകടത്തിയിട്ടു ണ്ടെന്നും, അതില്‍ സത്യവും അസത്യവും കൂട്ടിക്കലര്‍ത്തിയിട്ടുണ്ടെന്നും സ്പഷ്ടമാക്കുന്ന ചില അസംബന്ധങ്ങളും തോന്നിയവാസങ്ങളും കൂടി അതില്‍ അടങ്ങിയിരിക്കുന്നു. ബൈബിളിന്‍റെ അവിശ്വാസ്യത മനസ്സിലാക്കുവാന്‍ പോരുന്നതും, സത്യാസത്യങ്ങള്‍ ഇടകലര്‍ന്നതുമായ ആ വിവരണം ഉദ്ധരിച്ചു ദീര്‍ഘിപ്പിക്കുവാന്‍ ഇവിടെ മുതിരുന്നില്ല. വേണ്ടുന്നവര്‍ ഉല്‍പത്തി 19-ാം അദ്ധ്യായം നോക്കിക്കൊള്ളട്ടെ. അതിന്‍റെ അവസാനത്തില്‍ ലൂത്ത് നബി (അ) കള്ളുകുടിച്ചു അബോധാവസ്ഥയില്‍ കിടന്നപ്പോള്‍ തന്‍റെ രണ്ടു പുത്രിമാര്‍ മാറിമാറി അദ്ദേഹവുമായി ശയിച്ചു വെന്നും, രണ്ടാളും ഗര്‍ഭം ധരിച്ചുവെന്നുംവരെ ചേര്‍ത്തു കാണാം. معاذ الله .  ഒരു പ്രവാചകവര്യനെപ്പറ്റി ഇത്രയും നീചവും നികൃഷ്ടവുമായ ഒരപവാദം – അതും ഒരു വിശുദ്ധ മായ മതഗ്രന്ഥത്തില്‍ – വേദവാക്യമായി എഴുതിച്ചേര്‍ത്ത കരങ്ങള്‍ക്കുണ്ടോ, ആ പ്രവാചകന്‍റെ പുത്രിമാരെപ്പറ്റിയും, മലക്കുകളെപ്പറ്റിയും അസംബന്ധങ്ങള്‍ എഴുതിച്ചേര്‍ക്കുവാന്‍ മടി തോന്നുന്നു?!"
  11,83,"1555"
  11,84,"ഈ വിഭാഗത്തില്‍ ശുഐബ് (അ) നബിയുടെയും ജനതയുടെയും ചരിത്രമാണു വിവരിക്കുന്നത്. മദ്-യന്‍ (*) നിവാസികളായിരുന്നു അദ്ദേഹത്തിന്‍റെ ജനത, ഹിജാസിന്‍റെ വടക്കും, ശാമിന്‍റെ തെക്കു മായി സ്ഥിതി ചെയ്യുന്ന ആ പ്രദേശം ഒരു ക്ഷേമ രാജ്യമായിരുന്നു. കച്ചവടം ആ ജനതയുടെ പ്രധാ ന തൊഴിലായിരുന്നു അളത്തത്തിലും തൂക്കത്തിലും കൃത്രിമം ചെയ്യല്‍, വഞ്ചന, ചുങ്കംവാങ്ങല്‍, പിടിച്ചുപറി മുതലായ പല അഴിമതികളും അവരില്‍ സര്‍വ്വത്ര പതിവായിരുന്നു.എല്ലാവരും വിഗ്രഹാരാധകരുമായിരുന്നു. സൂ: അഅ്റാഫു, ശുഅറാഉ്, അങ്കബൂത്ത് മുതലായ സൂറത്തുകളില്‍ ഇവരെപ്പറ്റി വിവരിച്ചിട്ടുണ്ട്. ശുഅറാഇല്‍ ശുഐബ് (അ)ന്‍റെ ജനതയെപ്പറ്റി أَصْحَابُ الْأَيْكَةِ (മരക്കാവി ല്‍ താമസിക്കുന്നവര്‍) എന്നു പറഞ്ഞിരിക്കുന്നു. ഇവര്‍ മദ്-യന്‍റെ അടുത്ത സ്ഥലത്തു താമസിച്ചിരു ന്നവരാണെന്നും, രണ്ടു കൂട്ടരിലേക്കും കൂടിയാണു ശുഐബ് (അ) നിയോഗിക്കപ്പെട്ടിരുന്നതെന്നും, ആദ്യം മദ്‌-യന്‍കാരിലേക്കും, അവരുടെ നാശത്തിനുശേഷം ‘ഐക്ക’ത്തിലേക്കും നിയോഗിക്കപ്പെ ട്ടതാണെന്നും രണ്ടഭിപ്രായങ്ങളുണ്ട്. ഇതു സംബന്ധിച്ചു ശുഅറാഇന്‍റെ വ്യാഖ്യാനത്തില്‍ കൂടുതല്‍ വിവരിച്ചുകാണാം. ഈ രണ്ടുകൂട്ടരും വെവ്വേറെ ജനതയായിരുന്നാലും സ്ഥിതിഗതികളില്‍ അവര്‍ അന്യോന്യം യോജിപ്പുള്ളവരായിരുന്നുതാനും.  ———  (*). മദ്‌-യന്‍ പ്രദേശം: പടം 4,6,8 എന്നിവയില്‍ നോക്കുക.   മദ്‌-യനിലേക്കു അവരുടെ [മദ്‌-യ൯കാരുടെ] സഹോദരന്‍ ശുഐബിനെയും (നാം അയച്ചു). അദ്ദേഹം പറഞ്ഞു: എന്‍റെ ജനങ്ങളേ, നിങ്ങള്‍ അല്ലാഹുവിനെ ആരാധിക്കുവിന്‍; നിങ്ങള്‍ക്കു അവനല്ലാതെ ഒരു ആരാധ്യനുമില്ല.  നിങ്ങള്‍ അളത്തവും,തൂക്കവും കുറക്കുകയും ചെയ്യരുത്. നിശ്ചയമായും നിങ്ങളെ ഞാന്‍ ക്ഷേമ ത്തിലായി കാണുന്നു. നിശ്ചയമായും, നിങ്ങളുടെ മേല്‍ (നിങ്ങളെ) വലയം ചെയ്യുന്ന ഒരു ദിവസ ത്തിലെ ശിക്ഷയെക്കുറിച്ചു ഞാന്‍ ഭയപ്പെടുകയും ചെയ്യുന്നു. അപ്പോള്‍ യാതൊരുവനോ? അവന്‍ തന്‍റെ റബ്ബിങ്കല്‍നിന്നും വ്യക്തമായ ഒരു തെളിവോടെയാ കുന്നു; അവങ്കല്‍ [റബ്ബിങ്കല്‍] നിന്നുള്ള ഒരു സാക്ഷി അതിനെ തുടര്‍ന്നുകൊണ്ടിരിക്കുകയുംചെ യ്യുന്നു; (കൂടാതെ) അതിനു മുമ്പായി മാതൃക [വഴികാട്ടി]യും, കാരുണ്യവുമായിക്കൊണ്ട് മൂസയു ടെ (വേദ) ഗ്രന്ഥമുണ്ടുതാനും. [ഇവനുണ്ടോ ഐഹിക ജീവിതത്തെ ലക്ഷ്യമാക്കുന്നവനെപ്പോലെ ഖുര്‍ആനില്‍ അവിശ്വസിക്കുന്നു?!]  (ഇങ്ങിനെയുള്ള) അക്കൂട്ടര്‍ ഇതില്‍ [ഖുര്‍ആനില്‍] വിശ്വസിക്കുന്നതാണു. കക്ഷികളില്‍നിന്നു ഇതില്‍ ആര്‍ അവിശ്വസിക്കുന്നുവോ, എന്നാല്‍ നരകമത്രെ അവന്‍റെ വാഗ്ദത്തസ്ഥാനം. ആകയാല്‍, നീ ഇതിനെ സംബന്ധിച്ച് യാതൊരു സന്ദേഹത്തിലും ആയിരിക്കരുതു; നിശ്ചയമായും, ഇതു നിന്‍റെ റബ്ബിങ്കല്‍നിന്നുള്ള യഥാര്‍ത്ഥമത്രെ. എങ്കിലും, മനുഷ്യരില്‍ അധികപേരും വിശ്വസിക്കുന്നില്ല. അവര്‍ [ദൂതന്‍മാര്‍] പറഞ്ഞു: 'ലൂത്ത്വേ, ഞങ്ങള്‍ താങ്കളുടെ റബ്ബിന്‍റെ ദൂതന്‍മാരാണു; അവര്‍ [ആ ജനങ്ങള്‍] താങ്കളുടെ അടുക്കലേക്കു (ഉപദ്രവാര്‍ത്ഥം) വന്നു ചേരുകയില്ല തന്നെ. എനി, താങ്കള്‍ താങ്കളുടെ ആള്‍ക്കാരെ [കുടുംബത്തെ]യും കൊണ്ടു രാത്രിയില്‍നിന്നുള്ള ഒരംശത്തില്‍ [രാത്രി കഴിയുംമുമ്പ്] യാത്ര ചെയ്തുകൊള്ളുക; നിങ്ങളില്‍നിന്നു ഒരാളും (പോകുമ്പോള്‍) തിരിഞ്ഞുനോ ക്കുകയും ചെയ്യരുതു; താങ്കളുടെ സ്ത്രീ [ഭാര്യ] ഒഴികെ. നിശ്ചയമായും (കാര്യം:) അവര്‍ക്കു [ആ ജന ങ്ങള്‍ക്കു] ബാധിക്കുന്നതു അവള്‍ക്കും ബാധിക്കുന്നതായിരിക്കും.  നിശ്ചയമായും, അവരുടെ നിശ്ചിത സമയം, പ്രഭാതമാകുന്നു. പ്രഭാതം (ഇതാ,) സമീപത്തിലല്ലേ?!'   ദിവ്യപ്രബോധനത്തില്‍ അതിപ്രധാനമായ തൗഹീദിനെക്കുറിച്ചു ഉപദേശിച്ച ശേഷം, ആ ജനങ്ങളില്‍ സര്‍വ്വത്ര നടമാടിയിരുന്ന അഴിമതികളെയും അക്രമങ്ങളെയും കുറിച്ചു ശുഐബ് (അ) അവരെ ഉപദേശിക്കുന്നു. അളവിലും തൂക്കത്തിലും കബളിപ്പിക്കുക, കൊള്ളയും പിടിച്ചുപറിയും നടത്തുക മുതലായ പല തോന്നിയവാസങ്ങളിലും മുഴുകിയവരായിരുന്നു മദ്‌-യന്‍ ജനതയെന്നു മുമ്പു പറഞ്ഞുവല്ലോ. നിങ്ങള്‍ വളരെ ഗുണത്തിലാണുള്ളത്. അക്രമവും വഞ്ചനയും നടത്താതെ തന്നെ സുഖമായി ജീവിക്കുവാനുള്ള മാര്‍ഗ്ഗങ്ങള്‍ അല്ലാഹു നിങ്ങള്‍ക്കു നല്‍കിയിട്ടുണ്ട്. പിന്നെയെന്തിനു അന്യരെ വഞ്ചിക്കുന്നു? അതു പാപത്തിന്‍റെ ഗൗരവം വര്‍ദ്ധിപ്പിക്കുന്നതും നന്ദികേടുമാണ്. ഈ നില തുടര്‍ന്നുപോയാല്‍, നിങ്ങളില്‍ ആര്‍ക്കും രക്ഷപ്പെടുവാന്‍ കഴിയാത്തവണ്ണം ഒരിക്കല്‍ വമ്പിച്ച ശിക്ഷ നിങ്ങളെ വലയം ചെയ്തേക്കുമെന്ന് ഞാന്‍ ഭയപ്പെടുന്നു. അതുകൊണ്ടാണ് ഇക്കാര്യം ഞാനിത്ര ഊന്നിപ്പറയുന്നത്. ഇത്തരം അഴിമതികളൊന്നും ചെയ്യാതെത്തന്നെ അല്ലാഹു നിങ്ങള്‍ക്കു തന്നിട്ടുള്ള ജീവിതമാര്‍ഗ്ഗങ്ങളും, സുഖസൗകര്യങ്ങളും കൊണ്ടു തൃപ്തി അടയുകയാണു നിങ്ങള്‍ക്കു ഉത്തമം. നിങ്ങളെ ഉപദേശിക്കുവാനേ എനിക്കു കഴിയുകയുള്ളു. നിങ്ങളെ തടയുക യും, നിങ്ങളുടെ ഉത്തരവാദിത്വം ഏല്‍ക്കുകയും ചെയ്യത്തക്ക മേലധികാരമോ ബാധ്യതയോ നിങ്ങളെ സംബന്ധിച്ചു എനിക്കില്ല. എന്നൊക്കെ ഓര്‍മ്മിപ്പിച്ചുകൊണ്ടു ഹൃദയസ്പൃക്കായ രീതിയി ല്‍ അദ്ദേഹം അവരെ ഉപദേശിച്ചുനോക്കി.  ആ ജനങ്ങളുടെ അഴിമതികളെയും അക്രമങ്ങളെയും കുറിച്ചു ശുഐബ് (അ) നബി കാര്യകാരണങ്ങള്‍ സഹിതം വളരെയധികം ഉപദേശിക്കുകയും, അവരുമായി ഒട്ടേറെ വാഗ്വാദങ്ങള്‍ നടത്തുകയും ചെയ്തിട്ടുള്ളതായി ഈ സൂറത്തിലും, മറ്റു സൂറത്തുകളിലും അതു സംബന്ധിച്ചു വന്നിട്ടുള്ള പ്രസ്താവനകളില്‍ നിന്ന് മനസ്സിലാക്കാവുന്നതാണ്. ഇക്കാരണത്താല്‍ خطيب الانبياء (പ്രവാചകന്മാരിലെ പ്രാസംഗികന്‍) എന്നുപോലും ചില ഖുര്‍ആന്‍ വ്യാഖ്യാതാക്കള്‍ അദ്ദേഹത്തെ വിശേഷിപ്പിച്ചിരിക്കുന്നു. ഇത്രയൊക്കെ ചെയ്തിട്ടും ആ ജനത അദ്ദേഹത്തോടു പറഞ്ഞ മറുപടി എത്ര ശോചനീയമായിരുന്നുവെന്നു നോക്കുക! "
  11,85,"1557"
  11,86,"1557"
  11,87,"അദ്ദേഹം പറഞ്ഞു: 'എന്‍റെ ജനങ്ങളേ, നിങ്ങള്‍ കണ്ടുവോ?ഒന്നു പറഞ്ഞു തരുവിന്‍:) ഞാന്‍ എന്‍റെ റബ്ബിങ്കല്‍ നിന്നുള്ള (വ്യക്തമായ) തെളിവോടെയിരിക്കുകയും. അവന്‍റെ വകയായി അവന്‍ എനിക്കു നല്ലതായ വിഭവം നല്‍കുകയും ചെയ്തിട്ടുണ്ടെങ്കില്‍.....?!  [അപ്പോള്‍, എനിക്കു ഇങ്ങനെയല്ലാതെ ഉപദേശിക്കുവാന്‍ കഴിയുമോ?]  ഏതൊന്നിനെക്കുറിച്ചു ഞാന്‍ നിങ്ങളെ വിരോധിക്കുന്നുവോ അതിലേക്കു (തിരിഞ്ഞ്) നിങ്ങളുമാ യി വ്യത്യാസം പ്രവര്‍ത്തിക്കുവാന്‍ ഞാന്‍ ഉദ്ദേശിക്കുന്നില്ലതാനും, എനിക്കു സാധ്യമായത്ര നന്‍മ വരുത്തുകയല്ലാതെ (മറ്റൊന്നും) ഞാന്‍ ഉദ്ദേശിക്കുന്നില്ല. എന്‍റെ 'തൗഫീഖ്, [പ്രവര്‍ത്തനവിജയം] അല്ലാഹു മൂലമല്ലാതെ ഇല്ലതാനും. അവന്‍റെ മേല്‍ ഞാന്‍ (കാര്യം) ഭരമേല്‍പിച്ചിരിക്കുന്നു; അവങ്ക ലേക്കുതന്നെ ഞാന്‍ (മനസ്സുമടങ്ങി) വിനയപ്പെടുകയും ചെയ്യുന്നു.   പുച്ഛവും, പരിഹാസവും, ധിക്കാരവും ഒത്തിണങ്ങിയ വാക്കുകള്‍! അല്ലാഹു അല്ലാത്ത വസ്തുക്കളെ ആരാധിക്കുന്നതിനെയും, ധനസംബന്ധമായ ഇടപാടുകളില്‍ ചതിയും വഞ്ചനയും നടത്തുന്നതി നെയും വിരോധിക്കുകയാണല്ലോ ശുഐബ് (അ) ചെയ്തതു അല്ലാഹു അല്ലാത്തവരെ ആരാധിക്കു ന്നതിനു അവരുടെ ന്യായീകരണം അവരുടെ പൂര്‍വ്വികന്‍മാര്‍ അങ്ങിനെ ചെയ്തു വന്നിരുന്നുവെ ന്നുള്ളതുമാത്രമാണ്. മറ്റേതിനുള്ള ന്യായം : ഞങ്ങളുടെ സ്വത്തു സംബന്ധമായ കാര്യങ്ങളില്‍ ഞങ്ങളുടെ ഇഷ്ടംപോലെ കൈകാര്യം ചെയ്യാന്‍ ഞങ്ങള്‍ക്കവകാശമുണ്ടു എന്നുമാകുന്നു. അതു കൊണ്ടു ആ രണ്ടു കാര്യങ്ങളും ഞങ്ങള്‍ ഉപേക്ഷിക്കണമെന്നു പറയുന്നതു തനി വിഡ്ഢിത്തവും നീതീകരണമില്ലാത്തതുമാണെന്നത്രെ അവരുടെ തത്വശാസ്ത്രം. ‘നിന്‍റെ നമസ്കാരമാണോ ഇതൊക്കെ നിന്നോടു കല്‍പിക്കുന്നതു? നീ സഹനമുള്ളവനും തന്‍റേടമുള്ളവനും തന്നെ!’ എന്നീ വാക്യങ്ങള്‍ അങ്ങേഅറ്റം പരിഹാസം നിറഞ്ഞ വാക്കുകളാണെന്ന് പറയേണ്ടതില്ല. ഒന്നാമത്തെ വാക്യത്തില്‍ അദ്ദേഹത്തിന്‍റെ നമസ്കാരം, പ്രാര്‍ത്ഥന മുതലായ ആരാധനാ കര്‍മ്മങ്ങളില്‍ അവര്‍ക്കുള്ള അമ൪ ഷവും വെറുപ്പുമാണ് അടങ്ങിയിരിക്കുന്നതെങ്കില്‍, രണ്ടാമത്തെ വാക്യത്തില്‍ അദ്ദേഹം ഒട്ടും വിവേകവും തന്‍റേടവുമില്ലാത്ത മൂഢമനുഷ്യനാണെന്ന ആരോപണവും അടങ്ങിയിരിക്കുന്നു."
  11,88,"നമ്മുടെ പക്കല്‍നിന്നു വല്ല കാരുണ്യത്തെയും നാം മനുഷ്യന് ആസ്വദിപ്പിക്കുകയും, പിന്നീടതിനെ അവനില്‍ നിന്നു നാം നീക്കുകയും ചെയ്തുവെങ്കില്‍, നിശ്ചയമായും അവന്‍, വളരെ നിരാശനും, നന്ദി കെട്ടവനുമായിരിക്കും.   ‘ഞാന്‍ എന്‍റെ റബ്ബിങ്കല്‍ നിന്നുള്ള വ്യക്തമായ തെളിവോടു കൂടിയിരിക്കുകയും, അവങ്കല്‍നി ന്നുള്ള കാരുണ്യം അവന്‍ എനിക്കു നല്‍കിയിരിക്കുകയാണെങ്കില്‍…….’ എന്നിങ്ങിനെ നൂഹു (അ) അദ്ദേഹത്തിന്‍റെ ജനങ്ങളോടു പറഞ്ഞതായി 28-ാം വചനത്തിലും സ്വാലിഹ് (അ) അദ്ദേഹത്തിന്‍റെ ജനങ്ങളോടു പറഞ്ഞതായി 63-ാം വചനത്തിലും മുമ്പുകണ്ടുവല്ലോ. അതുപോലെയുള്ള ഒരു വാക്യംതന്നെയാണു ശുഐബ് (അ) അദ്ദേഹത്തിന്‍റെ ജനതയോടും പറഞ്ഞതായി ഈ വചനത്തില്‍ കാണുന്നത്. പക്ഷേ, അവിടങ്ങളില്‍ ‘വ്യക്തമായ തെളിവി’ (بَيِّنَة)നു പുറമെ ‘കാരുണ്യ’വും (رحمة) എന്നുകൂടിയാണുള്ളത്. കാരുണ്യം കൊണ്ടു പ്രധാനമായും അവിടങ്ങളില്‍ ഉദ്ദേശിക്കപ്പെട്ടിരിക്കു ന്നതു പ്രവാചകത്വവും അതോടു ബന്ധപ്പെട്ട കാര്യങ്ങളുമാണെന്നു രണ്ടിടത്തും നാം ചൂണ്ടിക്കാട്ടു കയും ചെയ്തിരിക്കുന്നു. ഇവിടെ കാരുണ്യത്തിന്‍റെ സ്ഥാനത്തു رِزْقًا حَسَنًا എന്നാണുള്ളത്. رِزْق (രിസ്ഖ്) എന്ന പദത്തിനു ‘ആഹാരം, ഉപജീവന മാര്‍ഗ്ഗം, കൊടുതി, പ്രദാനം’ എന്നും മറ്റും അര്‍ത്ഥ ങ്ങള്‍ വരും. ഭാഷാര്‍ത്ഥം നോക്കുമ്പോള്‍, ഭൗതികമോ, അഭൗതികമോ ആയ എല്ലാ ലഭ്യങ്ങള്‍ക്കും, വിഭവങ്ങള്‍ക്കും ഉപയോഗിക്കപ്പെടാവുന്നതാണത്. അതുകൊണ്ടു وَرَزَقَنِي مِنْهُ رِزْقًا حَسَنًا എന്ന വാക്യത്തിനു രണ്ടു പ്രകാരത്തില്‍ വിവക്ഷ നല്‍കപ്പെട്ടു കാണുന്നു: (1). നിങ്ങള്‍ ചെയ്യുന്നതുപോ ലെയുള്ള അഴിമതികളില്‍ നിന്നു സുരക്ഷിതനും, അനുവദനീയവുമായ മാര്‍ഗ്ഗത്തിലൂടെ മാത്രം ലഭ്യവുമായിക്കൊണ്ടു ജീവിക്കുവാനുള്ള വസ്തുവിഭവങ്ങള്‍ എനിക്കവന്‍ തന്നിരിക്കുന്നുവെന്നും. (2). പ്രവാചകത്വം, വിജ്ഞാനം, ദിവ്യസന്ദേശം മുതലായ അനുഗ്രഹങ്ങള്‍ എനിക്കവന്‍ പ്രദാനം ചെയ്തിരിക്കുന്നുവെന്നും. ശുഐബ് (അ) അദ്ദേഹത്തിന്‍റെ ജനങ്ങള്‍ക്കു നല്‍കിയ ഉല്‍ബോധനങ്ങ ളും, അവര്‍ അദ്ദേഹത്തിനു നല്‍കിയ മറുപടികളും നോക്കുമ്പോള്‍ ആദ്യം പറഞ്ഞ അഭിപ്രായ ത്തിനാണു മുന്‍തൂക്കം കാണുന്നത്. الله اعلم .  നിങ്ങളോടു ഞാന്‍ വിരോധിക്കുന്ന കാര്യങ്ങള്‍ ഒന്നാമതായി വര്‍ജ്ജിച്ചു വരുന്ന ആളാണു ഞാന്‍. നിങ്ങളോടു അവയെക്കുറിച്ചു വിരോധിക്കുകയും, അതോടൊപ്പം അതിനെതിരായി ഞാന്‍ പ്രവ ര്‍ത്തിക്കുകയും ചെയ്യുന്നുണ്ടെങ്കില്‍ നിങ്ങള്‍ക്കു എന്നെ ആക്ഷേപിക്കുവാന്‍ ന്യായമുണ്ടായിരു ന്നു. പക്ഷേ, ഞാന്‍ വിരോധിക്കുന്നതിനു എതിരില്‍ ഞാന്‍ ഒന്നും ചെയ്യുന്നില്ലല്ലോ. നിങ്ങളെ കഴി യുന്നത്ര നന്നാക്കി സംസ്കരിക്കുക മാത്രമാണു എന്‍റെ ലക്ഷ്യം. അതല്ലാതെ മറ്റൊരു കാര്യലാഭവും എനിക്കതിലില്ല. ഈ ലക്ഷ്യം സാധിക്കുവാന്‍ അല്ലാഹുവിങ്കല്‍നിന്നുതന്നെ സഹായം ലഭിക്കേണ്ടി യിരിക്കുന്നു. എനിക്കു സ്വന്തമായി അതിനു യാതൊരു കഴിവുമില്ല. അതുകൊണ്ടു വിനയപൂര്‍വ്വം കാര്യങ്ങളെല്ലാം അവനില്‍ ഞാന്‍ അര്‍പ്പിക്കുന്നു. ഇതൊക്കെയാണു അദ്ദേഹം തുടര്‍ന്നു പറഞ്ഞ തിന്‍റെ താല്‍പര്യം. അദ്ദേഹം വീണ്ടും തുടരുന്നു:-"
