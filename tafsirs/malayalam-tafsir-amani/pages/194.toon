tafsir[7]{c,v,t}:
  9,41,"അഅ്‌റാബി' [മരുഭൂ വാസി] കള്‍, അവിശ്വാസവും കപട വിശ്വാസവും കൂടുതല്‍ കഠിനമായവരാകുന്നു; അല്ലാഹു അവന്‍റെ റസൂലിന്‍റെ മേല്‍ അവതരിപ്പിച്ചതിന്‍റെ പരിധികളെ അറിയാതിരിക്കുവാന്‍ കൂടുതല്‍ അവകാശപ്പെട്ടവരുമാകുന്നു. അല്ലാഹു (എല്ലാം) അറിയുന്നവനും അഗാധജ്‌ഞനുമാണ്‌.   ഉന്മേഷം, ആരോഗ്യം, സാമ്പത്തിക കഴിവ്‌ മുതലായ സൗകര്യങ്ങള്‍ ഉണ്ടായിരിക്കുമ്പോഴും ആരോഗ്യക്കുറവ്‌, ദാരിദ്ര്യം, ജോലിത്തിരക്ക്‌ മുതലായ ചില വിഷമങ്ങളൊക്കെ ഉണ്ടായിരിക്കുമ്പോഴും നിങ്ങള്‍ പുറപ്പെടേണ്ടതുണ്ട്‌. ആയുധ സാമഗ്രികള്‍ കുറവായിരുന്നാലും, വേണ്ടത്ര ഉണ്ടായിരുന്നാലും പോകണം. അതായത്‌, യുദ്ധത്തിന്‌ ക്ഷണിക്കപ്പെടുമ്പോള്‍ വേണ്ടത്ര സൗകര്യങ്ങള്‍ ഉണ്ടായാലും കുറച്ചൊക്കെ വിഷമങ്ങള്‍ ഉണ്ടായിരുന്നാലും ആ ക്ഷണം സ്വീകരിച്ചു അതില്‍ പങ്കെടുക്കണം. അതാണ്‌ നിങ്ങള്‍ക്ക്‌ ഗുണമെന്ന്‌ നിങ്ങള്‍ മനസ്സിലാക്കണം എന്ന്‌ സാരം. കാര്യമായ മുടക്കുകളുള്ളവര്‍ക്കും, വലിയ വിഷമങ്ങളുള്ളവര്‍ക്കും ഒഴികഴിവുണ്ടെന്ന്‌ താഴെ 91-ാം വചനത്തില്‍ പ്രസ്‌താവിക്കുന്നുണ്ട്‌. അത്രത്തോളം ബുദ്ധിമുട്ടില്ലാത്തവരെപ്പറ്റിയാണ്‌ ഈ കല്‍പന."
  9,42,"മുഹാജിറു'കളില്‍നിന്നും, 'അന്‍സ്വാരി'കളില്‍ നിന്നും ആദ്യത്തെവരായ മുന്‍കടന്നവരും, (നിഷ്‌കളങ്കം) സുകൃതം ചെയ്‌തുകൊണ്ട്‌ അവരെ പിന്‍തുടര്‍ന്നവരും, അവരെക്കുറിച്ച്‌ അല്ലാഹു തൃപ്‌തിപ്പെട്ടിരിക്കുന്നു; അവര്‍ അവനെക്കുറിച്ചും തൃപ്‌തിപ്പെട്ടിരിക്കുന്നു; അടിഭാഗത്ത്‌ അരുവികള്‍ ഒഴുകിക്കൊണ്ടിരിക്കുന്ന സ്വര്‍ഗങ്ങളെ അവര്‍ക്കുവേണ്ടി അവന്‍ ഒരുക്കി വെക്കുകയും ചെയ്‌തിരിക്കുന്നു; അതില്‍ (അവര്‍) എന്നെന്നും നിത്യവാസികളായിക്കൊണ്ട്‌. അതത്രെ വമ്പിച്ച ഭാഗ്യം.   തബൂക്കിലേക്ക്‌ പുറപ്പെടാതെ മാറിനില്‍ക്കുന്ന കപട വിശ്വാസികളെക്കുറിച്ചാണ്‌ പറയുന്നത്‌. വളരെ പ്രയാസമൊന്നും സഹിക്കാതെ അവിടെവെച്ചു വല്ല കാര്യലാഭവും വേഗമങ്ങ്‌ ലഭിക്കുമെന്ന്‌ കാണുകയും, യാത്ര കേവലം സാധാരണപോലുള്ള ഒരു മിതമായ യാത്രയായിരിക്കുകയും ചെയ്‌തിരുന്നെങ്കില്‍ അവരും മടികൂടാതെ ഒപ്പം പോരുമായിരുന്നു. പക്ഷെ, യാത്ര കുറേ ക്ലേശകരമായിരിക്കുന്നത്‌ കൊണ്ടാണവര്‍ തയ്യാറാകാത്തത്‌. യഥാര്‍ത്ഥം ഇതാണ്‌. എനി, വഴിയെ (നിങ്ങള്‍ മടങ്ങിയെത്തിയശേഷം) ഞങ്ങള്‍ക്ക്‌ സാധിക്കായ്‌കകൊണ്ട്‌ പോരാതിരുന്നതാണെന്ന്‌ അവര്‍ കള്ളം പറഞ്ഞു സത്യം ചെയ്യും. അതിന്‍റെ അനന്തരഫലം അവരുടെ തന്നെ നാശമായിരിക്കുന്നതുമാണ്‌ എന്ന്‌ സാരം. ഇവരുടെ ഒഴികഴിവുകളെപ്പറ്റി 94-ാം വചനം മുതല്‍ താഴെ കൂടുതല്‍ വിശദീകരിക്കുന്നുണ്ട്‌."
  9,43,"വേറെ ചിലരുമുണ്ട്‌; അവര്‍ തങ്ങളുടെ പാപങ്ങളെ (സമ്മതിച്ചു) ഏറ്റുപറഞ്ഞിരിക്കുന്നു. അവര്‍ സല്‍ക്കര്‍മവും, വേറെ (ചില) ദുഷ്‌കര്‍മവും കൂട്ടിക്കലര്‍ത്തിയിരിക്കുന്നു. അല്ലാഹു അവരുടെ പശ്ചാത്താപം സ്വീകരിച്ചേക്കാവുന്നതാണ്‌. നിശ്ചയമായും അല്ലാഹു, വളരെ പൊറുക്കുന്നവനും, കരുണാനിധിയുമാകുന്നു.   ഓരോ ഒഴികഴിവുകള്‍ പറഞ്ഞു ആ യാത്രയില്‍നിന്ന്‌ തങ്ങളെ ഒഴിവാക്കണമെന്ന്‌ കപടവിശ്വാസികള്‍ നബി (صَلَّى اللَّهُ عَلَيْهِ وَسَلَّمَ) യോട്‌ അപേക്ഷിച്ചുകൊണ്ടിരുന്നപ്പോള്‍, അവരുടെ യഥാര്‍ത്ഥ സ്ഥിതി വ്യക്തമായി മനസ്സിലാക്കുവാന്‍ ശ്രമിക്കാതെ- അവരുടെ വാക്കുകളെമാത്രം ആസ്‌പദമാക്കി- അവര്‍ക്ക്‌ ഒഴിവുകൊടുത്തത്‌ നന്നായില്ല. അത്രത്തോളം വേണ്ടതില്ലായിരുന്നു. ഒഴികഴിവ്‌ അനുവദിച്ചില്ലെങ്കില്‍ തന്നെയും പോരുവാന്‍ തയ്യാറില്ലാത്തവരാണവര്‍. ഏതായാലും അങ്ങിനെ ചെയ്‌തത്‌ അല്ലാഹു മാപ്പാക്കിത്തന്നിരിക്കുന്നു എന്ന്‌ സാരം. നബി (صَلَّى اللَّهُ عَلَيْهِ وَسَلَّمَ) ചെയ്‌തത്‌ ഒരു കുറ്റകൃത്യമായിപ്പോയെന്നോ, പാപമായിപ്പോയെന്നോ അല്ലഇതിന്‍റെ അര്‍ഥം. നബി (صَلَّى اللَّهُ عَلَيْهِ وَسَلَّمَ) വിട്ടുവീഴ്‌ച ചെയ്‌തത്‌ കുറച്ചധികമായിപ്പോയി. അവരെപ്പറ്റിയുള്ള സദ്‌ വിചാരത്തില്‍ തിരുമേനിക്ക്‌ പിഴവുപറ്റിപ്പോയി എന്ന്‌ സൗമ്യമായ രൂപത്തില്‍ ഉണര്‍ത്തുക മാത്രമാണുദ്ദേശ്യം. അതുകൊണ്ടാണ്‌, ആക്ഷേപ വിഷയം എന്താണെന്നു പറയുന്നതിന്‌ മുമ്പ്‌ തന്നെ നിനക്ക്‌ അല്ലാഹു മാപ്പു നല്‍കിയിരിക്കുന്നു. (عَفَاالَّله عَنْكَ) എന്ന്‌ ആദ്യമേ പറഞ്ഞത്‌. "
  9,44,"(നബിയേ) പറയുകയും ചെയ്യുക; 'നിങ്ങള്‍ പ്രവര്‍ത്തിച്ചുകൊള്ളുവിന്‍, നിങ്ങളുടെ പ്രവര്‍ത്തനം വഴിയെ അല്ലാഹു കണ്ടുകൊള്ളും; അവന്‍റെ റസൂലും, സത്യവിശ്വാസികളും (കണ്ടുകൊള്ളും) അദൃശ്യവും, ദൃശ്യവും അറിയുന്നവനിലേക്ക്‌ നിങ്ങള്‍ വഴിയെ മടക്കപ്പെടുകയും ചെയ്യും. അപ്പോള്‍, നിങ്ങള്‍ പ്രവര്‍ത്തിച്ചുകൊണ്ടിരുന്നതിനെപ്പറ്റി അവന്‍ നിങ്ങളെ ബോധ്യപ്പെടുത്തുന്നതാണ്‌. അല്ലാഹുവിന്‍റെ കല്‍പനക്കുവേണ്ടി (കാര്യം) നിറുത്തിവെക്കപ്പെട്ട വേറെ ചിലരുമുണ്ട്‌; ഒന്നുകില്‍ അവന്‍ അവരെ ശിക്ഷിക്കും; ഒന്നുകില്‍ അവരുടെ പശ്ചാത്താപം അവന്‍ സ്വീകരിക്കുകയും ചെയ്യും. അല്ലാഹു (എല്ലാം) അറിയുന്നവനും, അഗാധജ്ഞനുമാകുന്നു.   സത്യവിശ്വാസികളായ ആളുകള്‍ എന്തെങ്കിലും കാരണം പറഞ്ഞു ഒഴിവാകുവാന്‍ ശ്രമം നടത്തുകയില്ല. അല്ലാഹുവിന്‍റെ മാര്‍ഗത്തില്‍ കഴിയുന്നത്ര പങ്കു വഹിക്കുകയായിരിക്കും അവര്‍ ചെയ്യുക. യഥാര്‍ഥ വിശ്വാസമില്ലാതെ മുസ്‌ലിം വേഷമണിഞ്ഞു അങ്ങോട്ടുമിങ്ങോട്ടും ആടിക്കളിച്ചുകൊണ്ടിരിക്കുന്ന കപടന്‍മാരേ വല്ല ഉപായങ്ങളും പറഞ്ഞ്‌ ഒഴിവാകുവാന്‍ സമ്മതം തേടുകയുള്ളൂ എന്നു സാരം. "
  9,45,"1279"
  9,46,"അപ്പോള്‍, അല്ലാഹുവിനെ സംബന്ധിച്ച ഭയഭക്തിയുടെയും (അവനില്‍ നിന്നുള്ള) പ്രീതിയുടെയും പേരില്‍, തന്‍റെ കെട്ടിടം അടിത്തറയിട്ടവനോ ഉത്തമം? അതല്ല. (പൊളിഞ്ഞു) വീഴുവാന്‍ പോകുന്ന ഒരു തിണ്ണയുടെ വക്കിന്‍മേല്‍ തന്‍റെ കെട്ടിടം അടിത്തറയിടുകയും, എന്നിട്ടത്‌ 'ജഹന്നമി' ന്‍റെ [നരകത്തിന്‍റെ] അഗ്നിയില്‍ പൊളിഞ്ഞുവീഴുകയും ചെയ്‌തവനോ (ഉത്തമം)?! അല്ലാഹുവാകട്ടെ. അക്രമികളായ ജനങ്ങളെ സന്‍മാര്‍ഗത്തിലാക്കുകയില്ല.   സാരം: നബി (صَلَّى اللَّهُ عَلَيْهِ وَسَلَّمَ)യും സൈന്യവും പോകുമ്പോള്‍ ഒന്നിച്ചു പോകണമെന്നുള്ള വിചാരമോ ആഗ്രഹമോ തന്നെ അവര്‍ക്കില്ല. ഉണ്ടെങ്കില്‍ അതിനുള്ള എന്തെങ്കിലും ഒരുക്കം അവരില്‍ കാണേണ്ടതായിരുന്നു. അതില്ലാത്ത സ്ഥിതിക്ക്‌ അവര്‍ നിങ്ങളുടെ ഒന്നിച്ചു പോരുന്നത്‌ തന്നെ അല്ലാഹുവിന്‌ ഇഷ്‌ടമില്ലാത്തതാകുന്നു. അങ്ങനെ, സ്‌ത്രീകള്‍, കുട്ടികള്‍ മുതലായവരെപ്പോലെ സമരത്തിന്‌ പോകാതെ അടഞ്ഞിരിക്കുന്നവരുടെ കൂട്ടത്തില്‍ അവരും ഇരിക്കട്ടെ എന്ന്‌ വെച്ചിരിക്കുകയാണ്‌ അല്ലാഹു. ഇതിനുള്ള കാരണവും അല്ലാഹു ചൂണ്ടിക്കാട്ടുന്നു:- "
  9,47,"അവര്‍ സ്ഥാപിച്ചതായ അവരുടെ (ആ) കെട്ടിടം അവരുടെ ഹൃദയങ്ങളില്‍ ഒരു ആശങ്ക (അഥവാ അസ്വാസ്ഥ്യം) ആയിക്കൊണ്ടേയിരിക്കുന്നതാണ്‌, അവരുടെ ഹൃദയങ്ങള്‍ കഷണം കഷണമായിപ്പോയാലൊഴികെ. അല്ലാഹു (എല്ലാം) അറിയുന്നവനും, അഗാധജ്ഞനുമാകുന്നു.   അവര്‍ നിങ്ങളൊന്നിച്ചു പോന്നിരുന്നാല്‍ തന്നെയും യാതൊരു ഉപകാരവും അവരെക്കൊണ്ട്‌ നിങ്ങള്‍ക്കുണ്ടാകുവാന്‍ പോകുന്നില്ല. കുഴപ്പം, വഞ്ചന, ഏഷണി മുതലായവ വഴി നിങ്ങള്‍ക്ക്‌ ആപത്ത്‌ വര്‍ദ്ധിപ്പിക്കുവാനുള്ള ശ്രമവും പരക്കംപാച്ചലും മാത്രമേ അവരില്‍ നിന്നുണ്ടാകുവാനുള്ളൂ. അതോടുകൂടി, അവരുടെ വാക്കുകള്‍ കേള്‍ക്കുകയും, അതില്‍ വഞ്ചിതരാവുകയും ചെയ്യുന്ന കുറേ ആളുകള്‍ നിങ്ങളുടെ കൂട്ടത്തില്‍ ഉണ്ട്‌ താനും. അവരും ഇവരും കൂടി ചേരുമ്പോള്‍ കുഴപ്പം കൂടുതലാവുകയും ചെയ്യും. ഇതെല്ലാം കാരണമായിട്ടാണ്‌ അവര്‍ നിങ്ങളൊന്നിച്ചു പോരുന്നത്‌ അല്ലാഹു ഇഷ്‌ടപ്പെടാതിരിക്കുന്നതും, അവര്‍ക്കതിന്‌ പ്രേരണ നല്‍കാതെ അവരെ തടഞ്ഞുവെച്ചതും എന്ന്‌ താല്‍പര്യം. ‘അവര്‍ക്ക്‌ ചെവികൊടുക്കുന്ന ആളുകള്‍ നിങ്ങളിലുണ്ട്‌’ എന്ന്‌ പറഞ്ഞത്‌ വിശ്വാസം ദൃഢപ്പെട്ടു കഴിഞ്ഞിട്ടില്ലാത്ത ദുര്‍ബ്ബല വിശ്വാസികള്‍, ദീര്‍ഘദൃഷ്‌ടിയും സൂക്ഷ്‌മ ബുദ്ധിയുമില്ലാത്ത സാത്വികന്മാരായ ആളുകള്‍ എന്നിവരെയൊക്കെ ഉദ്ദേശിച്ചാകുന്നു."
