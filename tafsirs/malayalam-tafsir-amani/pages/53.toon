tafsir[7]{c,v,t}:
  3,23,"വേദക്കാരേ, എന്തിനാണ് നിങ്ങള്‍ ഇബ്‌റാഹീമിന്‍റെ കാര്യത്തില്‍ (തര്‍ക്കിച്ച്) ന്യായവാദം നടത്തുന്നത്? തൗറാത്തും, ഇന്‍ജീലും അദ്ദേഹത്തിന് ശേഷമല്ലാതെ ഇറക്കപ്പെട്ടിട്ടില്ലല്ലോ (എന്നിരിക്കെ)! അപ്പോള്‍, നിങ്ങള്‍ ചിന്തിക്കുന്നില്ലേ?! ഹേ, നിങ്ങള്‍ (ഇതാ) ഇങ്ങിനെ യുള്ളവരാകുന്നു: നിങ്ങള്‍ക്ക് അറിവുള്ള കാര്യത്തില്‍ നിങ്ങള്‍ (തര്‍ക്കിച്ച്) ന്യായവാദം നടത്തി! എന്നാല്‍, നിങ്ങള്‍ക്ക് അറിവില്ലാത്ത കാര്യത്തില്‍ എന്തിനാണ് നിങ്ങള്‍ ന്യായവാദം നടത്തിക്കൊണ്ടിരിക്കുന്നത്?! അല്ലാഹു (എല്ലാം) അറിയുന്നു: നിങ്ങള്‍ക്ക് അറിയുകയില്ലതാനും. നിശ്ചയമായും, മനുഷ്യരില്‍ വെച്ച് ഇബ്‌റാഹീമിനോട് കൂടുതല്‍ (അടുപ്പ) ബന്ധമുള്ളവര്‍, അദ്ദേ ഹത്തെ പിന്‍പറ്റിയവരും, ഈ പ്രവാചകനും, വിശ്വസിച്ചിട്ടുള്ളവരും തന്നെയാണ്. അല്ലാഹു സത്യവിശ്വാസികളുടെ രക്ഷാധികാരി (അഥവാ സഹായി) യാകുന്നു.   തൗറാത്തിന്‍റെയും ഇന്‍ജീലിന്‍റെയും അനുയായികളെന്ന് അവകാശപ്പെടുന്ന വേദക്കാര്‍, അല്ലാഹുവിനെയും റസൂലിനെയും അനുസരിക്കുന്ന വിഷയത്തില്‍ അതേ ഗ്രന്ഥങ്ങളില്‍ പ്രസ്താവിച്ചിട്ടുള്ള വിധികളെ സ്വീകരിക്കാന്‍ ബാധ്യസ്ഥരാണ്. എന്നിട്ടും അതിന് അവരെ ക്ഷണിച്ചാല്‍, ആ ക്ഷണം സ്വീകരിക്കാതെ പിന്മാറി കളയുന്നു. ഇത് ശിക്ഷാര്‍ഹവും തെറ്റുമാണെന്ന് അവര്‍ക്കറിയുകയും ചെയ്യാം. ഞങ്ങള്‍ എന്ത് തെറ്റുകുറ്റം ചെയ്താലും കവിഞ്ഞ പക്ഷം നിശ്ചിത ദിവസത്തേക്കുമാത്രമെ ഞങ്ങള്‍ നരക ശിക്ഷ അനുഭവിക്കേണ്ടിവരികയുള്ളൂവെന്നും മറ്റും നേരത്തെത്തന്നെ മതത്തിന്‍റെ പേരില്‍ അവര്‍ സ്വയം കെട്ടിച്ചമച്ചുവെച്ചിട്ടുണ്ട്. കാലാന്തരത്തില്‍ അതൊക്കെ മതതത്വങ്ങളായി അവര്‍ അംഗീകരിച്ചു വഞ്ചിതരാകുകയും ചെയ്തിരിക്കുന്നു; ഇതാണ് കാരണം. ഇത്തരം അന്ധവും അടിസ്ഥാനരഹിതവുമായ ധാരണകള്‍ വെച്ചുകൊണ്ടിരിക്കേണ്ടാ. എല്ലാവരെയും ഒരുമിച്ചുകൂട്ടി ഓരോരുത്തരുടെയും ചെയ്തികള്‍ക്ക് യാതൊരു അനീതിയും കൂടാതെ തക്കതായ നടപടി കൈകൊള്ളുന്ന ഒരു ദിവസം വരാനുണ്ട്, അന്ന് അവര്‍ ഖേദിക്കേണ്ടി വരും. ആ ഖേദം കൊണ്ട് ഒരു പ്രയോജനവും സിദ്ധിക്കുകയുമില്ല. അത് കൊണ്ട് ഇപ്പോള്‍ തന്നെ രക്ഷാമാര്‍ഗം തേടുകയാണ് അവര്‍ക്കു നല്ലത് എന്നൊക്കെ അല്ലാഹു അവരെ താക്കീത് ചെയ്യുന്നു. (അല്‍പ ദിവസമല്ലാതെ ഞങ്ങളെ നരക ശിക്ഷ ബാധിക്കുകയില്ലെന്ന് അവര്‍ പറഞ്ഞതിന്‍റെ താല്‍പര്യം അല്‍ബക്വറഃ 80ലും വ്യാഖ്യാനത്തിലും വിവരിച്ചു കഴിഞ്ഞിട്ടുണ്ട്)."
  3,24,"316"
  3,25,"316"
  3,26,"അവന്‍ ഉദ്ദേശിക്കുന്നവരെ തന്‍റെ കാരുണ്യംകൊണ്ട് അവന്‍ പ്രത്യേകപ്പെടുത്തുന്നു. അല്ലാഹു, മഹത്തായ അനുഗ്രഹമുള്ളവനത്രെ.' വേദക്കാരിലുണ്ട് ചിലര്‍: ഒരു 'ക്വിന്‍ത്വാറി'നെ [കൂമ്പാരത്തെ] സംബന്ധിച്ച് നീ അവരെ വിശ്വസിച്ചാല്‍ അവര്‍ നിനക്കത് തന്നുതീര്‍ക്കും. അവരിലുണ്ട് (വേറെ) ചിലരും; ഒരു 'ദീനാറിനെ' [പൊന്‍പണത്തെ] സംബന്ധിച്ച് നീ അവരെ വിശ്വസിച്ചാല്‍ -അവരില്‍ [അവരെ തിരക്കിക്കൊണ്ട് നീ നിലകൊള്ളുന്നവനായി രുന്നാലല്ലാതെ- അവര്‍ നിനക്കത് തന്നുതീര്‍ക്കുകയില്ല. '(വേദക്കാരല്ലാത്ത ) നിരക്ഷരജ്ഞരുടെ കാര്യത്തില്‍, ഞങ്ങളുടെ മേല്‍ (ബാധ്യതയുണ്ടാ വാന്‍) ഒരു മാര്‍ഗവുമില്ല, എന്ന് അവര്‍ പറയുന്നത് നിമിത്തമത്രെ അത്. അവര്‍ അറിഞ്ഞുകൊണ്ട് (തന്നെ) അല്ലാഹുവിന്‍റെ മേല്‍ വ്യാജം പറയുകയും ചെയ്യുന്നു.   പ്രവാചകത്വം, പ്രതാപം, രാജത്വം ആദിയായവ തങ്ങളുടെ കുത്തകാവകാശമായി ഗണിക്കുകയും ആഭിജാത്യത്തില്‍ ദുരഭിമാനം കൊള്ളുകയും ചെയ്യുന്നവരാണ് വേദക്കാര്‍. സത്യ നിഷേധത്തിനും ധിക്കാരത്തിനും അവരെ പ്രേരിപ്പിക്കുന്ന ഒരു പ്രധാന കാരണവും അതാകുന്നു. അത്തരം വാദങ്ങള്‍ക്കുള്ള ഖണ്ഡനമാണ് ഈ വചനങ്ങള്‍. സത്യവിശ്വാസികള്‍ ദാരിദ്ര്യവും ബുദ്ധിമുട്ടും അനുഭവിച്ചു കൊണ്ടിരിക്കുമ്പോള്‍, അവരുടെ ശത്രുപക്ഷങ്ങള്‍ സുഖാഡംബരങ്ങളിലും പ്രതാപത്തിലും കഴിഞ്ഞുകൂടുന്നു. സത്യവിശ്വാസികളാണ് അല്ലാഹുവിന് ഇഷ്ടപ്പെട്ടവരെങ്കില്‍ അവര്‍ക്കല്ലേ ജീവിത സുഖസൗകര്യങ്ങളും കഴിവും കൂടുതല്‍ ലഭിക്കേണ്ടത്? അവിശ്വാസികളില്‍ നിന്നുണ്ടാകാറുള്ള ചോദ്യത്തിനു മറുപടിയും ഈ വചനങ്ങളില്‍ അടങ്ങിയിരിക്കുന്നു.  അല്ലാഹുവിനെ അഭിമുഖീകരിച്ചു കൊണ്ടു ചെയ്യുന്ന പ്രാര്‍ത്ഥനാരൂപത്തിലാണ് ബാഹ്യത്തില്‍ ഈ വചനങ്ങളെങ്കിലും മേല്‍ ചൂണ്ടിക്കാട്ടിയ സംഗതികള്‍ അതില്‍ ഉള്‍ക്കൊണ്ടിട്ടുണ്ട് എന്നതില്‍ സംശയമില്ല. അതെ,മഹത്തായ ഒരു പ്രാര്‍ത്ഥനയും, തത്വപരമായ കുറെ യാഥാര്‍ത്ഥ്യങ്ങളും ഈ വചനങ്ങള്‍ മുഖേന അല്ലാഹു സത്യവിശ്വാസികളെ പഠിപ്പിക്കുന്നു. ഈ വചനങ്ങള്‍ മുഖേന പ്രാര്‍ത്ഥന ചെയ്താല്‍ ഉത്തരം കിട്ടാതിരിക്കുകയില്ലെന്നു കാണിക്കുന്ന ചില ഹദീഥുകള്‍ ത്വബ്‌റാനി (റ)യും മറ്റും ഉദ്ധരിച്ചിട്ടുളളതും പ്രസ്താവ്യമാണ്.  ഒരു വ്യാഖ്യാനത്തിന്‍റെ സഹായം കൂടാതെതന്നെ ഈ വചനങ്ങളിലെ ആശയം വ്യക്തമാണ്. അവയുടെ രത്‌നച്ചുരുക്കം ഇങ്ങിനെ മനസ്സിലാക്കാം. അല്ലാഹുവേ, എല്ലാ വിധത്തിലുള്ള സ്ഥാനപദവികളും നന്മകളും കനിഞ്ഞേകുന്നതും, അവ എടുത്തുകളയുന്നതും, രാപകലുകളെ നിയന്ത്രിക്കുന്നതും, ജീവികളും നിര്‍ജ്ജീവ വസ്തുക്കളുമാകുന്ന എല്ലാ വസ്തുക്കളെയും സൃഷ്ടിച്ചു പരിപാലിക്കുന്നതും നീയാകുന്നു. എല്ലാം നിന്‍റെ മാത്രം ഉടമയിലും നിയന്ത്രണാധികാരത്തിലും ഉള്‍പ്പെട്ടതാകുന്നു. നിന്‍റെ ഉദ്ദേശ്യവും പരിപാടിയും അനുസരിച്ചല്ലാതെ ഒന്നും സംഭവിക്കുകയില്ല. നിന്നെ കൂടാതെ മറ്റാര്‍ക്കും അതിലൊന്നും പങ്കോ അവകാശമോ ഇല്ല. അത് കൊണ്ട് നിന്‍റെ ഔദാര്യവും കൃപാകടാക്ഷവും ഞങ്ങളില്‍ വര്‍ഷിപ്പിക്കേണമേ!  രാത്രിയെ പകലിലും പകലിനെ രാത്രിയിലും കടത്തുക എന്നു പറഞ്ഞതിന്‍റെ സാരം രാത്രി കുറയുമ്പോള്‍ ആ കുറവ് പകലില്‍ വര്‍ദ്ധിപ്പിക്കുകയും, പകല്‍ കുറയുമ്പോള്‍ ആ കുറവ് രാത്രിയില്‍ വര്‍ദ്ധിപ്പിക്കുകയും ചെയ്യുകയെന്നതാകുന്നു. അസ്തമയത്തെതുടര്‍ന്നു പകല്‍ രാത്രിയിലും, പ്രഭാതത്തെതുടര്‍ന്ന് രാത്രി പകലിലും ലയിച്ചു പോകുന്നതിനെ ഉദ്ദേശിച്ചും ആകാവുന്നതാണ്. (ഇതിനെപ്പറ്റി സൂറഃ ഹജ്ജ് 61, ലുക്വ്മാന്‍ 29 മുതലായ സ്ഥലങ്ങളില്‍ വിവരിച്ചത് നോക്കുക) ജീവികളില്‍ നിന്ന് നിര്‍ജ്ജീവ വസ്തുക്കളെയും നിര്‍ജ്ജീവ വസ്തുക്കളില്‍ നിന്ന് ജീവ വസ്തുക്കളെയും ഉണ്ടാക്കുന്നതിനെപ്പറ്റി പ്രത്യേകമൊന്നും പറയേണ്ടതില്ല. ഇന്ദ്രിയത്തില്‍ നിന്ന് മനുഷ്യനും, മനുഷ്യനില്‍ നിന്ന് ഇന്ദ്രിയവും, വിത്തില്‍ നിന്ന് ചെടിയും, ചെടിയില്‍ നിന്ന് വിത്തും, പക്ഷിയില്‍ നിന്ന് മുട്ടയും, മുട്ടയില്‍ നിന്ന് പക്ഷിയും, വളത്തില്‍ നിന്ന് പുഴുവും, പുഴുവില്‍ നിന്ന് വളവും അങ്ങനെ കണക്കറ്റ ഉദാഹരണങ്ങള്‍ നിത്യവും നാം കണ്ടുകൊണ്ടിരിക്കുന്നു. ഇതിനെല്ലാം ബാഹ്യമായ ചില കാരണങ്ങള്‍ മനുഷ്യര്‍ക്ക് എണ്ണിപ്പറയാന്‍ സാധിച്ചേക്കുമെങ്കിലും വാസ്തവത്തില്‍ ആ കാരണങ്ങള്‍ക്ക് കാരണവും അവയെ വ്യവസ്ഥചെയ്തു നിയന്ത്രിക്കുന്നതും അല്ലാഹുവാണല്ലോ. അവന്‍ ഉദ്ദേശിക്കുന്നവര്‍ക്ക് അവന്‍ നല്‍കുമെന്നും, അവന്‍ ഉദ്ദേശിക്കുന്നവരില്‍നിന്നു അവന്‍ നീക്കിക്കളയുമെന്നും പറഞ്ഞതിന് തന്നെ ഭൂതവര്‍ത്തമാനകാല ചരിത്രം പരിശോധിച്ചാല്‍ – വ്യക്തി വ്യത്യാസമോ, സമൂഹ വ്യത്യാസമോ കൂടാതെ – ധാരാളക്കണക്കില്‍ ഉദാഹരണങ്ങള്‍ കാണാവുന്നതാണ് . നൂറുകണക്കിലും ആയിരക്കണക്കിലും കൊല്ലക്കാലം അതീവ പ്രതാപവും പ്രശസ്തിയും പാരമ്പര്യവുമായി നിലനിന്നു പോന്ന സമൂഹങ്ങള്‍ പെട്ടന്ന് നിന്ദ്യന്മാരില്‍ നിന്ദ്യന്‍മാരും ലോകം മുഴുവന്‍ കീര്‍ത്തിമുദ്രനേടിയ വമ്പന്മാര്‍ പെട്ടന്നു ലോകദൃഷ്ട്യാ അധമന്മാരില്‍ അധമന്‍മാരുമായി മാറുന്നതും, ഇതിനു വിപരീതം സംഭവിക്കുന്നതും എക്കാലത്തും അനുഭവത്തില്‍ കാണാറുള്ള കാഴ്ചകളാണല്ലോ. അതെ, എല്ലാം അല്ലാഹുവിന്‍റെ സൃഷ്ടി. എല്ലാം അവന്‍റെ കല്‍പ്പന. أَلَا لَهُ الْخَلْقُ وَالْأَمْرُ"
  3,27,"319"
  3,28,"നിങ്ങള്‍ മലക്കുകളെയും, നബിമാരെയും റബ്ബുകളായി സ്വീകരിക്കുവാന്‍ അദ്ദേഹം നിങ്ങളോട് കല്‍പിക്കുകയും (ഉണ്ടാകുക) ഇല്ല. നിങ്ങള്‍ മുസ്‌ലിംകള്‍ [അല്ലാഹുവിന് കീഴൊതുങ്ങിയവര്‍] ആയിട്ടുള്ളതിന് ശേഷം, നിങ്ങളോട് അവിശ്വാസത്തിന് അദ്ദേഹം കല്‍പിക്കുകയോ?!   അവിശ്വാസികളായ വ്യക്തികളോടോ സംഘങ്ങളോടോ സ്‌നേഹബന്ധം സ്ഥാപിച്ചുകൊണ്ട് സത്യവിശ്വാസികള്‍ അവരെ മിത്രങ്ങളും കൈകാര്യക്കാരുമായി സ്വീകരിക്കുന്നതിനെ അല്ലാഹു കര്‍ശനമായി വിരോധിക്കുന്നു. അങ്ങനെ ചെയ്യുന്നവര്‍ക്ക് അല്ലാഹുവുമായി യാതൊരു ബന്ധവുമില്ല -അഥവാ അല്ലാഹുവില്‍ നിന്ന് അവന് കരുണയും സ്‌നേഹവും പ്രതീക്ഷിക്കുവാനില്ല- എന്ന് കനത്ത താക്കീതും നല്‍കുന്നു. എന്നാല്‍ അവരുടെ ഭാഗത്ത് നിന്ന് വല്ല ആപത്തോ അസഹനീയമായ അക്രമമോ മര്‍ദ്ദനങ്ങളോ ഉണ്ടായേക്കാമെന്ന് ഭയപ്പെടുന്ന പക്ഷം, അതില്‍ നിന്ന് രക്ഷപ്രാപിക്കാനുള്ള ഒരു കരുതലെന്ന നിലക്ക് പ്രത്യക്ഷത്തില്‍ അവരുമായി മൈത്രിയും സ്‌നേഹബന്ധവും സ്ഥാപിക്കുന്നതിന് വിരോധമില്ലെന്നും അറിയിക്കുന്നു. പക്ഷേ, ആ ബന്ധം പരിധിയില്‍ കവിയുകയോ, ആവശ്യത്തിലധികമായി തീരുകയോ ചെയ്യുന്നത് സൂക്ഷിക്കണമെന്നും അല്ലാത്ത പക്ഷം അല്ലാഹുനടപടി എടുക്കുമെന്നും കൂടി ഓര്‍മിപ്പിക്കുകയും ചെയ്തിരിക്കുന്നു. ശത്രുപക്ഷക്കാരുമായുള്ള അണഞ്ഞ ബന്ധം ഇസ്‌ലാമിനും മുസ്‌ലിംകള്‍ക്കും ദ്രോഹകരമായിത്തീരുമെന്നുള്ളതാണ് ഈ വിഷയത്തില്‍ ഇത്രയും കര്‍ശനമായ താക്കീതിന് കാരണം. മാത്രമല്ല, സ്വന്തം മതത്തിന്‍റെയും സമുദായത്തിന്‍റെയും നന്മക്കു വേണ്ടത്ര വില കല്‍പിക്കുന്നില്ലെന്നും ശത്രുക്കളുടെ നിലപാടുമായി പൊരുത്തപ്പെടുന്നുവെന്നുമാണല്ലോ അവരെ മിത്രങ്ങളായി കരുതുന്നതിന്‍റെ അര്‍ത്ഥം.  അല്ലാഹുപറയുന്നു: ‘ഹേ വിശ്വസിച്ചവരേ, നിങ്ങള്‍ യഹൂദികളെയും ക്രിസ്ത്യാനികളെയും മിത്രങ്ങളാക്കി വെക്കരുത്. അവരില്‍ ചിലര്‍ ചിലരുടെ (അവര്‍ തമ്മതമ്മില്‍) മിത്രങ്ങളത്രെ. നിങ്ങളില്‍നിന്ന് ആരെങ്കിലും അവരെ മിത്രങ്ങളാക്കുന്ന പക്ഷം അവന്‍ അവരില്‍പ്പെട്ടവനായിരിക്കും, (മാഇദഃ :51) ‘അവിശ്വസിച്ചവരില്‍ ചിലര്‍ ചിലരുടെ മിത്രങ്ങളാകുന്നു’ (നിങ്ങള്‍ക്ക് അവര്‍ മിത്രങ്ങളല്ല) അങ്ങിനെ നിങ്ങള്‍ ചെയ്യാത്ത പക്ഷം ഭൂമിയില്‍ കുഴപ്പവും വലിയ നാശവും ഉണ്ടാകുന്നതാണ്’. (അന്‍ഫാല്‍:73) ‘ഹേ വിശ്വസിച്ചവരേ, എന്‍റെ ശത്രുവും നിങ്ങളുടെ ശത്രുവുമായവരോട് സ്‌നേഹം കാട്ടിക്കൊണ്ട്  അവരെ നിങ്ങള്‍ മിത്രങ്ങളാക്കരുത്……’ (മുംതഹനഃ :1) ഈ വചനത്തിന്‍റെ പൂര്‍ണഭാഗവും വ്യാഖ്യാനവും സുറ: മുംതഹനഃയില്‍ നോക്കുന്നത് സന്ദര്‍ഭോചിതമായിരിക്കും: അബുദ്ദര്‍ദാഉ് (رضي الله عنه) പ്രസ്താവിച്ചതായി ഇമാംബുഖാരി (رحمه الله) ഉദ്ധരിക്കുന്നു; ചില ജനങ്ങളുടെ മുഖത്ത് ഞങ്ങള്‍ (ചിരിച്ച്) പല്ലുകാട്ടും. ഞങ്ങളുടെ ഹൃദയങ്ങള്‍ ശപിക്കുന്നുമുണ്ടായിരിക്കും. അതായത് ഞങ്ങളുടെ ശത്രുക്കളില്‍ ചിലരെ കാണുമ്പോള്‍ ഞങ്ങളുടെ മനസ്സില്‍ അവരോട് വെറുപ്പും അറപ്പുമായിരിക്കുമെന്ന് സാരം. ഈ വചനത്തില്‍ تقية (സൂക്ഷ്മത കാണിക്കുക) എന്നു പറഞ്ഞതിന്‍റെ വ്യാഖ്യാനമായി ഇബ്‌നു അബ്ബാസി (رضي الله عنه)ല്‍ നിന്ന് ഇമാം ഥൗരി (رحمه الله) മുതലായവര്‍ ഇങ്ങനെ ഉദ്ധരിക്കുന്നു: പ്രവൃത്തികൊണ്ടല്ല സൂക്ഷ്മത. നാവ് കൊണ്ട് മാത്രമാണ് സുക്ഷ്മത’ അതായത്, സംസാരത്തിലും പെരുമാറ്റത്തിലും സ്‌നേഹം പ്രകടിപ്പിക്കുകയല്ലാതെ, ഹൃദയം ഇണങ്ങികൊണ്ടുള്ള സ്‌നേഹമോ സ്‌നേഹബന്ധത്തിന്‍റെ അടിസ്ഥാനത്തിലുള്ള പ്രവര്‍ത്തനങ്ങളോ ഉണ്ടായിക്കൂടാ എന്ന് സാരം. ഗത്യന്തരമില്ലാത്ത ഘട്ടത്തില്‍ ഹൃദയത്തില്‍ സത്യവിശ്വാസം ഉറപ്പിച്ചുകൊണ്ട് കുഫ്‌റിന്‍റെ വല്ല വാക്കുകളും പറയേണ്ടി വന്നാല്‍ അതിന് വിരോധമില്ലെന്ന് (സൂറഃ: നഹ്ല്‍ 106ല്‍) അല്ലാഹു വ്യക്തമാക്കിയിട്ടുള്ളതാണ്.  മുസ്‌ലിംകളുമായി ശത്രുത വെച്ചുപുലര്‍ത്തി പോരുകയും, തക്കം കിട്ടിയാല്‍ ഉപദ്രവിക്കുവാനും അക്രമിക്കുവാനും വട്ടംകൂട്ടി ക്കൊണ്ടിരിക്കുകയും ചെയ്യുന്ന അവിശ്വാസികളെക്കുറിച്ചാണ് മേല്‍ പ്രസ്താവിച്ചതെല്ലാം എന്ന് പ്രത്യേകം ഓര്‍മിച്ചിരിക്കേണ്ടതാകുന്നു. മനസ്സില്‍ ശത്രുത ഒളിച്ചുവെക്കുകയോ പുറമെ പ്രകടിപ്പിച്ചു കൊണ്ടിരിക്കുകയോ ചെയ്യാതെ അന്യോന്യം നല്ലനിലയില്‍ വര്‍ത്തിച്ചു പോരുന്ന അവിശ്വാസികളോട് മുസ്‌ലിംകള്‍ അങ്ങോട്ടും സ്‌നേഹത്തിലും സൗഹാര്‍ദ്ദത്തിലും തന്നെ വര്‍ത്തിക്കേണ്ടതാകുന്നു. സൂറതുല്‍ മുംതഹനഃ 8, 9 വചനങ്ങളില്‍ അല്ലാഹു ഇക്കാര്യം വ്യക്തമായി പ്രസ്താവിച്ചിരിക്കുന്നു. അമുസ്‌ലിംകളുമായി ഇടപെടുന്നതു സംബന്ധിച്ച് കൂടുതല്‍ വിവരം ആ വചനങ്ങളിലും അവയുടെ വ്യഖ്യാനത്തിലും കാണാവുന്നതാണ്. അവിടെ നോക്കുക."
  3,29,"തങ്ങളുടെ വിശ്വാസത്തിന് ശേഷം അവിശ്വസിച്ചതായ ഒരു ജനതയെ അല്ലാഹു എങ്ങനെ നേര്‍മാര്‍ഗത്തിലാക്കും? റസൂല്‍ യഥാര്‍ത്ഥ (സത്യ)വാനാണെന്ന് അവര്‍ സാക്ഷ്യപ്പെടുത്തുകയും, അവര്‍ക്ക് വ്യക്തമായ തെളിവുകള്‍ വന്നുകിട്ടുകയും ചെയ്തിരിക്കുന്നു (എന്നിരിക്കെ)! അല്ലാഹു അക്രമികളായ ജനങ്ങളെ നേര്‍മാര്‍ഗത്തിലാക്കുകയില്ല താനും. നിശ്ചയമായും, അവിശ്വസിക്കുകയും, തങ്ങള്‍ അവിശ്വാസികളായിക്കൊണ്ട് (തന്നെ) മരണപ്പെടുകയും ചെയ്തവര്‍, അവരില്‍ ഒരാളില്‍നിന്നും ഭൂമി നിറയെ സ്വര്‍ണം സ്വീകരിക്കപ്പെടുകയില്ലതന്നെ- അവനത് തെണ്ടം [പ്രായശ്ചിത്തം] ചെയ്താലും ശരി അക്കൂട്ടര്‍, അവര്‍ക്ക് വേദനയേറിയ ശിക്ഷയുണ്ടായിരിക്കും; അവര്‍ക്ക് സഹായികളായി (ആരും) ഇല്ലതാനും   വ്യാകരണപരമായി നോക്കുമ്പോള്‍ يَوْمَ تَجِدُ മുതല്‍ مِن سُوءٍ വരെയുള്ളതെല്ലാം ചേര്‍ന്നു ഒരു വാക്യമായും تَوَدُّ മുതല്‍ രണ്ടാമത്തെ വാക്യം ആരംഭിക്കുന്നതായും വരാവുന്നതാണ്. അപ്പോള്‍ ഒന്നാമത്തെ വാക്യത്തിന് ഇങ്ങിനെ അര്‍ത്ഥം പറയാം: ‘എല്ലാ ഓരോ ആത്മാവും -അഥവാ വ്യക്തിയും- നന്മയായിട്ട് എന്ത് പ്രവര്‍ത്തിച്ചുവോ അതും തിന്മയായിട്ട് എന്ത് പ്രവര്‍ത്തിച്ചുവോ അതും ഹാജരാക്കപ്പെട്ടതായി അതു കണ്ടെത്തുന്ന ദിവസം! ഇതു ക്വിയാമത്തു നാളിനെ ഉദ്ദേശിച്ചാണെന്ന് പറയേണ്ടതില്ല. ഇഹത്തില്‍ വെച്ചു ചെയ്ത എല്ലാ നന്‍മതിന്മകളും മുമ്പില്‍ കാണുന്ന ദിവസമാണല്ലോ അത്. രണ്ടാമത്തെ വാക്യത്തിന്‍റെ അര്‍ത്ഥം ഇങ്ങിനെയും പറയാം: ‘അതിനും അതിനുമിടയില്‍ അഥവാ ആത്മാവിനും ആ ദിവസത്തിനുമിടയില്‍ – വിദൂരമായ അകലം ഉണ്ടായിരുന്നെങ്കില്‍ (നന്നായേനേ) എന്ന് കൊതിക്കും’ രണ്ടായാലും തിന്മ പ്രവര്‍ത്തിച്ചവര്‍ ക്വിയാമത്ത് നാളില്‍ അതുമൂലം തീരാ ദുഃഖത്തിലായിത്തീരുമെന്ന് സാരം."
