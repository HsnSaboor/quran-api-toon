tafsir[6]{c,v,t}:
  10,1,"മക്കീ സൂറത്തുകളിലെ പ്രധാന പ്രതിപാദ്യ വിഷയങ്ങളായ തൗഹീദിന്‍റെ സ്ഥാപനം, ശിര്‍ക്കിന്‍റെ ഖണ്‌ഡനം, പ്രവാചകത്വം, മരണാനന്തരജീവിതം, പ്രതിഫലനടപടി മുതലായവയും അവയുമായി ബന്ധപ്പെട്ട കാര്യങ്ങളും തന്നെയാണ്‌ ഈ സൂറത്തിലെ മുഖ്യ പ്രതിപാദ്യ വിഷയങ്ങള്‍. 98-ാം വചനത്തില്‍ യൂനുസ്‌ (അ)ന്‍റെ ജനതയെപറ്റി പരാമര്‍ശിക്കുന്നു. സൂറത്തു യൂനുസ്‌ എന്ന നാമകരണത്തിന്‌ കാരണമതാണ്‌.   അലിഫ്‌ - ലാം - റാ' അവ വിജ്ഞാനപ്രദമായ (അഥവാ തത്വപൂര്‍ണമായ) വേദഗ്രന്ഥത്തിന്‍റെ 'ആയത്തു' [സൂക്തം] കളാകുന്നു.   ഈ സൂറത്തിന്‍റെ ആരംഭത്തില്‍ കാണുന്നതുപോലെയുളള കേവലാക്ഷരങ്ങളെ സംബന്ധിച്ച്‌ സൂറത്തുല്‍ ബക്വറഃയുടെ ആരംഭത്തിലും മറ്റും മുമ്പ്‌ വിവരിച്ചുകഴിഞ്ഞിട്ടുണ്ട്‌. അതുപോലെ, ഈ സൂറത്തിലെ സൂക്തങ്ങളെ ഉദ്ദേശിച്ച്‌ هذه (ഇവ) എന്ന്‌ പറയാതെ تِلْكَ (അവ) എന്ന സൂചനാനാമം ഉപയോഗിച്ചതിലടങ്ങിയ സൂചനയും സൂറത്തുല്‍ ബക്വറഃ 2-ാം വചനത്തിന്‍റെ വ്യാഖ്യാനത്തില്‍ വിവരിച്ചിട്ടുണ്ട്‌."
  10,2,"മനുഷ്യര്‍ക്ക്‌ ഒരു അല്‍ഭുതമായിപ്പോയോ, അവരില്‍പെട്ട ഒരു പുരുഷന്‌ നാം 'വഹ്‌യ്‌' [ദിവ്യസന്ദേശം] നല്‍കിയത്‌?: മനുഷ്യരെ നീ താക്കീത്‌ ചെയ്യണമെന്നും, വിശ്വസിച്ചവര്‍ക്ക്‌ തങ്ങളുടെ റബ്ബിന്‍റെ അടുക്കല്‍ സത്യത്തിന്‍റെ (ഉന്നത) പദവിയുണ്ടെന്ന്‌ സന്തോഷവാര്‍ത്ത അറിയിക്കണമെന്നും! അവിശ്വാസികള്‍ പറയുന്നു: 'നിശ്ചയമായും ഇവന്‍ ഒരു സ്‌പഷ്‌ടമായ മാരണക്കാരന്‍ തന്നെ' എന്ന്‌.   ‘ഒരു മനുഷ്യനെയോ അല്ലാഹു റസൂലായി നിയോഗിച്ചത്‌?’ 17:94 (أَبَعَثَ اللهَّ بَشَرًا رَسُولا) എന്നും, ‘നമ്മുടെ റബ്ബ്‌ വേണമെന്നു വെച്ചിരുന്നെങ്കില്‍ അവന്‍ മലക്കുകളെ ഇറക്കുക തന്നെ ചെയ്യുമായിരുന്നു’ 41:14 (لَوْ شَاءَ رَبُّنَا لأنْزَلَ مَلاىكةً) എന്നുമൊക്കെ സത്യനിഷേധികള്‍ പറയാറുണ്ടായിരുന്നു. ചിലപ്പോള്‍ `ഈ രണ്ട്‌ രാജ്യങ്ങളില്‍ – മക്കയിലോ ത്വാഇഫിലോ – ഉളള ഏതെങ്കിലും ഒരു മഹാ പുരുഷന്‍റെ മേല്‍ എന്തുകൊണ്ട്‌ ഈ ക്വുര്‍ആന്‍ അവതരിക്കപ്പെട്ടില്ല?!’ 43:31 (لَوْلانُزِّلَ هَذَاالْقُرْآنْ عَلَى رَجُلٍ مِنَ الْقَرْيَتَيْنِ عَظِيمٍ) എന്നും അവര്‍ പറയും. ഇങ്ങിനെയുളള അവിശ്വാസികളെക്കുറിച്ചാണ്‌ ഈ വചനത്തില്‍ പ്രസ്‌താവിക്കുന്നത്‌. തങ്ങളുടെ കൂട്ടത്തില്‍പെട്ട, തങ്ങളെപ്പോലെയുളള, തങ്ങള്‍ക്ക്‌ സുപരിചിതനായ ഒരു മനുഷ്യന്‌ അല്ലാഹു ദിവ്യസന്ദേശം നല്‍കിയതില്‍ അല്‍ഭുതപ്പെടുവാനെന്തുണ്ട്‌?! സന്ദേശത്തിന്‍റെ സാരമാകട്ടെ, ദുര്‍മാര്‍ഗികള്‍ക്ക്‌ അല്ലാഹുവിന്‍റെ ശിക്ഷലഭിക്കുമെന്ന്‌ താക്കീത്‌ നല്‍കുവാനും, സത്യവിശ്വാസം സ്വീകരിച്ചു സന്‍മാര്‍ഗികളായവര്‍ക്ക്‌ അവന്‍റെ അടുക്കല്‍ ഉന്നതമായ പദവി ലഭിക്കുമെന്ന്‌ സന്തോഷവാര്‍ത്ത അറിയിക്കാനുമാണ്‌താനും. ഇതിലെന്താണിത്ര അത്ഭുതത്തിന്‌ വകയുളളത്‌ എന്ന്‌ സാരം. ആശ്ചര്യം പ്രകടിപ്പിക്കുക മാത്രമല്ല, അവര്‍ ചെയ്യുന്നത്‌. ഇവന്‍ ഒരു തനി മാരണക്കാരനാണെന്നും, ഇവന്‍ കൊണ്ടുവന്ന ഈ ക്വുര്‍ആന്‍ കേവലം ഒരു മാരണം – അഥവാ ജാലവിദ്യ- ആണെന്നും തുറന്നു പറയുക കൂടി അവര്‍ ചെയ്യുന്നുവെന്നും ചൂണ്ടിക്കാട്ടുന്നു.  قَدَمَ صِدْقٍ എന്ന വാക്കിന്‌  ‘സത്യത്തിന്‍റെ പാദം’ എന്നത്രെ ഭാഷാര്‍ത്ഥം. സത്യം സ്വീകരിക്കുകയും, അതിനെ സാക്ഷാത്‌കരിക്കുകയും ചെയ്‌തതുമൂലം ലഭിക്കുന്ന ഉന്നതപദവിയാണ്‌ ഉദ്ദേശ്യം. അനുഗ്രഹത്തെ ഉദ്ദേശിച്ച്‌ يد (കൈ) എന്ന്‌ പറയപ്പെടാറുളളതുപോലെ, സ്ഥാനപദവിയെ ഉദ്ദേശിച്ച്‌ قَدَم (പാദം) എന്ന വാക്കും അറബിയില്‍ ഉപയോഗിക്കാറുണ്ട്‌. لَسَاحِرٌ (ഒരു മാരണക്കാരന്‍ തന്നെ) എന്നതിന്‍റെ സ്ഥാനത്ത്‌ لسحر (ഒരു മാരണം തന്നെ) എന്നും ഇവിടെ വായനയുണ്ട്‌. ഒന്നാമത്തേത്‌ പ്രകാരം അത്‌ നബി യെ ഉദ്ദേശിച്ചും, രണ്ടാമത്തേത്‌ പ്രകാരം അത്‌ ക്വുര്‍ആനെ ഉദ്ദേശിച്ചും ആയിരിക്കുമെങ്കിലും തത്വത്തില്‍ രണ്ടും ഒരുപോലെതന്നെ. سحر (സിഹ്‌ര്‍) എന്ന വാക്കിന്‍റെ അര്‍ത്ഥങ്ങളും, അതിന്‍റെ വകുപ്പുകളും സംബന്ധിച്ച്‌ അല്‍ബക്വറഃ : 102 ന്‍റെ വ്യാഖ്യാനത്തിലും മറ്റും വിവരിച്ചത്‌ ഓര്‍ക്കുക. ‘മാരണം, ജാലവിദ്യ, ചെപ്പടിവിദ്യ, ആഭിചാരം, ഇന്ദ്രജാലം, വശീകരണം, കണ്‍കെട്ട്‌’ എന്നിവയെല്ലാം ‘സിഹ്‌റി’ ല്‍ ഉള്‍പ്പെടുമെന്നും പലപ്പോഴും നാം ചൂണ്ടിക്കാട്ടിയിട്ടുളളതാണ്‌."
  10,3,"നിശ്ചയമായും, വിശ്വസിക്കുകയും സല്‍ക്കര്‍മങ്ങള്‍ പ്രവര്‍ത്തിക്കുകയും ചെയ്‌തവര്‍, അവരുടെ വിശ്വാസം നിമിത്തം അവരുടെ റബ്ബ്‌ അവരെ സന്‍മാര്‍ഗത്തിലാക്കുന്നതാണ്‌. സുഖാനുഗ്രഹത്തിന്‍റെ സ്വര്‍ഗങ്ങളില്‍, അവരുടെ അടിഭാഗത്തിലൂടെ അരുവികള്‍ ഒഴുകികൊണ്ടിരിക്കും.   ആറു ദിവസങ്ങളിലായി ആകാശഭൂമികളെ സൃഷ്‌ടിച്ചുവെന്നും, അല്ലാഹു അര്‍ശില്‍ ആരോഹണം ചെയ്‌തുവെന്നും പറഞ്ഞതിനെപ്പറ്റി സൂ: അഅ്‌റാഫ്‌ 54; ഫുര്‍ക്വാന്‍ 59; സജദഃ 4,5 മുതലായ വചനങ്ങളുടെ വ്യാഖ്യാനങ്ങളില്‍ വിവരിച്ചിട്ടുണ്ട്‌. ആറു പ്രത്യേക ഘട്ടങ്ങളായിരിക്കും ആറു ദിവസംകൊണ്ടുദ്ദേശ്യമെന്നും, ആരോഹണത്തിന്‍റെ സ്വഭാവത്തെപ്പറ്റി അത്‌ ഇന്ന പ്രകാരത്തിലായിരിക്കുമെന്ന്‌ നമുക്ക്‌ ഊഹിക്കുവാന്‍ കഴിയുകയില്ലെന്നും, ഈ വചനത്തില്‍ കാണുന്നതുപോലെ അഖില കാര്യങ്ങളും ചിട്ടയോടും വ്യവസ്ഥയോടുംകൂടി അവന്‍ നിയന്ത്രിച്ചു പോരുന്നുവെന്ന യാഥാര്‍ത്ഥ്യമാണ്‌ നാം അതില്‍നിന്നു മനസ്സിലാക്കേണ്ടതെന്നും അവിടങ്ങളില്‍ ചൂണ്ടിക്കാട്ടിയിരിക്കുന്നു. ‘അവന്‍റെ അനുമതിക്കുശേഷമല്ലാതെ ഒരു ശുപാര്‍ശക്കാരനും ശുപാര്‍ശ നടത്തുകയില്ല’ (…..مَامِنْ شَفِيع) എന്ന വാക്യം പ്രത്യേകം ശ്രദ്ധാര്‍ഹമാകുന്നു. അല്ലാഹുവിന്‍റെ അസ്‌തിത്വത്തിലും ഉല്‍കൃഷ്‌ട ഗുണങ്ങളിലും വിശ്വസിക്കുന്നതോടൊപ്പം തന്നെ, അല്ലാഹുവിങ്കല്‍ തങ്ങള്‍ക്കുവേണ്ടി ശുപാര്‍ശ ചെയ്യുമെന്ന്‌ വാദിച്ചുകൊണ്ട്‌ ദേവീദേവന്‍മാരെയും, പുണ്യാത്മാക്കളെയും ആരാധിച്ചിട്ട്‌ യാതൊരു ഫലവുമില്ലെന്നാണ്‌ ആ വാക്യം ചൂണ്ടിക്കാട്ടുന്നത്‌. ഈ വിഷയകമായി ‘ആയത്തുല്‍ കുര്‍സീ’ യുടെ വ്യാഖ്യാനത്തില്‍ വിവരിച്ചതും ഓര്‍ക്കുക. (അല്‍ബക്വറഃ : 255)"
  10,4,"അവിടങ്ങളില്‍ അവരുടെ പ്രാര്‍ത്ഥന 'അല്ലാഹുവേ, നീ മഹാപരിശുദ്ധന്‍!' [നിനക്കുസ്‌തോത്രം] എന്നുമായിരിക്കും; അവിടത്തില്‍ അവരുടെ ഉപചാരം 'സലാം' [സമാധാനം ശാന്തി!] എന്നുമായിരിക്കും. അവരുടെ അവസാന പ്രാര്‍ത്ഥന 'സ്‌തുതി (യെല്ലാം) ലോക രക്ഷിതാവായ അല്ലാഹുവിനാണ്‌' എന്നുമായിരിക്കും   സര്‍വ്വ വസ്‌തുക്കളുടെയും സ്രഷ്‌ടാവും നിയന്താവും അല്ലാഹു മാത്രമായിരിക്കെ അവന്‍ മാത്രമേ ആരാധിക്കപ്പെടുവാന്‍ അര്‍ഹനായുളളൂവെന്ന്‌ കഴിഞ്ഞ വചനത്തില്‍ ചൂട്ടിക്കാട്ടിയശേഷം, ഭാവിയില്‍ എല്ലാവരുടെയും മടക്കവും തിരിച്ചെത്തലും അവങ്കലേക്കു തന്നെയാണെന്നും അവിടെവച്ച്‌ എല്ലാവര്‍ക്കും അവരവരുടെ സ്ഥിതിഗതികള്‍ക്കനുസരിച്ച പ്രതിഫലം നല്‍കുമെന്നും ഓര്‍മിപ്പിക്കുകയാണ്‌. حَمِيم (ചുട്ടുതിളക്കുന്ന അത്യുഷ്‌ണമായ ജലം) എന്നു പറഞ്ഞത്‌ നരകത്തിലെ ആള്‍ക്കാര്‍ക്ക്‌ കുടിക്കുവാന്‍ നല്‍കപ്പെടുന്ന ഒരു പാനീയത്തെപ്പറ്റിയാകുന്നു. അത്‌ കുടിക്കുന്നതോടെ അതവരുടെ കുടലുകളെ നുറുക്കിക്കളയുന്നതാണെന്ന്‌ 47:15 ല്‍ അല്ലാഹു പ്രസ്‌താവിച്ചിരിക്കുന്നു."
  10,5,"മനുഷ്യര്‍ നന്‍മക്ക്‌ ധൃതികൂട്ടുന്ന പ്രകാരം അല്ലാഹു അവര്‍ക്ക്‌ തിന്‍മയെ ധൃതിപ്പെടുത്തി (കൊടുത്തി) രുന്നുവെങ്കില്‍ അവര്‍ക്ക്‌ അവരുടെ അവധി തീരുമാനിക്കപ്പെടുകതന്നെ ചെയ്യുമായിരുന്നു. എന്നാല്‍, നാമുമായി കണ്ടു മുട്ടുന്നതിനെ പ്രതീക്ഷിക്കാത്തവരെ, അവരുടെ ധിക്കാരത്തില്‍ അന്ധാളിച്ചു (അലഞ്ഞു) കൊണ്ടു നാം വിട്ടുകളയുകയാണ്‌. മനുഷ്യനെ ഉപദ്രവം (അഥവാ ബുദ്ധിമുട്ട്‌) ബാധിച്ചാല്‍, അവന്‍റെ (ഒരു) വശത്തേക്കായി (കിടന്നു) കൊണ്ട്‌, അല്ലെങ്കില്‍ ഇരുന്നുകൊണ്ട്‌, അല്ലെങ്കില്‍ നിന്നുകൊണ്ട്‌ അവന്‍ നമ്മെ വിളി (ച്ചു പ്രാര്‍ത്ഥി) ക്കുന്നതാണ്‌ എന്നിട്ട്‌ അവനില്‍ നിന്ന്‌ അവന്‍റെ ഉപദ്രവത്തെ (ബുദ്ധിമുട്ടിനെ) നാം നീക്കുമ്പോഴോ, അവന്‌ ബാധിച്ച വല്ല ഉപദ്രവത്തിന്‌ (അഥവാ ബുദ്ധിമുട്ടിന്‌) വേണ്ടിയും അവന്‍ നമ്മെ വിളി (ച്ചു പ്രാര്‍ത്ഥി) ച്ചിട്ടില്ലാത്ത പോലെ അവന്‍ നടക്കുന്നതാണ്‌. അപ്രകാരം, അതിരുകവിയുന്നവര്‍ക്ക്‌ തങ്ങള്‍ പ്രവര്‍ത്തിച്ചു കൊണ്ടിരിക്കുന്നത്‌ അലങ്കാരമായി കാണിക്കപ്പെട്ടിരിക്കുന്നു.   മനുഷ്യരടക്കമുളള സൃഷ്‌ടികളുടെ ആദ്യാവസാനങ്ങളെ – അഥവാ തുടക്കത്തെയും ഒടുക്കത്തെയും – കുറിച്ചു മാത്രമല്ല, മനുഷ്യന്‍റെ ജീവിതത്തില്‍ അവന്‍ നിത്യവും കണ്ടറിഞ്ഞുകൊണ്ടിരിക്കുന്ന – സാധാരണ ബുദ്ധികള്‍ക്കുപോലും ഗ്രഹിക്കുവാന്‍ പ്രയാസമില്ലാത്ത- നിത്യസത്യങ്ങളെക്കുറിച്ചു ആലോചിച്ചു നോക്കിയാലും തൗഹീദിന്‍റെ അനിവാര്യ യാഥാര്‍ത്ഥ്യം മനസ്സിലാക്കുവാന്‍ കഴിയുമെന്ന്‌ ഉദാഹരണസഹിതം അല്ലാഹു ചൂണ്ടിക്കാട്ടുന്നു. ക്വുര്‍ആനില്‍ പലേടത്തും – മക്കീസൂറത്തുകളില്‍ വിശേഷിച്ചും – ഇതുപോലെയുളള പ്രസ്‌താവനകള്‍ പലതും കാണാം. ഇവിടെ എടുത്തുകാണിച്ച നിത്യദൃഷ്‌ടാന്തങ്ങള്‍ ഇവയാണ്‌:-  (1) സൂര്യനെ തിളങ്ങുന്ന ശോഭയുളളതാക്കിയത്‌,  (2) ചന്ദ്രനെ പ്രകാശിക്കുന്നതാക്കിയത്‌: വെളിച്ചം നല്‍കുന്നതില്‍ രണ്ടും യോജിക്കുമെങ്കിലും രണ്ടിന്‍റെയും വെളിച്ചം തമ്മില്‍ വ്യത്യാസമുണ്ടല്ലോ. സൂര്യന്‍ പകലിലും, ചന്ദ്രന്‍ രാത്രിയിലുമാണ്‌ വെളിച്ചം നല്‍കുന്നതെന്ന്‌ മാത്രമല്ല, സൂര്യന്‍ സ്വയം പ്രകാശിക്കുന്നതും കൂടുതല്‍ ശോഭയുളളതുമാകുന്നു. ചന്ദ്രന്‍റെ വെളിച്ചമാകട്ടെ, സൂര്യനില്‍ നിന്ന്‌ ചന്ദ്രനില്‍ പതിക്കുന്ന വെളിച്ചത്തിന്‍റെ തിരിച്ചടിയാണെന്ന്‌ (*) ശാസ്‌ത്രം മുമ്പേ തെളിയിച്ചു കഴിഞ്ഞതാണ്‌. സൂര്യവെളിച്ചത്തെ അപേക്ഷിച്ച്‌ അത്‌ വളരെ മങ്ങിയതുമാണ്‌. ഈ വ്യത്യാസമാണ്‌ സൂര്യവെളിച്ചത്തെപ്പറ്റി ضِيَاء (തിളക്കം -ശോഭ) എന്നും, ചന്ദ്ര വെളിച്ചത്തെപ്പറ്റി نُور (പ്രകാശം) എന്നും പ്രയോഗിച്ചതില്‍ അടങ്ങിയിരിക്കുന്നത്‌. സൂര്യനെപ്പറ്റി سِرَاج (വിളക്ക്‌) എന്നും, ചന്ദ്രനെപ്പറ്റി مُنِير (പ്രകാശിക്കുന്നത്‌) എന്നും പറഞ്ഞുകൊണ്ട്‌ 25:61 ലും ഈ വസ്‌തുത അല്ലാഹു സൂചിപ്പിച്ചിരിക്കുന്നു.   (*) പടം 8 നോക്കുക   (3) ചന്ദ്രന്‌ പല ഭവനങ്ങളും നിര്‍ണയിച്ചിരിക്കുന്നത്‌: സൂര്യന്‍റെയും ചന്ദ്രന്‍റെയും സഞ്ചാരപഥം ദിനംപ്രതി മാറിക്കൊണ്ടിരിക്കുന്നു. എന്നാലും സൂര്യന്‍ കാഴ്‌ചയില്‍ എപ്പോഴും പൂര്‍ണവൃത്താകൃതിയില്‍ ദൃശ്യമാകുന്നു. ചന്ദ്രനാകട്ടെ, ചാന്ദ്രമാസാരംഭത്തില്‍ ആദ്യം ഒരു അര്‍ദ്ധവളയമായി വെളിപ്പെടുന്നു. പിന്നീട്‌ ദിനം തോറും വൃദ്ധി പ്രാപിച്ചുകൊണ്ട്‌ പതിനാലാം ദിവസത്തേക്ക്‌ പൂര്‍ണവൃത്താകൃതി പ്രാപിക്കുന്നു. പിന്നീട്‌ നേരെമറിച്ച്‌ ദിനംതോറും ക്ഷയിച്ചുകൊണ്ടിരിക്കുകയും ചെയ്യും. അവസാനം ഒന്നോ രണ്ടോ രാത്രി അപ്രത്യക്ഷമാകുകയും ചെയ്യും. (*) ഈ വൃദ്ധിക്ഷയങ്ങളെയും അന്നന്നത്തെ സ്ഥാനങ്ങളെയും ഉദ്ദേശിച്ചാണ്‌ مَنَازِل (ഭവനങ്ങള്‍ – അഥവാ സ്ഥാന മണ്‌ഡലങ്ങള്‍) എന്ന്‌ പറഞ്ഞിരിക്കുന്നത്‌. സൂറത്തുയാസീന്‍ 39ല്‍ وَالْقَمَرَ قَدَّرْنَاهُ مَنَازِلَ حَتَّى عَاد كَالْعُرْجُون (ചന്ദ്രന്‌ നാം ചില ഭവനങ്ങള്‍ കണക്കാക്കുകയും ചെയ്‌തിരിക്കുന്നു. അങ്ങനെ, അത്‌ ഈത്തപ്പനയുടെ പഴകിയ കുലത്തണ്ടുപോലെ മടങ്ങുന്നതാണ്‌) എന്ന്‌ പറഞ്ഞതില്‍ നിന്ന്‌ ഇത്‌ മനസ്സിലാക്കാം.  (4) മേല്‍ സൂചിപ്പിച്ച മാറ്റങ്ങള്‍ മൂലം കൊല്ലങ്ങളും കണക്കും അറിയാറാക്കിയത്‌: സൂര്യന്‍റെ ഉദയാസ്‌തമയങ്ങളില്‍ നിന്ന്‌ ദിവസങ്ങളുടെയും , ഉയര്‍ച്ചതാഴ്‌ചകളില്‍ നിന്ന്‌ നാഴികവിനാഴികകളും കണക്കു കൂട്ടുന്നു. വടക്കോട്ടും തെക്കോട്ടുമുളള അയന ഗതിവിഗതികളില്‍ നിന്നു സൗരമാസങ്ങളും കൊല്ലങ്ങളും കണക്കാക്കുന്നു. (**) ചന്ദ്രന്‍റെ വൃദ്ധിക്ഷയങ്ങളുടെ അടിസ്ഥാനത്തില്‍ ചാന്ദ്ര മാസങ്ങളും, വര്‍ഷങ്ങളും കണക്കാക്കുന്നു.  (5) രാപ്പകലുകളുടെ വ്യത്യാസം: പകല്‍ വെളിച്ചം നിറഞ്ഞതാണെങ്കില്‍ രാത്രി ഇരുട്ട്‌ മൂടിയത്‌. ഒന്നു പോയാല്‍ പിന്നാലെ മറ്റേത്‌ വരുന്നു. ഒന്നിന്‍റെ സമയത്തില്‍ വര്‍ദ്ധനവുണ്ടായാല്‍ മറ്റേതില്‍ അത്‌ കുറവായി അനുഭവപ്പെടുന്നു.  (6) ആകാശഭൂമികളിലെ വസ്‌തുക്കളെ സൃഷ്‌ടിച്ചത്‌: ജീവജന്തുക്കള്‍, നിര്‍ജ്ജീവ വസ്‌തുക്കള്‍, സ്‌തൂല ശരീരമുളളതും ഇല്ലാത്തതുമായ വസ്‌തുക്കള്‍, ഗോചരവും അഗോചരവുമായ വസ്‌തുക്കള്‍, ഓരോന്നിലുമുളള തര വ്യത്യാസങ്ങള്‍, വലുപ്പചെറുപ്പങ്ങള്‍, പ്രയോജനങ്ങള്‍ , രൂപവ്യത്യാസങ്ങള്‍ ആദിയായി എണ്ണിയാലൊടുങ്ങാത്ത വൈവിദ്ധ്യങ്ങളും, അവയെല്ലാം വ്യവസ്ഥാപിതമായി നിലകൊളളുന്നതും.!  ഇവയെല്ലാം സാര്‍വ്വത്രികമായ ഒരു വ്യവസ്ഥയനുസരിച്ച്‌ യുക്തി യുക്തം അടുക്കും ചിട്ടയും വെച്ച്‌ ഒന്നൊന്നിന്‌ വിഘാതം വരുത്താതെ, നിമിഷം തെറ്റാതെ, അണുഅളവ്‌ പിഴക്കാതെ സൃഷ്‌ടിച്ചു നിയന്ത്രിച്ചു പോരുന്ന ഒരു മഹാശക്തനായ സ്രഷ്‌ടാവ്‌ ഇവയുടെയെല്ലാം പിന്നിലുണ്ടെന്നും, ആ ശക്തിയാണ്‌ ഇതിന്‍റെയെല്ലാം ഉടമസ്ഥനും അധികാരസ്ഥനും എന്നു മനസ്സിലാക്കുവാനുണ്ടോ വല്ല പ്രയാസവും?! പക്ഷേ, ദൃഷ്‌ടാന്തങ്ങളില്‍ നിന്ന്‌ തത്വങ്ങളും വാസ്‌തവങ്ങളും മനസ്സിലാക്കുവാനുളള തന്റേടവും, ഭവിഷ്യത്തുകളെക്കുറിച്ചു ബോധവും ഉളളവര്‍ക്കേ ഇതെല്ലാം പ്രയോജനപ്പെടുകയുളളൂ. അതാണ്‌ ആദ്യത്തെ വചനത്തില്‍ അറിയാവുന്ന ആളുകള്‍ക്കാണ്‌ ദൃഷ്‌ടാന്തങ്ങളെ വിശദീകരിക്കുന്നത്‌ (يُفَصِّلُ الآيَاتِ لِقَوْمٍ يَعْلَمُونَ) എന്നും, രണ്ടാമത്തെ വചനത്തില്‍, സൂക്ഷിക്കുന്നവര്‍ക്ക്‌ ദൃഷ്‌ടാന്തങ്ങളുണ്ട്‌ (لآيَاتٍ لِقَوْمٍ يَتَّقُونَ) എന്നും പറഞ്ഞിരിക്കുന്നത്‌.   (*) (**) പടം 8 നോക്കുക"
  10,6,"1369"
