tafsir[8]{c,v,t}:
  6,158,"അതിനാല്‍, അല്ലാഹുവിന്റെ നാമം ഉച്ചരി(ച്ചു അറു)ക്കപ്പെട്ടതില്‍ നിന്നു നിങ്ങള്‍ തിന്നുകൊള്ളുവിന്‍; നിങ്ങള്‍ അവന്റെ 'ആയത്തു' [ലക്ഷ്യം]കളില്‍ വിശ്വസിക്കുന്നവരാണെങ്കില്‍.   ധാരാളം തെളിവുകളും ദൃഷ്‌ടാന്തങ്ങളും ലഭിച്ചു കഴിഞ്ഞിട്ടു പിന്നെയും അവര്‍ വിശ്വസിക്കുവാന്‍ തയ്യാറില്ലെങ്കില്‍, എനി ഏതുവരെയാണ്‌ അവര്‍ക്കു കാത്തിരിക്കുവാനുള്ളത്‌? മലക്കുകളോ, അല്ലെങ്കില്‍ അല്ലാഹു തന്നെയോ വന്നു കാണണമെന്നാണോ? അതു രണ്ടും ഈ ലോകത്തുവെച്ചു അവര്‍ക്കു കാണുവാന്‍ സാധിക്കുന്ന കാര്യങ്ങളല്ല. അതല്ലെങ്കില്‍ പുതുതായി ചില പ്രത്യേക ദൃഷ്‌ടാന്തങ്ങള്‍ കാണണമെന്നാണോ? അങ്ങിനെയാണെങ്കില്‍ എനി ചില പ്രത്യേക ദൃഷ്‌ടാന്തങ്ങള്‍ വരുവാനുണ്ട്‌. അവ വരുമ്പോള്‍ അവര്‍ വിശ്വസിക്കുവാന്‍ നിര്‍ബ്ബന്ധിതരാകുകയും ചെയ്യും. പക്ഷേ, ആ വിശ്വാസം കൊണ്ടു ഒരു ഫലവും സിദ്ധിക്കുവാനില്ല. വിശ്വസിക്കുവാനും നിഷേധിക്കുവാനും സ്വാതന്ത്ര്യമുള്ളപ്പോള്‍ സ്വേഷ്‌ടമനുസരിച്ചുള്ള വിശ്വാസം കൊണ്ടേ പ്രയോജനമുള്ളൂ. അതുകൊണ്ട്‌ അത്തരം ദൃഷ്‌ടാന്തങ്ങള്‍ വല്ലതും വരുമ്പോള്‍, അതിന്റെ മുമ്പു വിശ്വസിച്ചിരിക്കുകയും, ആ വിശ്വാസമനുസരിച്ചു നല്ല കര്‍മ്മങ്ങള്‍ ചെയ്‌തു സമ്പാദിച്ചിരിക്കുകയും ചെയ്‌തിട്ടില്ലാത്തവര്‍ അപ്പോള്‍ വിശ്വസിക്കുന്ന ആ വിശ്വാസംകൊണ്ടു ഒരു പ്രയോജനവും ഉണ്ടാകുകയില്ല. അതിനാല്‍, നേരത്തെത്തന്നെ വിശ്വസിക്കുകയാണു അവര്‍ക്കു നല്ലത്‌. അതിനു അവര്‍ തയ്യാറില്ലെങ്കില്‍, നിങ്ങളുടെ ഭാവി നിങ്ങള്‍ കാത്തിരുന്നു കണ്ടുകൊള്ളുക – ഞങ്ങളുടെ ഭാവി ഞങ്ങളും കാത്തിരിക്കട്ടെ – എന്നു പറഞ്ഞു അവരില്‍ നിന്നു ഒഴിഞ്ഞുമാറിക്കൊള്ളുക എന്നു സാരം.  لَوْلَا أُنزِلَ عَلَيْنَا الْمَلَائِكَةُ أَوْ نَرَىٰ رَبَّنَا (ഞങ്ങളുടെ മേല്‍ മലക്കുകളെ ഇറക്കപ്പെടുകയോ, ഞങ്ങള്‍ ഞങ്ങളുടെ റബ്ബിനെ കാണുകയോ ചെയ്‌തുകൂടേ?! (25:21) എന്നു മുശ്‌രിക്കുകള്‍ ചോദിക്കുകയുണ്ടായിട്ടുണ്ട്‌. പലതരം ദൃഷ്‌ടാന്തങ്ങളെ നിനച്ചുണ്ടാക്കി അവയില്‍ ഏതെങ്കിലും ഒന്നു കാണാതെ ഞങ്ങള്‍ വിശ്വസിക്കുകയില്ല എന്നു പറഞ്ഞ കൂട്ടത്തില്‍ أَوْ تَأْتِيَ بِاللَّهِ وَالْمَلَائِكَةِ قَبِيلًا (അല്ലെങ്കില്‍ നീ അല്ലാഹുവിനെയും, കൂട്ടം കൂട്ടമായി മലക്കുകളെയും കൊണ്ടുവരണം – 17:92) എന്നും അവര്‍ പറഞ്ഞിരുന്നു. അവരുടെ ഇത്തരം വാക്കുകളെ സൂചിപ്പിച്ചുകൊണ്ടായിരിക്കും അല്ലാഹുവിനെയോ, മലക്കുകളെയോ, ചില പ്രത്യേക ദൃഷ്‌ടാന്തങ്ങളെയോ കാണുവാന്‍ കാത്തിരിക്കുകയാണോ നിങ്ങള്‍ എന്നു അല്ലാഹു അവരോടു ചോദിക്കുന്നത്‌. അല്ലാഹുവിനെയും, മലക്കുകളെയും ഈ ജീവിതത്തില്‍വെച്ചു അവര്‍ക്കു കാണുവാന്‍ സാധിക്കുന്ന കാര്യമല്ലാത്തതുകൊണ്ട്‌ അതിനെപറ്റി മറുപടി പറയേണ്ടുന്ന ആവശ്യമില്ല. ദൃഷ്‌ടാന്തങ്ങളാണെങ്കില്‍, ചിലതെല്ലാം ഈ ലോകത്തു തന്നെ അവര്‍ കാണുകയും ചെയ്‌തിരിക്കുന്നു. എനിയും ചിലതു അനുഭവപ്പെടുവാനിരിക്കുന്നുണ്ടു താനും. ആ സ്ഥിതിക്കു അവ വന്നുകഴിഞ്ഞാലുണ്ടാകുന്ന അവസ്ഥ എന്തായിരിക്കുമെന്നു മാത്രം അല്ലാഹു വിവരിച്ചു. വരാനിക്കുന്ന പ്രസ്‌തുത ദൃഷ്‌ടാന്തങ്ങള്‍ ഏതെല്ലാമാണ്‌? എപ്പോഴാണു സംഭവിക്കുക? എന്നൊന്നും അല്ലാഹു വ്യക്തമാക്കിയിട്ടില്ല. ഈ ഭൗതിക പ്രകൃതി നടപടികള്‍ക്കതീതമായതും, യാഥാര്‍ത്ഥ്യങ്ങളുടെ നഗ്നമായ രൂപം അനുഭവത്തില്‍ വ്യക്തമാകുന്നതുമായ ഏതെങ്കിലും ദൃഷ്‌ടാന്തങ്ങളായിരിക്കാം അവ. അഥവാ, ക്വിയാമത്തു നാളിന്റെ അടയാളങ്ങളായി ഹദീഥുകളില്‍ വന്നിട്ടുള്ള വല്ല ദൃഷ്‌ടാന്തങ്ങളോ, ഏതെങ്കിലും വമ്പിച്ച ശിക്ഷാനടപടികളോ, മരണാസന്ന വേളയില്‍ ഭൗതിക ദൃഷ്‌ടിക്കപ്പുറമുള്ള കാഴ്‌ചകള്‍ അനുഭവപ്പെടുന്നതോ ഒക്കെ ആകാവുന്നതാണ്‌. ഏതായാലും ശരി, അതു വന്നു കഴിഞ്ഞാല്‍ പിന്നീടുണ്ടാകുന്ന വിശ്വാസം സ്വീകാര്യമല്ലെന്നു അല്ലാഹു സ്‌പഷ്‌ടമാക്കുന്നു.  ക്വിയാമത്തുനാളിന്റെ മുന്നോടിയായി പല അടയാളങ്ങളും ദൃഷ്‌ടാന്തങ്ങളും സംഭവിക്കുന്നതാണെന്നു ഹദീഥുകളില്‍നിന്നു അറിയപ്പെട്ടതാകുന്നു. ഈ വിഷയത്തില്‍ വന്നിട്ടുള്ള ഹദീഥുകളില്‍ ചിലതെല്ലാം ദുര്‍ബ്ബലമാണെങ്കിലും പലതും ബലവത്തായതും സ്വീകരിക്കാതിരിക്കുവാന്‍ നിര്‍വ്വാഹമില്ലാത്തതുമാകുന്നു, ഉദാഹരണമായി: റസൂല്‍ (صَلَّى اللَّهُ عَلَيْهِ وَسَلَّمَ) പറഞ്ഞതായി അബൂഹുറൈറഃ (رَضِيَ اللهُ تَعَالَى عَنْهُ) ഉദ്ധരിക്കുന്നു: ‘സൂര്യന്‍ അതിന്റെ അസ്‌തമന സ്ഥാനത്തു (പടിഞ്ഞാറു) നിന്നു ഉദയം ചെയ്യുന്നതുവരെ അന്ത്യസമയം നിലനില്‍ക്കുകയില്ല (സംഭവിക്കയില്ല). അതു മനുഷ്യന്‍ കാണുമ്പോള്‍, ഭൂമിയിലുള്ളവരൊക്കെ വിശ്വസിക്കും. അതാണ്‌ ……لَا يَنفَعُ نَفْسًا إِيمَانُهَا (ഒരാത്മാവിനും അതിന്റെ വിശ്വാസം ഉപകരിക്കുകയില്ല…..) എന്നു അല്ലാഹു പറഞ്ഞ അവസരം’ (ബു; മു; ദാ; ജ; ന)."
  6,159,"അപ്രകാരം, അക്രമികള്‍ സമ്പാദിക്കുന്ന [പ്രവര്‍ത്തിക്കുന്ന]തു നിമിത്തം അവരില്‍ ചിലര്‍ക്ക് ചിലരോട് നാം മൈത്രിയുണ്ടാക്കുന്നു.   മതത്തില്‍ ഭിന്നിപ്പുണ്ടാക്കിയവര്‍ അക്കാലത്തെ സംബന്ധിച്ചിടത്തോളം, വേദക്കാരാണെന്നു പറയാമെങ്കിലും ക്വുര്‍ആന്റെ വാക്കുകളില്‍ നിന്നു വ്യക്തമാകുന്നത്‌ അത്‌ ഒരു പൊതുവായ പ്രസ്‌താവനയാണെന്നത്രെ. അതെ, ഇബ്‌നു കഥീര്‍ (رحمه الله) ചൂണ്ടിക്കാട്ടിയതുപോലെ, ഇസ്‌ലാമിലും അതിന്റെ നടപടികളിലും ഛിദ്രവും, കക്ഷിത്വവും, ആശയക്കുഴപ്പവുമുണ്ടാക്കുന്ന എല്ലാവരും അതില്‍ ഉള്‍പ്പെടുന്നതാണ്‌. വ്യക്തികളോ സമൂഹമോ എന്ന വ്യത്യാസവും അതിലില്ല. അങ്ങിനെയുള്ള ആരോടും നബി (صَلَّى اللَّهُ عَلَيْهِ وَسَلَّمَ) ക്ക്‌ ബന്ധമോ ബാധ്യതയോ ഇല്ലെന്നും, അവരുടെ കാര്യം അല്ലാഹു ഏറ്റുകൊള്ളാമെന്നും, അവരുടെ മേലുള്ള നടപടി അവന്‍ എടുത്തുകൊള്ളുമെന്നും അല്ലാഹു നബി (صَلَّى اللَّهُ عَلَيْهِ وَسَلَّمَ) യെ അറിയിക്കുകയാണ്‌. നബി (صَلَّى اللَّهُ عَلَيْهِ وَسَلَّمَ) യെ അഭിമുഖീകരിച്ചുകൊണ്ടാണ്‌ അല്ലാഹു പ്രസ്‌താവിച്ചതെന്നുവെച്ച്‌ നബി (صَلَّى اللَّهُ عَلَيْهِ وَسَلَّمَ) യുടെ കാലത്തുള്ളവരെ മാത്രം ബാധിക്കുന്നതാണു ഇതെന്നു ധരിച്ചുകൂടാ.  ഒരവസരത്തില്‍, ആരാധനകള്‍ ചെയ്യുന്നതിലും, വിവാഹം കഴിക്കുന്നതിലുമൊക്കെ നബി (صَلَّى اللَّهُ عَلَيْهِ وَسَلَّمَ) യെ മാതൃകയാക്കാതിരുന്നവരെപറ്റി നബി (صَلَّى اللَّهُ عَلَيْهِ وَسَلَّمَ) പറയുകയുണ്ടായി: فَمَنْ رَغِبَ عَنْ سُنَّتِي فَلَيْسَ مِنِّي (സാരം: എന്റെ ചര്യവിട്ടു മറ്റൊന്നിനെ ആഗ്രഹിക്കുന്നവര്‍ എന്നില്‍ പെട്ടവരല്ല. (ബു; മു). ക്വിയാമത്തുനാളില്‍ നബി (صَلَّى اللَّهُ عَلَيْهِ وَسَلَّمَ) യുടെ അടുക്കല്‍ ‘ഹൗദ്വുല്‍ കൗഥര്‍’ (الحوض الكوثر) എന്ന ജലാശയത്തില്‍ നിന്നു പാനം ചെയ്‌വാന്‍ ചെല്ലുന്നവരില്‍, നബി (صَلَّى اللَّهُ عَلَيْهِ وَسَلَّمَ) ക്ക്‌ പരിചയമുണ്ടായിരുന്ന ചിലര്‍ക്കു അതു തടയപ്പെടുമെന്നും, അവര്‍ എന്റെ കൂട്ടത്തില്‍ പെട്ടവരാണല്ലോ എന്നു അവിടുന്നു പറയുമ്പോള്‍, താങ്കളുടെ ശേഷം അവര്‍ എന്തൊക്കെയാണു പുതുതായി ഉണ്ടാക്കിത്തീര്‍ത്തിരിക്കുന്നതെന്നു താങ്കള്‍ക്കറിയുകയില്ലെന്നു മറുപടി പറയപ്പെടുമെന്നും, അപ്പോള്‍ തിരുമേനി (صَلَّى اللَّهُ عَلَيْهِ وَسَلَّمَ) ഇപ്രകാരം പറയുന്നതാണെന്നും ഹദീഥില്‍ വന്നിരിക്കുന്നു. سُحْقًا ، سُحْقًا ، لِمَنْ غَيَّرَ بَعْدِي (സാരം: എന്റെ കാലശേഷം ഭേദഗതി വരുത്തിയവര്‍ക്കു വിദൂരനാശം! വിദൂരനാശം! (ബു; മു). ഈ ഹദീഥുകളില്‍ നിന്നു ഏതു കാലത്തും മതത്തില്‍ ഭിന്നിപ്പുണ്ടാക്കിയവരോടു നബി (صَلَّى اللَّهُ عَلَيْهِ وَسَلَّمَ) ക്ക്‌ ബന്ധമില്ലെന്നു പറഞ്ഞതിന്റെ സാരം സാമാന്യമായി മനസ്സിലാക്കാമല്ലോ."
  6,160,"അതു, വല്ല അക്രമവും നിമിത്തം നിന്റെ റബ്ബ് രാജ്യങ്ങളെ നശിപ്പിക്കുന്നവനല്ലെന്നുള്ളതിനാലാകുന്നു; അവയിലെ ആള്‍ക്കാര്‍ (വിവരമില്ലാതെ) അശ്രദ്ധരായിരിക്കെ.   ഒരാള്‍ ഒരു നന്മ ചെയ്‌താല്‍ ചുരുങ്ങിയപക്ഷം, അതിന്റെ പത്തിരട്ടിക്കുള്ള പ്രതിഫലം നല്‍കുമെന്നും, ഒരു തിന്മ ചെയ്‌താല്‍ അതിനു അത്രമാത്രം പ്രതിഫലമേ നല്‍കുകയുള്ളുവെന്നും പരമകാരുണികനും കരുണാനിധിയുമായ അല്ലാഹു നമ്മെ അറിയിക്കുന്നു. തിന്മ ചെയ്‌തവനു ഒരു തിന്മയുടെ പ്രതിഫലമേ നല്‍കുകയുള്ളുവെന്നതിനു പുറമെ, അവനോടു ഏതെങ്കിലും തരത്തിലുള്ള യാതൊരു അനീതിയും ചെയ്യപ്പെടുകയില്ലെന്നുകൂടി എടുത്തു പറയുന്നു. ചില സ്ഥലങ്ങളില്‍ مَن جَاءَ بِالْحَسَنَةِ فَلَهُ خَيْرٌ مِّنْهَا (ആരെങ്കിലും നന്മയുമായി വന്നാല്‍ അവനു അതിനെക്കാള്‍ ഉത്തമമായതുണ്ടായിരിക്കും – നംല്‌:89; ക്വസ്വസ്വ്‌:84) എന്നു പറഞ്ഞിട്ടുള്ളതിന്റെ ഒരു വിശദീകരണമാണു ഈ വചനം. ചില സല്‍ക്കര്‍മ്മങ്ങള്‍ക്കു പത്തിരട്ടിക്കുമേല്‍ എഴുന്നൂറിരട്ടിവരെയും കൂടുതലും പ്രതിഫലം നല്‍കപ്പെടുന്നതാണെന്നു അല്‍ബക്വറഃ : 261 ലും അല്ലാഹു അറിയിച്ചിരിക്കുന്നു.  ഈ വിഷയത്തില്‍ ‘ക്വുദ്‌സി’യായ (അല്ലാഹു അരുളിച്ചെയ്‌തതായി നബി (صَلَّى اللَّهُ عَلَيْهِ وَسَلَّمَ) ഉദ്ധരിക്കുന്ന) ഒരു ഹദീഥ്‌ ഇബ്‌നു അബ്ബാസ്‌ (رَضِيَ اللهُ تَعَالَى عَنْهُ) വഴി പല ഹദീഥു പണ്ഡിതന്മാരും രേഖപ്പെടുത്തിയിട്ടുള്ളതു പ്രസിദ്ധമത്രെ. അതില്‍ അല്ലാഹു അരുളിച്ചെയ്‌തതായി നബി (صَلَّى اللَّهُ عَلَيْهِ وَسَلَّمَ) ഇപ്രകാരം പറയുന്നു: “നിങ്ങളുടെ റബ്ബു വളരെ കരുണയുള്ളവനാണ്‌. ഒരാള്‍ ഒരു നന്മ ചെയ്‌വാന്‍ ഉദ്ദേശിച്ചു, എന്നിട്ടതു ചെയ്‌തില്ല, എന്നാലും അതവനു ഒരു നന്മയായി രേഖപ്പെടുത്തും. അതവന്‍ ചെയ്‌താല്‍ പത്തു നന്മയായും എഴുന്നൂറുവരെയും, വളരെയധികം ഇരട്ടിവരെയും രേഖപ്പെടുത്തും. ഒരാള്‍ ഒരു തിന്മ ചെയ്യുവാന്‍ ഉദ്ദേശിച്ചു, എന്നിട്ടതു ചെയ്‌തില്ല, എന്നാല്‍ അതവനു ഒരു നന്മയായി രേഖപ്പെടുത്തും. അവനതു ചെയ്‌താല്‍ ഒരേ ഒന്നായി അതു രേഖപ്പെടുത്തും. ചിലപ്പോള്‍, അവന്‍ അതു മായിച്ചു (മാപ്പാക്കി) കൊടുക്കുകയും ചെയ്യും. നാശമടഞ്ഞവനല്ലാതെ (നിര്‍ഭാഗ്യനായവനല്ലാതെ) അല്ലാഹുവിങ്കല്‍വെച്ചു നാശമടയുകയുമില്ല’ (അ; ബു; മു; ന).  തിന്മ ചെയ്‌വാന്‍ ഉദ്ദേശിച്ചിട്ട്‌ അതു ചെയ്യാതിരുന്നാല്‍ അതൊരു നന്മയായി രേഖപ്പെടുത്തുമെന്നതിനു ഇബ്‌നു കഥീര്‍ (رحمه الله) നല്‍കിയ വിശദീകരണം ശ്രദ്ധേയമാകുന്നു. അദ്ദേഹം പറയുന്നു: ‘അറിയുക; തിന്മ പ്രവര്‍ത്തിക്കാതെ വിട്ടുകളയുന്നവര്‍ മൂന്നുതരത്തിലായിരിക്കും; ചിലപ്പോള്‍ അവര്‍ അല്ലാഹുവിനു (അല്ലാഹുവിന്റെ പ്രീതിക്കു) വേണ്ടി ഉപേക്ഷിച്ചതായിരിക്കും. ഇവര്‍ അല്ലാഹുവിനെ ഉദ്ദേശിച്ച്‌ ഒഴിഞ്ഞു നിന്നതിനാല്‍ അതൊരു നന്മയായി രേഖപ്പെടുത്തുന്നു. അതവരുടെ ഉദ്ദേശ്യവും കര്‍മ്മവുമാണല്ലോ. ബലപ്പെട്ട ചില രിവായത്തുകളില്‍ ‘എന്റെ ഹേതുവായിട്ടാണ്‌ അതവന്‍ ഉപേക്ഷിച്ചത്‌’ എന്നു (ഹദീഥില്‍) അതിനു കാരണം പറഞ്ഞിരിക്കുന്നതു അതുകൊണ്ടാകുന്നു. ചിലപ്പോള്‍ മറവികൊണ്ടോ അശ്രദ്ധകൊണ്ടോ ആയിരിക്കും അതവന്‍ ഉപേക്ഷിക്കുന്നത്‌. ഇതു അവനു ഗുണവുമല്ല, ദോഷവുമല്ല. കാരണം, അവന്‍ അതു രണ്ടും ചെയ്‌തിട്ടില്ല. ചിലപ്പോള്‍, സാധിക്കായ്‌കകൊണ്ടോ, അതിനുവേണ്ട മാര്‍ഗ്ഗങ്ങളും പരിശ്രമങ്ങളും നടത്തി കുഴങ്ങിയതുകൊണ്ടോ ആയിരിക്കും ഉപേക്ഷിക്കുന്നത്‌. ഇങ്ങിനെയുള്ളവന്‍ ആ തിന്മ പ്രവര്‍ത്തിച്ചവനു സമമായിക്കും. അത്‌കൊണ്ടാണു പ്രബലമായ ഹദീഥില്‍ ‘രണ്ടു മുസ്‌ലിംകള്‍ വാളുമായി പരസ്‌പരം ഏറ്റുമുട്ടിയാല്‍ കൊന്നവനും, കൊല്ലപ്പെട്ടവനും നരകത്തിലാണു’ എന്നു നബി (صَلَّى اللَّهُ عَلَيْهِ وَسَلَّمَ) പറഞ്ഞത്‌. കൊന്നവന്റെ കാര്യം ശരി, കൊല്ലപ്പെട്ടവന്റെ സ്ഥിതിയെന്താണ്‌? എന്നു സ്വഹാബികള്‍ ചോദിച്ചപ്പോള്‍ ‘അവന്‍ അവന്റെ ചങ്ങാതിയെ കൊലപ്പെടുത്തുവാന്‍ മോഹിക്കുന്നവനായിരുന്നുവല്ലോ’ എന്നാണു നബി (صَلَّى اللَّهُ عَلَيْهِ وَسَلَّمَ) ഉത്തരം പറഞ്ഞത്‌.’  ‘ആരെങ്കിലും എല്ലാ മാസവും മൂന്നു നോമ്പു (വീതം) നോറ്റാല്‍, അവന്‍ മുഴുവന്‍ കാലവും നോമ്പ്‌ പിടിച്ചമാതിരിയായി’ (അ; ജ; ന; തി) എന്നും, ‘ഒരു ജുമുഅഃ ആ ജുമുഅഃയുടെയും അടുത്ത ജുമുഅഃയുടെയും ഇടക്കുള്ള പാപവും, കൂടുതലായി മൂന്നു ദിവസത്തെ പാപവും പൊറുക്കപ്പെടുന്നതാണ്‌’ (ത്വബ്‌റാനീ) എന്നും മറ്റും ഒന്നിനു പത്തിരട്ടി പ്രതിഫലം കാണിച്ചുകൊണ്ടുള്ള ഹദീഥുകള്‍ ഈ വചനത്തിനു നബി (صَلَّى اللَّهُ عَلَيْهِ وَسَلَّمَ) നല്‍കിയ വിശദീകരണവും, ഉദാഹരണങ്ങളുമാകുന്നു. കഥ അറിയാതെ, ഒറ്റ നോട്ടത്തില്‍ സ്വന്തം യുക്തിയുടെ തീരുമാനത്തിനു മുതിരുന്ന ആളുകള്‍ ഇതൊന്നും മനസ്സിരുത്തുകയോ ചിന്തിക്കുകയോ ചെയ്യാറില്ല. അതുകൊണ്ടാണു ചിലര്‍ ഇങ്ങിനെയുള്ള ഹദീഥുകളുടെ നേരെ അവഗണനാനയം സ്വീകരിച്ചുവരുന്നതും."
  6,161,"(നബിയേ) എനി, നിന്നെ അവര്‍ വ്യാജമാക്കുകയാണെങ്കില്‍ പറയുക: \"നിങ്ങളുടെ രക്ഷിതാവ് വിശാലമായ കാരുണ്യമുള്ളവനാകുന്നു; കുറ്റവാളികളായ ജനങ്ങളില്‍ നിന്ന് അവന്റെ ശൗര്യം (അഥവാ ശിക്ഷ) തട്ടി നീക്കപ്പെടുന്നതുമല്ല.' പിന്നെ [മറ്റൊരു കാര്യം]: നന്മ പ്രവര്‍ത്തിച്ചവരുടെ മേല്‍ (അനുഗ്രഹത്തിന്റെ) ഒരു പൂര്‍ത്തീകരണമായിക്കൊണ്ടു മൂസാക്കു നാം (വേദ) ഗ്രന്ഥം നല്‍കി. എല്ലാ കാര്യത്തിനും വിശദീകരണവും, മാര്‍ഗ്ഗദര്‍ശനവും, കാരുണ്യവുമായിക്കൊണ്ടും, അവര്‍ തങ്ങളുടെ റബ്ബുമായി കണ്ടുമുട്ടുന്നതില്‍ വിശ്വസിക്കുവാന്‍വേണ്ടി (അഥവാ, വിശ്വസിച്ചേക്കാം). (ഇതാ) ഇതും നാം അവതരിപ്പിച്ചതായ ഒരു അനുഗ്രഹീത [വര്‍ദ്ധിച്ച നന്മകളുള്ള] ഗ്രന്ഥമാകുന്നു. അതിനാല്‍, അതിനെ പിന്‍പറ്റുകയും, സൂക്ഷ്മത പാലിക്കുകയും ചെയ്യുവിന്‍; നിങ്ങള്‍ക്കു കരുണ ചെയ്യപ്പെട്ടേക്കാം.   തൗഹീദിനെ സംബന്ധിച്ച പല ദൃഷ്‌ടാന്തങ്ങളും, ഇബ്‌റാഹീം (عليه الصلاة والسلام)നബിയുടെ പിന്തുടര്‍ച്ചക്കാരെന്ന്‌ അവകാശപ്പെടുന്ന അറബികളുടെ ശിര്‍ക്കുപരമായ വിശ്വാസാചാരങ്ങളെ സംബന്ധിച്ച പല പരാമര്‍ശങ്ങളും അടക്കം ഈ സൂറത്തില്‍ ഇതിനു മുമ്പു വളരെ അധികം കാര്യങ്ങള്‍ വിവരിച്ചു കഴിഞ്ഞു. അതിനുശേഷം, നബി (صَلَّى اللَّهُ عَلَيْهِ وَسَلَّمَ) അവരെ ക്ഷണിച്ചുകൊണ്ടിരിക്കുന്നതും, അവര്‍ നിഷേധത്തില്‍ മുഴുകിക്കൊണ്ടിരിക്കുന്നതുമായ ആ മാര്‍ഗ്ഗം ഏതാണെന്നും, മേല്‍ വിവരിച്ചതിന്റെ ആകെത്തുക ചുരുക്കത്തില്‍ എന്താണെന്നും അവരെ അറിയിക്കുവാന്‍ നബി (صَلَّى اللَّهُ عَلَيْهِ وَسَلَّمَ) യോടു അല്ലാഹു കല്‍പിക്കുന്നു.  വക്രതയോ ചാഞ്ചല്യമോ കൂടാതെ നേര്‍ക്കുനേരെ ഉറച്ചു നില്‍ക്കുന്ന ഒരു മതം – അതെ, ശിര്‍ക്കിന്റെ മാലിന്യങ്ങളൊന്നും തീണ്ടാതെ നിഷ്‌കളങ്കനായിരുന്ന ഇബ്‌റാഹീം (عليه الصلاة والسلام) ആചരിച്ചു വന്നിരുന്ന മാര്‍ഗ്ഗമേതോ അതു – അതാണെനിക്കു അല്ലാഹു അനുഗ്രഹിച്ചു തന്ന മതം. അതിലേക്കാണു ഞാന്‍ നിങ്ങളെ ക്ഷണിക്കുന്നത്‌. ശിര്‍ക്കിന്റെ എല്ലാ വകുപ്പുകളില്‍ നിന്നും സംശുദ്ധമായിരിക്കുക, നമസ്‌കാരം, പ്രാര്‍ത്ഥന, ബലികര്‍മ്മങ്ങള്‍ ആദിയായ ആരാധനകളെല്ലാം അല്ലാഹുവിനുമാത്രം അര്‍പ്പിക്കുക, ജീവിക്കുന്നതും മരിക്കുന്നതുമെല്ലാം അവന്റെ പ്രീതിയെ ലക്ഷ്യം വെച്ചും, അവന്റെ ആജ്ഞാ നിര്‍ദ്ദേശങ്ങള്‍ക്കനുസരിച്ചും ആയിരിക്കുക. ഇതാണ്‌ എന്നോടു ആജ്ഞാപിക്കപ്പെട്ട മതത്തിന്റെ സത്ത. ഇതിന്റെ പ്രബോധനമാണ്‌ എന്റെ കൃത്യം. ഇതംഗീകരിക്കുന്നവരാണു മുസ്‌ലിംകള്‍. അവരില്‍ ഒന്നാമന്‍ ഞാന്‍ തന്നെയാണു താനും എന്നിങ്ങിനെയാണു പ്രസ്‌തുത അറിയിപ്പിന്റെ താല്‌പര്യം.  نُسُك (നുസുക്‌) എന്ന വാക്കിനു ‘ആരാധനകള്‍’ എന്നാണു വാക്കര്‍ത്ഥം. ഹജ്ജ്‌ – ഉംറ സംബന്ധമായ കര്‍മ്മങ്ങളെയും, ബലികര്‍മ്മങ്ങളെയും പ്രത്യേകം ഉദ്ദേശിച്ചുകൊണ്ടു ആ വാക്കു ഉപയോഗിക്കപ്പെടാറുണ്ട്‌. ബലി കര്‍മ്മങ്ങളെപറ്റി മുന്‍വചനങ്ങളില്‍ കഴിഞ്ഞ പരാമര്‍ശങ്ങളെയും, ഈ വചനങ്ങള്‍ മക്കാ മുശ്‌രിക്കുകളെയാണു മുഖാമുഖമായി അഭിമുഖീകരിക്കുന്നതെന്നുള്ളതിനെയും കണക്കിലെടുത്തുകൊണ്ടു ഈ അര്‍ത്ഥങ്ങളാണു പലരും ഇവിടെ അതിനു നല്‍കിയിരിക്കുന്നത്‌. وَأَنَا أَوَّلُ الْمُسْلِمِينَ (ഞാന്‍ ഒന്നാമത്തെ മുസ്‌ലിമാണു) എന്നു പറഞ്ഞതിന്റെ ഉദ്ദേശ്യം ഈ സമുദായത്തിലെ ഒന്നാമനും, ഞാന്‍ നിങ്ങളോടു പ്രബോധനം ചെയ്യുന്ന തത്വങ്ങളെ ആദ്യമായി സ്വീകരിക്കുന്നവനും ഞാനാണു എന്നത്രെ. മനുഷ്യാരംഭം മുതല്‍ക്കേ മനുഷ്യ വര്‍ഗ്ഗത്തിനു അല്ലാഹു നിശ്ചയിച്ച മതം ഇസ്‌ലാമാണല്ലോ (إِنَّ الدِّينَ عِندَ اللَّهِ الْإِسْلَامُ) ആ മതം അംഗീകരിച്ചവരെല്ലാം മുസ്‌ലിംകളുമാകുന്നു. (هُوَ سمّاَّكُمُ الْمُسْلِمِين) നൂഹ്‌ (عليه الصلاة والسلام) നബി അദ്ദേഹത്തിന്റെ ജനങ്ങളോടു മുസ്‌ലിമായിരിക്കുവാന്‍ എന്നോടു കല്‍പിക്കപ്പെട്ടിരിക്കുന്നുവെന്ന്‌ പറഞ്ഞു (10:72). ഇബ്‌റാഹീം (عليه الصلاة والسلام) നബിയും, യഅ്‌ക്വൂബ്‌ (عليه الصلاة والسلام) നബിയും മക്കളോടു ചെയ്‌ത വസ്വിയ്യത്തില്‍ നിങ്ങള്‍ മുസ്‌ലിംകളായിട്ടല്ലാതെ മരിക്കരുതെന്നു പറഞ്ഞിരുന്നു (2:132). യൂസുഫ്‌ (عليه الصلاة والسلام) നബി എന്നെ മുസ്‌ലിമായി മരിപ്പിക്കേണമേ എന്നും പ്രാര്‍ത്ഥിച്ചു (12:101). നിങ്ങള്‍ മുസ്‌ലിംകളാണെങ്കില്‍ അല്ലാഹുവില്‍ ഭരമേല്‍പ്പിക്കണമെന്നു മൂസാ (عليه الصلاة والسلام) നബി അദ്ദേഹത്തിന്റെ ജനതയോടു പറഞ്ഞു (10:84). ഈസാ (عليه الصلاة والسلام) നബിയുടെ ശിഷ്യന്മാരായ ‘ഹവാരി’കളും പറഞ്ഞു ഞങ്ങള്‍ മുസ്‌ലിംകളാകുന്നു (5:114). ചുരുക്കിപ്പറഞ്ഞാല്‍, ആദം (عليه الصلاة والسلام) നബി മുതല്‍ ലോകാവസാനം വരെയുള്ള മനുഷ്യര്‍ക്കു അല്ലാഹു നിശ്ചയിച്ചു തൃപ്‌തിപ്പെട്ട ഏകമതം ഇസ്‌ലാമും, അതു സ്വീകരിച്ചവരെല്ലാം മുസ്‌ലിംകളുമാകുന്നു.  ഒരു ഹദീഥില്‍ നബി (صَلَّى اللَّهُ عَلَيْهِ وَسَلَّمَ) പറഞ്ഞിരിക്കുന്നു: ‘ഒരു പിതൃകുടുംബത്തില്‍പെട്ട സഹോദരങ്ങളാണ്‌ പ്രവാചകന്മാര്‍. അവരുടെ മാതാക്കള്‍ പലതായിരിക്കും. അവരുടെ മതം ഒന്നാകുന്നു’ (ബു; മു). അതായതു – ഇബ്‌നുകഥീര്‍ (رحمه الله) ചൂണ്ടിക്കാട്ടിയതുപോലെ – അല്ലാഹുവിനെ മാത്രം ആരാധിക്കുകയും, അവനോടു ഒന്നിനെയും പങ്കുചേര്‍ക്കാതിരിക്കുകയും ചെയ്യുകയെന്ന മൗലികാടിസ്ഥാനത്തില്‍ അവരെല്ലാം ഒന്നാകുന്നു. ശരീഅത്തില്‍ (മതപരമായ നിയമ നടപടി ക്രമത്തില്‍) അവര്‍ വ്യത്യസ്‌ത മാര്‍ഗ്ഗമുള്ളവരായിരിക്കും എന്നര്‍ത്ഥം."
  6,162,"950"
  6,163,"950"
  6,164,"(അതെ) നിങ്ങള്‍ പറയുമെന്നതിനാല്‍: \"ഞങ്ങളുടെ മുമ്പുള്ള രണ്ടു വിഭാഗക്കാര്‍ക്കു മാത്രമാണു (വേദ) ഗ്രന്ഥം അവതരിപ്പിക്കപ്പെട്ടിരിക്കുന്നതു; നിശ്ചയമായും, അവരുടെ പഠനത്തെക്കുറിച്ചു ഞങ്ങള്‍ അശ്രദ്ധര്‍ [അപരിചിതര്‍] ആയിരുന്നു താനും.'   ഓരോ ആളും അവരവരുടെ കര്‍മ്മങ്ങള്‍ക്കു് ഉത്തരവാദിയായിരിക്കും كُلُّ امْرِئٍ بِمَا كَسَبَ رَهِينٌ (എല്ലാ ഓരോരുത്തനും അവന്‍ സമ്പാദിച്ചുവെച്ചതിനു പണയമാകുന്നു – 52:21). ഒരാളുടെ കുറ്റം മറ്റൊരാള്‍ വഹിക്കുകയില്ല. وَإِن تَدْعُ مُثْقَلَةٌ إِلَىٰ حِمْلِهَا لَا يُحْمَلْ مِنْهُ شَيْءٌ وَلَوْ كَانَ ذَا قُرْبَىٰ (ഭാരം പിടിപെട്ട ഒരു ദേഹം അതിന്‍റെ ചുമടെടുക്കുവാന്‍ – മറ്റൊരാളെ – വിളിച്ചാല്‍, അടുത്ത ബന്ധമുള്ളവനായാലും ശരി, അതില്‍നിന്നു ഒന്നും തന്നെ വഹിക്കപ്പെടുകയില്ല – 35:18) ഇതു അല്ലാഹുവിന്റെ ഖണ്ഡിതമായ ഒരു നിയമതത്വമാകുന്നു. ആരാധ്യവസ്‌തുക്കളുടെയോ, ശുപാര്‍ശകന്മാരുടെയോ ഇടപെടലുകളൊന്നും അവിടെ നടക്കുകയില്ല. നന്മയെങ്കില്‍ നന്മ, തിന്മയെങ്കില്‍ തിന്മ. അതതിന്റെ കര്‍ത്താവു തന്നെ അതതിന്റെ ഫലം തികച്ചും അനുഭവിക്കും.  എന്നാല്‍, ഒരാള്‍ ഒരു നല്ല കാര്യം നടപ്പില്‍ വരുത്തിയാല്‍ അതിന്റേയും, അതു പ്രവര്‍ത്തിച്ചവരുടെയും, പ്രതിഫലം – അവരുടെ പ്രതിഫലത്തില്‍ ഒരു കുറവും വരാതെ – അവനു ലഭിക്കുമെന്നും, ഒരാള്‍ ഒരു ചീത്ത കാര്യം നടപ്പില്‍ വരുത്തിയാല്‍ അതിന്റെയും, അതു പ്രവര്‍ത്തിച്ചവരുടെയും കുറ്റം – അവരുടെ കുറ്റത്തില്‍ ഒരു കുറവും വരാതെ – അവനുണ്ടാകുമെന്നും നബി (صَلَّى اللَّهُ عَلَيْهِ وَسَلَّمَ) അരുളിച്ചെയ്‌തിട്ടുണ്ട്‌ (മു). ഇതു ആ തത്വത്തിനു എതിരോ വിരുദ്ധമോ ആകുന്നില്ല. ആ പ്രതിഫലവും, ആ കുറ്റവും അവന്‍ നടപ്പാക്കിയതിന്റെ ഫലമാണല്ലോ. അതുകൊണ്ടാണ്‌ ‘അവരുടെ പ്രതിഫലത്തിലും കുറ്റത്തിലും ഒരു കുറവും വരാതെ’ എന്ന്‌ നബി (صَلَّى اللَّهُ عَلَيْهِ وَسَلَّمَ) പ്രത്യേകം എടുത്തു പറഞ്ഞിരിക്കുന്നതും. അവര്‍ ചെയ്‌തതിന്റെ പ്രതിഫലവും, കുറ്റവും അവര്‍ക്കു തന്നെ. അവന്‍ നടപ്പാക്കിയതിന്റെയും അതു നടന്നുകൊണ്ടിരിക്കുന്നതിന്റെയും പ്രതിഫലവും കുറ്റവുമാണു അവനു ലഭിക്കുന്നതു എന്നര്‍ത്ഥം."
  6,165,"പറയുക: 'നിശ്ചയമായും, എന്റെ നമസ്കാരവും, എന്റെ (ബലി മുതലായ) ആരാധനാ കര്‍മ്മങ്ങളും' എന്റെ ജീവിതവും, എന്റെ മരണവും (എല്ലാം) ലോകരുടെ രക്ഷിതാവായ അല്ലാഹുവിനുള്ളതാകുന്നു.;-   خليفة (ഖലീഫഃ) എന്ന പദത്തിന്റെ ബഹുവചനമാണ്‌ خلائف (ഖലാഇഫ്‌). ഒരാളുടെ പിന്നില്‍ അയാളുടെ സ്ഥാനത്തു വരുന്ന ആള്‍ എന്നാണു ആ പദത്തിനര്‍ത്ഥം. മലയാളത്തില്‍ ‘പിന്‍ഗാമി’ എന്നോ ‘പ്രതിനിധി’ എന്നോ സന്ദര്‍ഭം പോലെ അതിനു വിവര്‍ത്തനം നല്‍കാം. ഒരു തലമുറക്കുശേഷം മറ്റൊരു തലമുറയായും, ഒരു സമുദായത്തിനു ശേഷം മറ്റൊരു സമുദായമായും നിങ്ങളെ ഭൂമിയില്‍ മാറി മാറി വന്നുകൊണ്ടിരിക്കുന്നവരാക്കിയതു അല്ലാഹുവാണ്‌. എല്ലാവരെയും അവന്‍ ഒരേ നിലവാരത്തിലുള്ളവരായിട്ടല്ല ആക്കിയിരിക്കുന്നത്‌. ഉപജീവനമാര്‍ഗ്ഗം, ബുദ്ധി, അറിവു, സ്വഭാവഗുണം, കഴിവു, പ്രാപ്‌തി, രൂപം ആദിയായവയിലും, നടപടിക്രമങ്ങളിലുമെല്ലാം ചിലരെ ചിലരെക്കാള്‍ ഉയര്‍ന്നവരും, ചിലരെ താണവരുമാക്കി വെച്ചിരിക്കുകയാണ്‌. അവരവര്‍ക്കു ലഭിച്ചതില്‍ അവരവര്‍ എങ്ങിനെ വര്‍ത്തിക്കുന്നുവെന്നും, അതെങ്ങിനെ ഉപയോഗപ്പെടുത്തുന്നുവെന്നുമുള്ള ഒരു പരീക്ഷണമാണതു എന്നു സാരം.  خلائف എന്ന വാക്കിനും ഇതേ അര്‍ത്ഥത്തിലുള്ള മറ്റൊരു രൂപമായ خلفاء (ഖുലഫാഉ്‌) എന്ന വാക്കിനും ‘പ്രതിനിധികള്‍’ എന്നര്‍ത്ഥം കല്‍പിച്ചുകൊണ്ടു ഭൂമിയില്‍ അല്ലാഹുവിന്റെ ചില അധികാരങ്ങള്‍ നടപ്പില്‍ വരുത്തുവാനായി മനുഷ്യനെ അതില്‍ അവന്റെ പ്രതിനിധിയാക്കി വെച്ചിരിക്കുകയാണെന്നും, ഈ അധികാരത്തില്‍ ഒരോരുത്തരുടെയും കഴിവും പ്രാപ്‌തിയും അനുസരിച്ചു ചിലര്‍ക്കു ചിലരെക്കാള്‍ ഉയര്‍ച്ചയും ഉണ്ടായിരിക്കുമെന്നുമാണ്‌ ഈ വചനത്തിന്റെ ആശയമെന്നു വരുത്തുന്ന ചില വ്യാഖ്യാനങ്ങള്‍ ഇവിടെയും, ഇതുപോലെയുള്ള വേറെ ചില സ്ഥലങ്ങളിലും ചിലര്‍ നല്‍കിക്കാണാം. ഈ അര്‍ത്ഥവ്യാഖ്യാനം ശരിയല്ലെന്നും, ഇതു അല്‍പം അതിരുകവിഞ്ഞ ഒരു വ്യാഖ്യാനമാണെന്നും അല്‍ബക്വറഃ 30-ാം വചനത്തിന്റെ വ്യാഖ്യാനത്തില്‍ നാം വിവരിച്ചിട്ടുണ്ട്‌. ഈ വ്യാഖ്യാനം ശരിയല്ലെന്നു ഇതേ വചനം തന്നെ ശരിക്കു മനസ്സിരുത്തിയാല്‍ മനസ്സിലാക്കാം. കൂടാതെ, താഴെ ഉദ്ധരിക്കുന്നതുപോലെയുള്ള വചനങ്ങളില്‍ നിന്നു കൂടുതല്‍ വ്യക്തമാകുകയും ചെയ്യും:-  നിങ്ങളുടെ മുമ്പു പല തലമുറകളെയും അവരുടെ അക്രമം നിമിത്തം നാം നശിപ്പിച്ചു കളഞ്ഞിട്ടുണ്ടെന്നു പറഞ്ഞു കൊണ്ടു സൂ: യൂനുസില്‍ അല്ലാഹു പറയുന്നു: ثُمَّ جَعَلْنَاكُمْ خَلَائِفَ فِي الْأَرْضِ مِن بَعْدِهِمْ (പിന്നീടു അവരുടെശേഷം ഭൂമിയില്‍ നിങ്ങളെ നാം ‘ഖലാഇഫാ’ക്കി (യൂനുസ്‌:14). അതേ സൂറത്തില്‍, നൂഹ്‌ (عليه الصلاة والسلام) നബിയോടൊപ്പം ജലപ്രളയത്തില്‍ നിന്നു രക്ഷപെട്ടവരെക്കുറിച്ചു പറയുന്നു: خَلَائِفَ وَأَغْرَقْنَا الَّذِينَ كَذَّبُوا بِآيَاتِنَا (അവരെ നാം ‘ഖലാഇഫാക്കി, നമ്മുടെ ദൃഷ്‌ടാന്തങ്ങളെ വ്യാജമാക്കിയവരെ നാം മുക്കി നശിപ്പിക്കുകയും ചെയ്‌തു (യൂനുസ്‌ 73). ഹൂദ്‌ (عليه الصلاة والسلام) നബി തന്റെ ജനതയോടു പറഞ്ഞു: وَاذْكُرُوا إِذْ جَعَلَكُمْ خُلَفَاءَ مِن بَعْدِ قَوْمِ نُوحٍ (നൂഹിന്റെ ജനതക്കു ശേഷം അവന്‍ നിങ്ങളെ ‘ഖുലഫാഉ്‌’ ആക്കിയതു നിങ്ങള്‍ ഓര്‍ക്കുവിന്‍ : അഅ്‌റാഫ്‌ 69). ഇതുപോലെ വേറെയും കാണാം. ഇവിടെയൊക്കെ അധികാരത്തിലുള്ള പ്രാതിനിധ്യമല്ല ഉദ്ദേശ്യമെന്നും, മുമ്പുള്ളവരുടെ പിന്‍ഗാമിത്വമാണു ഉദ്ദേശ്യമെന്നും പറയേണ്ടതില്ലല്ലോ.  മനുഷ്യന്‍ സദാ അല്ലാഹുവിന്റെ ശിക്ഷാ നടപടിയെക്കുറിച്ചു ഭയപ്പെട്ടുകൊണ്ടിരിക്കുകയും, അതോടൊപ്പം അവന്റെ കാരുണ്യത്തിലും അനുഗ്രഹത്തിലും സല്‍പ്രതീക്ഷയോടു കൂടിയിരിക്കുകയും വേണമെന്നു ഓര്‍മിപ്പിച്ചു കൊണ്ടാണു ഈ സൂറത്തു അല്ലാഹു സമാപിക്കുന്നത്‌. കാരുണ്യത്തെയും, പാപമോചനത്തെയും സംബന്ധിച്ചു സന്തോഷവാര്‍ത്ത അറിയിക്കുന്നതോടൊപ്പം ശിക്ഷയെക്കുറിച്ചു ഭയവാര്‍ത്ത അറിയിക്കലും ക്വുര്‍ആന്റെ ഒരു പതിവാകുന്നു. സൂ: ഹിജ്‌ര്‍ 49, 50 ല്‍ അല്ലാഹു പറയുന്നു: ‘എന്റെ അടിയാന്മാര്‍ക്കു വൃത്താന്തമറിയിക്കുക: ഞാന്‍ തന്നെയാണു വളരെ പൊറുക്കുന്നവനും, കരുണാനിധിയുമെന്നും, എന്റെ ശിക്ഷ തന്നെയാണു വേദനയേറിയ ശിക്ഷയെന്നും’.  നബി (صَلَّى اللَّهُ عَلَيْهِ وَسَلَّمَ) തിരുമേനി അരുളിച്ചെയ്‌തിരിക്കുന്നു: ‘അല്ലാഹുവിന്റെ പക്കലുള്ള ശിക്ഷയെന്താണെന്നു സത്യവിശ്വാസി അറിയുമായിരുന്നെങ്കില്‍, (അവരില്‍) ഒരാളും അവന്റെ സ്വര്‍ഗ്ഗത്തില്‍ പ്രതീക്ഷവെക്കുമായിരുന്നില്ല. അല്ലാഹുവിന്റെ പക്കലുള്ള കാരുണ്യത്തെപറ്റി അവിശ്വാസി അറിയുമായിരുന്നെങ്കില്‍, (അവരില്‍) ഒരാളും സ്വര്‍ഗത്തെക്കുറിച്ചു നിരാശപ്പെടുമായിരുന്നില്ല. കാരുണ്യത്തെ അല്ലാഹു നൂറുഭാഗമാക്കി ഒരു ഭാഗമാണു സൃഷ്‌ടികളില്‍ വെച്ചിരിക്കുന്നത്‌. അതു മൂലമാണവര്‍ പരസ്‌പരം കരുണ കാണിച്ചു വരുന്നത്‌. തൊണ്ണൂറ്റൊമ്പതും അവന്‍ (പരലോകത്തേക്കായി) സൂക്ഷിച്ചു വെച്ചിരിക്കയാണ്‌’ (അ; തി).  നമ്മെയെല്ലാം അല്ലാഹു അവന്റെ കാരുണ്യത്തിനു പാത്രമാക്കുകയും, അവന്റെ ശിക്ഷയില്‍നിന്നു രക്ഷ ലഭിക്കുകയും ചെയ്യുന്ന സല്‍ഭാഗ്യരായ ജനങ്ങളില്‍ ഉള്‍പെടുത്തി അനുഗ്രഹിക്കട്ടെ. ആമീന്‍.  اللهم لك الحمد ولك الفضل والمنة  كان الفراغ من تسويد تفسير هذه السورة العظيمة ضحى يوم الجمعة 17 محرم الحرام سنة 1397 هجرة الموافق 7777 م.  وكان الفراغ من تبيضه ليلة الاحدا التاسع والعشرون من شوال سنة 1398 . الموقف 21978 م) م.نى."
