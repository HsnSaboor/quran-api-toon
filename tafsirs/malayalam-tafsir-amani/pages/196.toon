tafsir[7]{c,v,t}:
  9,55,"വല്ല 'സൂറത്തും [അദ്ധ്യായവും] അവതരിപ്പിക്കപ്പെട്ടാല്‍ (ഇങ്ങിനെ) പറയുന്ന ചിലര്‍ അവരിലുണ്ട്‌: 'നിങ്ങളില്‍ ആര്‍ക്കാണ്‌ ഇതു വിശ്വാസം വര്‍ധിപ്പിച്ചത്‌!' എന്ന്‌. എന്നാല്‍, യാതൊരു കൂട്ടര്‍ വിശ്വസിച്ചിരിക്കുന്നുവോ അവര്‍ക്കത്‌ വിശ്വാസം വര്‍ദ്ധിപ്പിക്കുന്നതാണ്‌; അവരാകട്ടെ, സന്തോഷം കൊള്ളുകയും ചെയ്യും.   അവര്‍ക്ക്‌ കുറേ സ്വത്തുക്കളും മക്കളും ഉണ്ടെന്നു കണ്ട്‌ അത്ഭുതപ്പെടുവാനൊന്നുമില്ല. അവരോടുള്ള സ്‌നേഹം കൊണ്ടോ, അവരുടെ ഗുണത്തിനും നന്‍മക്കും വേണ്ടിയോ അല്ലാഹു നല്‍കിയതാണ്‌ അതൊക്കെയെന്ന്‌ കരുതേണ്ട. അവരുടെ നിലപാട്‌ മാറ്റാത്തിടത്തോളം അവര്‍ക്ക്‌ അതൊക്കെ ഇഹത്തില്‍ ഒരു ശിക്ഷയായിരിക്കുന്നതാണ്‌. അവസാനം നരകാവകാശികളായ അവിശ്വാസികളായിക്കൊണ്ട്‌ അവരുടെ ആയുഷ്‌ക്കാലം കഴിഞ്ഞുപോകുകയും ചെയ്യും. അതാണ്‌ അല്ലാഹു ഉദ്ദേശിക്കുന്നത്‌. പ്രവാചകന്‍മാരുടെ മാര്‍ഗത്തില്‍ നിന്ന്‌ ഭിന്നിച്ചുപോയവരെപ്പറ്റി അല്ലാഹു പറയുന്നു. أَيَحْسَبُونَ أَنَّمَا نُمِدُّهُم بِهِ مِن مَّالٍ وَبَنِينَ….. (സാരം: അവര്‍ക്ക്‌ സ്വത്തും മക്കളും നല്‍കി നാം അയച്ചുകൊടുക്കുന്നത്‌ അവര്‍ക്ക്‌ നന്മകളില്‍ നാം വേഗതകൂട്ടുകയാണെന്ന്‌ അവര്‍ കണക്കാക്കുന്നുവോ? പക്ഷേ, അവര്‍ക്ക്‌ ബോധം വരുന്നില്ല. (23:55, 56) ഒരു ജനത അവരുടെ സ്ഥിതിഗതികള്‍ മാറ്റാതെ അല്ലാഹു അവരുടെ സ്ഥിതി മാറ്റുകയില്ല. (إِنَّ  اللَّهَ لَا يُغَيِّرُ مَا بِقَوْمٍ حَتَّىٰ يُغَيِّرُوا مَا بِأَنفُسِهِمْ – الرعد 11)  സ്വത്തുക്കളും മക്കളും ഇഹത്തില്‍ അവര്‍ക്ക്‌ ശിക്ഷയായിരിക്കുമെന്ന്‌ പറഞ്ഞതിന്‍റെ താല്‍പര്യം: അവയുടെ സമ്പാദനം, നിലനില്‍പ്‌, അഭിവൃദ്ധി ആദിയായവക്കുവേണ്ടി വിശ്രമവും മനസ്സമാധാനവുമില്ലാതെ കഷ്‌ടപ്പെടേണ്ടി വരുക, അവമൂലം നാശനഷ്‌ടങ്ങളും ആപത്തുകളും അനുഭവിക്കേണ്ടിവരുക മുതലായവയാകുന്നു. സ്വത്തുക്കളും മക്കളും ഉണ്ടായത്‌ നിമിത്തം കഷ്‌ടനഷ്‌ടങ്ങളും മനഃക്ലേശങ്ങളും അനുഭവിക്കേണ്ടി വരുന്നതിനെക്കാള്‍ നല്ലത്‌ അവ ഇല്ലാതിരിക്കലാണെന്ന്‌ പറയേണ്ടതില്ലല്ലോ. അതോടുകൂടി പരലോകത്ത്‌ അവനിമിത്തം ശിക്ഷ അനുഭവിക്കേണ്ടിവരുകയും ചെയ്‌തുവെങ്കിലോ? ആലോചിച്ചുനോക്കുക!"
  9,56,"വല്ല 'സൂറത്തും' [അധ്യായവും] അവതരിപ്പിക്കപ്പെട്ടാല്‍ - അവരില്‍ ചിലര്‍ ചിലരിലേക്ക്‌ [തമ്മ തമ്മില്‍] നോക്കുകയായി; 'നിങ്ങളെ ആരെങ്കിലും കാണുന്നുവോ' എന്നു (ള്ള ഭാവത്തില്‍): പിന്നെ അവര്‍ പിരിഞ്ഞുപോകുന്നതാണ്‌. അവര്‍ (കാര്യം) ഗ്രഹിക്കാത്ത ഒരു ജനതയാണെന്നുള്ളതുകൊണ്ട്‌ അല്ലാഹു അവരുടെ ഹൃദയങ്ങളെ തിരിച്ചുവിട്ടിരിക്കുകയാണ്‌. അങ്ങനെ, (യുദ്ധം) നിഷിദ്ധമായ (ആ) മാസങ്ങള്‍ കഴിഞ്ഞുപോയാല്‍, മുശ്‌രിക്കുകളെ നിങ്ങള്‍ വധിക്കുവിന്‍, അവരെ കിട്ടിയേടത്തുവെച്ച്‌. അവരെ പിടിക്കുകയും, അവരെ ഉപരോധിക്കുകയും, എല്ലാ പതിസ്ഥലങ്ങളിലും അവര്‍ക്കുവേണ്ടി (പതി) ഇരിക്കുകയും ചെയ്യുവിന്‍. എനി, അവര്‍ പശ്ചാത്തപിക്കുകയും, നമസ്‌കാരം നിലനിറുത്തുകയും, സക്കാത്ത്‌ കൊടുക്കുകയും ചെയ്യുന്നപക്ഷം (അവര്‍ക്ക്‌) അവരുടെ വഴി ഒഴിവാക്കി (വിട്ടു) കൊടുക്കുവിന്‍. നിശ്ചയമായും അല്ലാഹു വളരെ പൊറുക്കുന്നവനാണ്‌. കരുണാനിധിയാണ്‌.   ഞങ്ങള്‍ സത്യവിശ്വാസികളാണ്‌, മുസ്‌ലിംകളാണ്‌ എന്നിങ്ങനെ ഇടക്കിടെ കപടവിശ്വാസികള്‍ അല്ലാഹുവില്‍ ആണയിട്ടു പറഞ്ഞുകൊണ്ടിരിക്കുന്നത്‌ അവരുടെ പേടികൊണ്ടു മാത്രമാണ്‌. ആത്മാര്‍ഥത അവരെ തൊട്ടുതീണ്ടിയിട്ടേയില്ല. നിങ്ങളുമായി വേറിട്ടുനില്‍ക്കുന്നപക്ഷം അവരെ നിങ്ങള്‍ ശത്രുക്കളായി ഗണിച്ചു അവരോട്‌ സമരം നടത്തിയെങ്കിലോ എന്നും മറ്റുമുള്ള ഭയം നിമിത്തമാണ്‌ അങ്ങിനെ ചെയ്യുന്നത്‌. നിങ്ങളില്‍ നിന്ന്‌ അകന്നു നിന്ന്‌ രക്ഷപ്പെടുവാനുള്ള എന്തെങ്കിലും ഒരു പഴുതോ പോംവഴിയോ അവര്‍ക്ക്‌ വേറെ ഉണ്ടായിരുന്നുവെങ്കില്‍ വളരെ ബുദ്ധിമുട്ടിയെങ്കിലും അതവര്‍ ഉപയോഗപ്പെടുത്തുമായിരുന്നു. ഒന്നും കാണാത്തതു കൊണ്ടുമാത്രം ഈ കള്ളസത്യത്തിന്‍റെ മറവുപിടിച്ചു രക്ഷപ്പെടുവാന്‍ നോക്കുകയാണവര്‍ എന്ന്‌ താല്‍പര്യം. "
  9,57,"1291"
  9,58,"എങ്ങിനെയാണ്‌ (ആ) മുശ്‌രിക്കുകള്‍ക്ക്‌ അല്ലാഹുവിന്‍റെ അടുക്കലും, അവന്‍റെ റസൂലിന്‍റെ അടുക്കലും ഒരു കരാര്‍ (നിലവില്‍) ഉണ്ടാകുന്നത്‌? നിങ്ങള്‍ 'മസ്‌ജിദുല്‍ ഹറാമി'ന്റെ അടുക്കല്‍ വെച്ചു കരാറു നടത്തിയവര്‍ക്കല്ലാതെ! എന്നാല്‍, അവര്‍ നിങ്ങളോട്‌ ചൊവ്വിനു നിലകൊള്ളുമ്പോള്‍, നിങ്ങള്‍ അവരോടും ചൊവ്വിനു നിലകൊള്ളുവിന്‍. നിശ്ചയമായും അല്ലാഹു സൂക്ഷ്‌മത പാലിക്കുന്നവരെ ഇഷ്‌ടപ്പെടുന്നു. (സത്യവിശ്വാസികളേ) തങ്ങളുടെ ശപഥങ്ങളെ ലംഘിക്കുകയും, റസൂലിനെ (നാട്ടില്‍നിന്ന്‌) പുറത്താക്കുവാന്‍ ശ്രമിക്കുകയും ചെയ്‌ത ഒരു ജനതയോട്‌ നിങ്ങള്‍ക്ക്‌ യുദ്ധം ചെയ്‌തുകൂടേ? അവരാണ്‌, നിങ്ങളോട്‌ ആദ്യപ്രാവശ്യം (തന്നെ, ആക്രമണം) തുടങ്ങിയിട്ടുള്ളതും (എന്നിരിക്കെ)! അവരെ നിങ്ങള്‍ ഭയപ്പെടുകയോ?! എന്നാല്‍ അല്ലാഹുവത്രെ, നിങ്ങള്‍ ഭയപ്പെടുവാന്‍ ഏറ്റവും അര്‍ഹനായുള്ളവന്‍, നിങ്ങള്‍ സത്യവിശ്വാസികളാണെങ്കില്‍.   സകാത്തുപോലെയുള്ള പൊതുസ്വത്തുക്കള്‍ അവകാശികള്‍ക്ക്‌ വീതിച്ചു കൊടുക്കുമ്പോള്‍ തങ്ങള്‍ക്ക്‌ പ്രതീക്ഷിച്ചത്ര ലഭിക്കാതിരിക്കുന്ന പക്ഷം, ഈ വീതിക്കല്‍ നീതിപൂര്‍വ്വകമല്ലെന്നും, പക്ഷഭേദം കാണിച്ചുകൊണ്ടാണെന്നുമൊക്കെ പറഞ്ഞു നബി (صَلَّى اللَّهُ عَلَيْهِ وَسَلَّمَ) യെ കുറ്റപ്പെടുത്തുകയും, കുറവാക്കുകയും ചെയ്യുന്ന ചില ആളുകളും കപടവിശ്വാസികളിലുണ്ട്‌. അവര്‍ ഉദ്ദേശിക്കുന്നമാതിരി അവര്‍ക്ക്‌ കിട്ടിയാല്‍ ഈ ആക്ഷേപം ഉണ്ടാകുകയുമില്ല. അത്ര കിട്ടാത്തപ്പോഴാണ്‌ ഈ കോപവും ആക്ഷേപവുമൊക്കെ. തല്‍ക്കാലം, ലഭിച്ചതില്‍ തൃപ്‌തിപ്പെട്ടുകൊണ്ട്‌ മേലില്‍ തങ്ങള്‍ക്ക്‌ കൂടുതല്‍ ലഭിച്ചുകൊള്ളുമെന്ന്‌ സമാധാനിച്ചുകൊണ്ടിരിക്കുകയും, അതിനായി അല്ലാഹുവിനോട്‌ അപേക്ഷിക്കുകയും ചെയ്‌തിരുന്നെങ്കില്‍ അതായിരുന്നു അവര്‍ക്ക്‌ വളരെ ഗുണകരം എന്നു സാരം. പൊതുസ്വത്തുക്കള്‍ വിതരണം ചെയ്യുമ്പോള്‍ ഉദ്ദേശിച്ചത്ര ലഭിക്കാത്തതിന്‍റെ പേരില്‍, നബി (صَلَّى اللَّهُ عَلَيْهِ وَسَلَّمَ) യോടു ചിലര്‍ മുറുമുറുക്കുകയും, ആക്ഷേപിക്കുകയും ചെയ്‌ത ഒന്നിലധികം സംഭവങ്ങള്‍ ഹദീഥ്‌ ഗ്രന്ഥങ്ങളില്‍ കാണാവുന്നതാകുന്നു. ഉദാഹരണമായി:-  ഇബ്‌നു മസ്‌ഊദ്‌ (റ) പറഞ്ഞതായി ഇപ്രകാരം നിവേദനം ചെയ്യപ്പെട്ടിരിക്കുന്നു: ഹുനൈനിലെ ഗനീമത്ത്‌ ഭാഗിച്ചുകൊടുത്തപ്പോള്‍ ഒരാള്‍ ഇങ്ങിനെ പറയുന്നത്‌ ഞാന്‍ കേട്ടു; `ഇത്‌ അല്ലാഹുവിന്‍റെ പ്രീതി ഉദ്ദേശിച്ചു കൊണ്ടുള്ള ഭാഗിക്കലല്ല.’ ഞാനിത്‌ നബി (صَلَّى اللَّهُ عَلَيْهِ وَسَلَّمَ) തിരുമേനി യെ അറിയിച്ചു. തിരുമേനി പറഞ്ഞു: `മൂസാ (അ)ക്ക്‌ അല്ലാഹുവിന്‍റെ കാരുണ്യം ഉണ്ടാവട്ടെ! അദ്ദേഹം ഇതിനെക്കാള്‍ ദ്രോഹിക്കപ്പെടുകയുണ്ടായി. എന്നിട്ടദ്ദേഹം ക്ഷമിക്കുകയാണ്‌ ചെയ്‌തത്‌.’ അബൂസഈദില്‍ഖുദ്‌രീ (റ) പറഞ്ഞതായി ബുഖാരിയും, മുസ്‌ലിമും (റ) ഉദ്ധരിച്ച ഒരു സംഭവത്തിന്‍റെ ചുരുക്കം ഇപ്രകാരമായിരുന്നു: നബി (صَلَّى اللَّهُ عَلَيْهِ وَسَلَّمَ) സ്വത്തുക്കള്‍ ഭാഗിക്കുമ്പോള്‍ ഞങ്ങള്‍ അവിടെയുണ്ടായിരുന്നു. ബനൂതമീം ഗോത്രത്തില്‍ നിന്ന്‌ ഒരാള്‍ വന്നു പറയുകയുണ്ടായി: ` അല്ലാഹുവിന്‍റെ റസൂലേ, നീതിപാലിക്കണം.’ തിരുമേനി പറഞ്ഞു: `ഞാന്‍ നീതി പാലിച്ചില്ലെങ്കില്‍ ആര്‍ നീതി പാലിക്കും?!’ ഒരു രിവായത്തില്‍ ഇങ്ങിനെയും ഉണ്ട്‌: അപ്പോള്‍ ഉമര്‍ (റ) പറഞ്ഞു: `ഇവന്‍റെ കഴുത്തുവെട്ടുവാന്‍ എനിക്ക്‌ സമ്മതം തരുക- നബിയേ!’ അപ്പോള്‍ നബി (صَلَّى اللَّهُ عَلَيْهِ وَسَلَّمَ) പറഞ്ഞു: അവനെ വിട്ടേക്കൂ. അവന്‌ ചില ആള്‍ക്കാരുണ്ട്‌. അവരുടെ നമസ്‌കാരവും നോമ്പും അപേക്ഷിച്ചു നിങ്ങളുടെ നമസ്‌കാരവും നോമ്പും ഒരാള്‍ക്ക്‌ നിസ്സാരമായിത്തോന്നും. അവര്‍ ക്വുര്‍ആന്‍ ഓതും. അതവരുടെ തൊണ്ടക്കുഴി വിട്ടുകടക്കുകയില്ല. അമ്പെയ്യപ്പെട്ട ഉരുവിലൂടെ അമ്പ്‌ പുറത്തു കടന്നുപോകുന്നതുപോലെ അവര്‍ മതത്തില്‍ നിന്ന്‌ പുറത്തു കടന്നുപോകുന്നതാണ്‌.`  ആ കപട വിശ്വാസികള്‍ക്ക്‌ അവരുടെ ഇഷ്‌ടംപോലെ സ്വത്തുവിഹിതം ലഭിക്കാത്തത്‌ നബി (صَلَّى اللَّهُ عَلَيْهِ وَسَلَّمَ) യുടെ കുറ്റമോ കുറവോ കൊണ്ടല്ല: ധര്‍മസ്വത്തുക്കള്‍ വീതിക്കുന്നതിന്‌ ചില വ്യവസ്ഥകളൊക്കെയുണ്ട്‌; എന്ന്‌ സൂചിപ്പിച്ചുകൊണ്ട്‌ ആരെല്ലാമാണ്‌ അതിന്‍റെ അവകാശികള്‍ എന്ന്‌ അടുത്ത വചനത്തില്‍ അല്ലാഹു വിവരിക്കുന്നു:-"
  9,59,"1293"
  9,60,"അവരുടെ ഹൃദയങ്ങളിലെ ക്ലേശം അവന്‍ (നീക്കി) കളയുകയും ചെയ്യും. അല്ലാഹു, അവന്‍ ഉദ്ദേശിക്കുന്നവരുടെ പശ്ചാത്താപം സ്വീകരിക്കുന്നതുമാണ്‌. അല്ലാഹു (എല്ലാം) അറിയുന്നവനും, അഗാധജ്ഞനുമാകുന്നു.   ധര്‍മങ്ങള്‍ (الصَّدَقَاتُ) എന്ന വാക്കില്‍ എല്ലാവിധ ദാനധര്‍മങ്ങളും ഉള്‍പ്പെടുമെങ്കിലും നിര്‍ബന്ധ ധര്‍മമായ സകാത്താണ്‌ ഇവിടെ പ്രധാനമായും ഉദ്ദേശ്യം. പൊതുവെ ദാനധര്‍മങ്ങളെല്ലാം നല്‍കപ്പെടുവാന്‍ അര്‍ഹത ഈ വചനത്തില്‍ പറയപ്പെട്ട കൂട്ടര്‍ക്കുതന്നെ. എങ്കിലും അവരില്‍ ഉള്‍പ്പെടാത്തവര്‍ക്കും നല്‍കുന്നതിന്‌ വിരോധമില്ല. അല്ലാഹു പറയുന്നു إِن تُبْدُوا الصَّدَقَاتِ فَنِعِمَّا هِيَ….. (നിങ്ങള്‍ ദാനധര്‍മങ്ങളെ വെളിവാക്കിക്കൊടുത്താലും അത്‌ വളരെ നല്ലതാണ്‌. നിങ്ങളവയെ മറച്ചുവെക്കുകയും ദരിദ്രന്‍മാര്‍ക്ക്‌ കൊടുക്കുകയും ചെയ്യുന്നപക്ഷം അത്‌ നിങ്ങള്‍ക്ക്‌ കൂടുതല്‍ നല്ലതായിരിക്കും. (2:271) അപ്പോള്‍, അവ ധനികന്‍മാര്‍ക്ക്‌ കൊടുക്കുന്നതിനും വിരോധമില്ലെന്നു ഈ വചനത്തില്‍ നിന്നു വ്യക്തമാകുന്നു. നേരെമറിച്ചു സകാത്തിനെപ്പറ്റി صَدَقَةً تُؤْخَذُ مِنْ أَغْنِيَائِهِمْ فَتُرَدُّ عَلَى فُقَرَائِهِمْ ധനികന്‍മാരില്‍ നിന്നു വാങ്ങി ദരിദ്രര്‍ക്ക്‌ കൊടുക്കപ്പെടുന്നധര്‍മം) എന്ന്‌ നബി (صَلَّى اللَّهُ عَلَيْهِ وَسَلَّمَ) പ്രസ്‌താവിച്ചിട്ടുണ്ട്‌. (ബു.മു.) ചുരുക്കത്തില്‍, സകാത്തിനെ സംബന്ധിച്ചിടത്തോളം ഈ എട്ടു കൂട്ടരില്‍ ഉള്‍പ്പെടാത്തവര്‍ക്ക്‌ അത്‌ കൊടുക്കുവാന്‍ പാടില്ലാത്തതാകുന്നു. എട്ടുകൂട്ടര്‍ നിലവിലില്ലെങ്കില്‍ ഉള്ളവര്‍ക്ക്‌ നല്‍കേണ്ടതാണ്‌. എല്ലാ കൂട്ടര്‍ക്കും സമമായി വീതിക്കണമെന്നത്രെ ഇമാം ശാഫിഈ (റ)യുടെയും ഒരു വിഭാഗം പണ്‌ഡിതന്‍മാരുടെയും അഭിപ്രായം. ഭരണാധികാരിയുടെ അല്ലെങ്കില്‍ സ്വത്തുടമസ്ഥന്‍റെ- അഭിപ്രായമനുസരിച്ചു ചിലര്‍ക്ക്‌ പ്രത്യേകത നല്‍കുന്നതില്‍ വിരോധമില്ലെന്നാണ്‌ മാലിക്‌, അബൂഹനീഫ (റ) എന്നിവരുടെയും, മുന്‍ഗാമികളും പിന്‍ഗാമികളുമായ പലരുടെയും അഭിപ്രായം. ഇത്‌ പണ്‌ഡിതന്‍മാരുടെ പൊതുവിലുള്ള അഭിപ്രായമായി ഇബ്‌നു ജരീര്‍ (റ) പ്രസ്‌താവിക്കുകയും ചെയ്‌തിരിക്കുന്നു. അല്ലാഹു പ്രസ്‌താവിച്ച എട്ടുകൂട്ടര്‍ -അഥവാ വകുപ്പുകള്‍-ഇവരാകുന്നു:-  1. الْفُقَرَاء (ഫക്വീറുകള്‍- ദരിദ്രന്‍മാര്‍). 2. الْمَسَاكِين (മിസ്‌കീനുകള്‍-പാവങ്ങള്‍ അഥവാ സാധുക്കള്‍) ഈ രണ്ടു കൂട്ടരുടെയും നിര്‍വചനത്തില്‍ പണ്‌ഡിതന്‍മാര്‍ക്കിടയില്‍ പല അഭിപ്രായങ്ങളും കാണാം. രണ്ടു വാക്കുകളും വ്യത്യസ്‌തമായ ഉദ്ദേശ്യാര്‍ഥങ്ങളില്‍ പ്രയോഗിക്കപ്പെടാറുള്ളതാണ്‌ ഇതിന്‌ കാരണം. ജീവിതാവശ്യങ്ങള്‍ക്ക്‌ യാതൊരു മാര്‍ഗവുമില്ലാതെ അന്യരെ ആശ്രയിക്കേണ്ടിവരുന്നവര്‍ എന്ന്‌ `ഫക്കീറി’ നും, അല്‍പമൊക്കെ വഴിയുണ്ടെങ്കിലും അതുകൊണ്ട്‌ തികയാതെ വരുന്നവന്‍ എന്ന്‌ `മിസ്‌കീനി’ നും ഒരു കൂട്ടര്‍ അര്‍ഥമാക്കുന്നു. വേറൊരു കൂട്ടര്‍ നേരെ മറിച്ചും അഭിപ്രായപ്പെടുന്നു. ഒന്നാമത്തെ അഭിപ്രായപ്രകാരം കൂടുതല്‍ ബുദ്ധിമുട്ടുകാരന്‍ ഫക്വീറും. രണ്ടാമത്തെ അഭിപ്രായ പ്രകാരം കൂടുതല്‍ ഞെരുക്കക്കാരന്‍ മിസ്‌കീനുമായിരിക്കും. പ്രസ്‌തുത രണ്ടു വാക്കുകളും അത്യാവശ്യങ്ങള്‍ക്ക്‌ മുഴുവനായോ ഭാഗികമായോ വഴിയില്ലാത്തവര്‍ എന്ന അര്‍ഥത്തില്‍ ഒരേ കൂട്ടരെ സംബന്ധിച്ച വിശേഷണങ്ങളാണെന്നും രണ്ടും വെവ്വേറെ കൂട്ടരെ ഉദ്ദേശിച്ചല്ലെന്നും മൂന്നാമതൊരഭിപ്രായമുണ്ട്‌. എല്ലാറ്റിനും ചില ന്യായങ്ങളും തെളിവുകളും വിമര്‍ശനങ്ങളും ഉദ്ധരിക്കുവാനുണ്ടുതാനും. നാലാമത്തെ അഭിപ്രായം ഇതാണ്‌: ദാരിദ്ര്യത്തിലും കഴിവില്ലായ്‌മയിലും ഫക്വീറും, മിസ്‌കീനും ഒരുപോലെതന്നെ. പക്ഷേ, ഫക്വീറിന്‍റെ ദരിദ്രാവസ്ഥ പുറമെയുള്ളവര്‍ക്ക്‌ കണ്ടറിയുവാന്‍ കഴിയും. അവനത്‌ മൂടിവെക്കുകയില്ല. മിസ്‌കീനാവട്ടെ, തന്‍റെ സ്ഥിതി പുറമെയുള്ളവരെ അറിയിക്കാത്തവിധം മൂടിവെച്ചുകൊണ്ട്‌ മാനവും മാന്യതയും കാത്തുസൂക്ഷിച്ചുകൊണ്ടിരിക്കും. ഈ കാര്യത്തിലാണ്‌ രണ്ടാളും വേര്‍തിരിയുന്നത്‌. ഈ അഭിപ്രായമാണ്‌ കൂടുതല്‍ ന്യായമായി കാണുന്നത്‌. താഴെ ഉദ്ധരിക്കുന്നതുപോലെയുള്ള ഹദീഥുകളില്‍ നിന്ന്‌ മനസ്സിലാകുന്നതും അതാണ്‌. വാസ്‌തവം അല്ലാഹുവിനറിയാം.  റസൂല്‍ പറഞ്ഞതായി ഇബ്‌നു ഉമര്‍ (റ) ഉദ്ധരിക്കുന്നു. `ധനികന്നാകട്ടെ, ശരിയായ ശരീരശേഷി (അദ്ധ്വാനിക്കുവാനുള്ള കഴിവ്‌) ഉള്ളവന്നാകട്ടെ, ഈ ധര്‍മം അനുവദനീയമാകുകയില്ല.’ (അ;ദാ; തി.) അബൂഹുറയ്‌റഃ (റ)യും ഈ നബിവചനം ഉദ്ധരിച്ചിരിക്കുന്നു. (അ; ന; ജ.) ഉബൈദുല്ലാഹിബ്‌നു അദിയ്യ്‌ (റ) പറയുകയാണ്‌: രണ്ടാളുകള്‍ എന്നോട്‌ ഇങ്ങിനെ പറഞ്ഞു: അവര്‍ രണ്ടുപേരും ധര്‍മത്തില്‍ നിന്ന്‌ വല്ലതും ചോദിച്ചുകൊണ്ട്‌ നബി (صَلَّى اللَّهُ عَلَيْهِ وَسَلَّمَ) യുടെ അടുക്കല്‍ ചെന്നു. അപ്പോള്‍, തിരുമേനി അവരെ തിരിച്ചും മറിച്ചും നോക്കി. രണ്ടാളും ശരീരബലമുള്ളവരായി അവിടുന്ന്‌ കണ്ടു. എന്നിട്ട്‌ പറഞ്ഞു: `നിങ്ങള്‍ക്ക്‌ വേണമെങ്കില്‍ ഞാന്‍ നല്‍കാം. ധനികനാകട്ടെ, ജോലിയെടുക്കുവാന്‍ കഴിവുളളവനാകട്ടെ ഇതില്‍ ഓഹരിയില്ല.’ (അ; ദാ.) അബൂഹുറയ്‌റഃ (റ) ഉദ്ധരിക്കുന്നു: നബി (صَلَّى اللَّهُ عَلَيْهِ وَسَلَّمَ) പറഞ്ഞു; `മിസ്‌കീന്‍’ എന്നാല്‍, ജനങ്ങളുടെ ഇടയിലൂടെ ചുറ്റി നടക്കുന്നവരും, ഒരുപിടിയും രണ്ടു പിടിയും, ഒരു കാരക്കയും രണ്ടു കാരക്കയും (കൊടുത്തു) മടക്കി അയക്കാറുള്ളവരുമായ ഈ സഞ്ചാരികളല്ല.’ സ്വഹാബികള്‍ ചോദിച്ചു; `എന്നാല്‍ `മിസ്‌കീന്‍’ ഏതാണ്‌ അല്ലാഹുവിന്‍റെ റസൂലേ?’ തിരുമേനി പറഞ്ഞു: `ധന്യമാക്കുന്ന-അഥവാ ആവശ്യത്തിനു മതിയാകുന്ന- ധനം ലഭിക്കാതിരിക്കുകയും, സ്ഥിതിഗതികള്‍ മനസ്സിലാക്കി ധര്‍മം നല്‍കപ്പെടാതിരിക്കുകയും, ജനങ്ങളോട്‌ യാതൊന്നും ചോദിക്കാതിരിക്കുകയും ചെയ്യുന്നവനാകുന്നു.’ (ബു; മു.)  3) الْعَامِلِين عَلَيْهَا (അതിനുവേണ്ടി പ്രവര്‍ത്തിക്കുന്നവര്‍) സകാത്തിന്‍റെ ശേഖരണ വിതരണാദി വിഷയങ്ങള്‍ക്കുവേണ്ടി അധ്വാനിക്കുകയും, ജോലി ചെയ്യുകയും ചെയ്യുന്നവരെല്ലാം ഇതില്‍ ഉള്‍പ്പെടുന്നു. ഇവര്‍ അത്യാവശ്യത്തിന്‌ വകയുള്ളവരായാലും അവരുടെ അധ്വാന ഫലമെന്ന നിലക്ക്‌ ഒരോഹരി ഇവര്‍ക്കും നല്‍കേണ്ടതാണ്‌. ഇബ്‌നുസ്സഅ്‌ദില്‍ മാലികീ (റ) പ്രസ്‌താവിക്കുന്നു: ഉമര്‍ (റ) എന്നെ സദക്വയുടെ കാര്യത്തില്‍ പ്രവര്‍ത്തിക്കുവാന്‍ നിയമിച്ചു. പ്രവൃത്തികഴിഞ്ഞു അതെല്ലാം ഞാന്‍ അദ്ദേഹത്തിന്‍റെ വശം ഏല്‍പിച്ചു കൊടുത്തു. അപ്പോള്‍, അദ്ദേഹം എനിക്ക്‌ ഒരു പ്രതിഫലം നല്‍കുവാന്‍ കല്‍പിച്ചു. ഞാന്‍ പറഞ്ഞു: `ഞാന്‍ അല്ലാഹുവിനുവേണ്ടി മാത്രം പ്രവര്‍ത്തിച്ചതാണ്‌.’ അപ്പോള്‍ അദ്ദേഹം പറഞ്ഞു: `തനിക്ക്‌ നല്‍കപ്പെട്ടത്‌ താന്‍ സ്വീകരിച്ചുകൊള്ളുക. റസൂല്‍ തിരുമേനി യുടെ കാലത്ത്‌ അവിടുന്ന്‌ എന്നെ ഒരു പ്രവര്‍ത്തകനാക്കുകയുണ്ടായി. എന്നിട്ട്‌ എനിക്ക്‌ പ്രവര്‍ത്തനത്തിന്‌ പ്രതിഫലം തന്നു. താന്‍ പറഞ്ഞതുപോലെ ഞാനും പറഞ്ഞു.’ അപ്പോള്‍, തിരുമേനി പറഞ്ഞു: `താന്‍ ചോദിച്ചാവശ്യപ്പെടാതെ തനിക്ക്‌ വല്ലതും നല്‍കപ്പെട്ടാല്‍, അത്‌ തിന്നുക (ഉപയോഗിക്കുക)യും, ധര്‍മം കൊടുക്കുകയും ചെയ്‌തുകൊള്ളുക.’ (അ; ബു; മു.)  4) وَالْمُؤَلَّفَةِ قُلُوبُهُمْ (ഹൃദയം ഇണക്കപ്പെട്ടവര്‍). ഈ വകുപ്പില്‍ ഒന്നിലധികം തരക്കാര്‍ ഉള്‍പ്പെടുന്നു. ഒരു തരക്കാര്‍; ഇസ്‌ലാമിനെ അംഗീകരിച്ചിട്ടില്ലെങ്കിലും അംഗീകരിച്ചേക്കുമെന്നു പ്രതീക്ഷിക്കപ്പെടുന്നവരാകുന്നു. ഹുനൈനിലെ ഗനീമത്ത്‌ സ്വത്തുക്കളില്‍ നിന്ന്‌ സ്വഫ്‌വാനുബ്‌നു ഉമയ്യ (റ)ക്ക്‌ നബി (صَلَّى اللَّهُ عَلَيْهِ وَسَلَّمَ) ഒരു വന്‍ തുക നല്‍കുകയുണ്ടായത്‌ ഇതിനൊരു ഉദാഹരണമാണ്‌. മക്കാ വിജയത്തെത്തുടര്‍ന്നു അനേകം ആളുകള്‍ വന്ന്‌ ഇസ്‌ലാമില്‍ പ്രവേശിച്ചപ്പോള്‍, തന്‍റെ കാര്യത്തില്‍ ആലോചിക്കുവാന്‍ അല്‍പകാലം ഒഴിവു നല്‍കണമെന്ന്‌ നബി (صَلَّى اللَّهُ عَلَيْهِ وَسَلَّمَ) യോട്‌ പറഞ്ഞ്‌ ഒഴിവായ ഒരു ക്വുറൈശീ പ്രമാണിയായിരുന്നു അദ്ദേഹം. മുശ്‌രിക്കായിക്കൊണ്ടായിരുന്നു അദ്ദേഹം മുസ്‌ലിംകളോടൊപ്പം ഹുനൈനില്‍ സംബന്ധിച്ചിരുന്നതും. അദ്ദേഹം തന്നെ പറയുകയാണ്‌: `ഹുനൈനിന്‍റെ ദിവസം എനിക്ക്‌ റസൂല്‍ തരുവാന്‍ തുടങ്ങുമ്പോള്‍ അവിടുന്ന്‌ എനിക്ക്‌ ജനങ്ങളില്‍വെച്ച്‌ ഏറ്റവും വെറുപ്പുള്ള ആളായിരുന്നു. അങ്ങിനെ, തന്നു തന്ന്‌ മനുഷ്യരില്‍വെച്ചു എനിക്ക്‌ ഏറ്റവും ഇഷ്‌ടപ്പെട്ട ആളായിത്തീര്‍ന്നു അവിടുന്ന്‌.`(അ;മു;തി.) അദ്ദേഹം പിന്നീട്‌ ഇസ്‌ലാമിനെ അംഗീകരിച്ച്‌ നല്ല നിലയിലായിത്തീരുകയും ചെയ്‌തു. മറ്റൊരു തരക്കാര്‍: ഇസ്‌ലാമിനെ അംഗീകരിച്ചു കഴിഞ്ഞിട്ടുണ്ടെങ്കിലും വിശ്വാസം അടിയുറച്ചു കഴിഞ്ഞിട്ടില്ലാത്തവരാണ്‌. ഇവര്‍ക്ക്‌ വിശ്വാസത്തില്‍ ദൃഢതയും സ്ഥിരതയും ലഭിക്കുവാന്‍ ഇത്‌ സഹായകമായിരിക്കും. മക്കാവിജയത്തില്‍ പുതുതായി വിശ്വസിച്ച പലര്‍ക്കും ഹുനൈനില്‍വെച്ചു വലിയ തുകകള്‍ നബി (صَلَّى اللَّهُ عَلَيْهِ وَسَلَّمَ) നല്‍കുകയുണ്ടായി. ഇങ്ങിനെയുള്ളവരെ ഇസ്‌ലാമുമായി ഇണക്കുവാന്‍ വേണ്ടിയാണതെന്ന്‌ നബി (صَلَّى اللَّهُ عَلَيْهِ وَسَلَّمَ) വ്യക്തമാക്കുകയും ചെയ്‌തിരുന്നു. മൂന്നാമതൊരു തരക്കാര്‍: മറ്റു ചിലരെ ഇസ്‌ലാമിലേക്ക്‌ ആകര്‍ഷിക്കുവാന്‍ കാരണമായിത്തീരുമെന്നോ, അല്ലെങ്കില്‍ മുസ്‌ലിംകള്‍ക്കെതിരെ വല്ലവരില്‍ നിന്നും ഉണ്ടാകാവുന്ന ആക്രമണങ്ങളെ തടയുവാന്‍ ഉപകരിക്കുമെന്നോ കാണപ്പെടുന്നവര്‍. ഇവരും ഈ കൂട്ടത്തില്‍ ഉള്‍പ്പെടുന്നു. പക്ഷേ, ഇസ്‌ലാമിന്‌ വിജയം കൈവന്ന്‌ കഴിഞ്ഞതിനു ശേഷം, മേല്‍ വിവരിച്ച എല്ലാ തരക്കാര്‍ക്കും സകാത്തില്‍ നിന്ന്‌ നല്‍കപ്പെടാമോ എന്നതില്‍ വ്യത്യസ്‌തങ്ങളായ അഭിപ്രായങ്ങള്‍ പണ്‌ഡിതന്‍മാര്‍ക്കിടയിലുണ്ട്‌. കാലത്തിനും സന്ദര്‍ഭത്തിനും അനുസരിച്ചു പ്രവര്‍ത്തിക്കുവാന്‍ അധികാരസ്ഥന്‍മാര്‍ക്ക്‌ സ്വാതന്ത്ര്യമുണ്ട്‌ എന്ന അഭിപ്രായമാണ്‌ കൂടുതല്‍ ശരിയായത്‌.  5) وَفِي الرِّقَابِ (അടിമകളുടെ വിഷയത്തില്‍). അതായത്‌: യജമാനന്‍മാര്‍ക്ക്‌ നിശ്ചിത സംഖ്യ കൊടുത്തു അടിമത്വത്തില്‍ നിന്ന്‌ മോചിതരാകുവാന്‍ വ്യവസ്ഥ ചെയ്യപ്പെട്ടിട്ടുള്ളവര്‍ക്ക്‌ (മുകാതബു’കള്‍ക്ക്‌) അവരുടെ സംഖ്യ കൊടുത്തു തീര്‍ക്കുവാനും, അടിമകളെ വിലക്കുവാങ്ങി സ്വതന്ത്രരാക്കി വിടുവാനും ഈ വകുപ്പിന്‍റെ വിഹിതം ഉപയോഗിക്കാം. അടിമകളെ മോചിപ്പിച്ചു സ്വതന്ത്രരാക്കുന്നതില്‍ ഇസ്‌ലാമിനുള്ള അതീവ താല്‍പര്യവും, അതിന്‌ ക്വുര്‍ആനും നബി (صَلَّى اللَّهُ عَلَيْهِ وَسَلَّمَ) വചനങ്ങളും നിയമരൂപത്തിലും ഉപദേശരൂപത്തിലും നല്‍കിയിട്ടുള്ള പ്രോല്‍സാഹനങ്ങളും പ്രസിദ്ധമാണ്‌.  6) وَالْغَارِمِينَ (കടപ്പെട്ടവര്‍) വ്യക്തിപരമോ, സാമൂഹ്യമോ ആയ കാര്യങ്ങള്‍ക്കുവേണ്ടി കടം വാങ്ങിയോ, അന്യര്‍ക്കുവേണ്ടി ജാമ്യം ഏറ്റതുകൊണ്ടോ കടഭാരം താങ്ങേണ്ടി വരുന്ന എല്ലാവരും ഇതില്‍ ഉള്‍പ്പെടുന്നു. പക്ഷേ, തോന്നിയവാസങ്ങള്‍ക്കും, ദുര്‍ന്നടപ്പുകള്‍ക്കും വേണ്ടിയാണ്‌ കടപ്പെട്ടിരിക്കുന്നതെങ്കില്‍, അതില്‍ നിന്ന്‌ പശ്ചാത്തപിച്ചു മടങ്ങിയവര്‍ക്കേ നല്‍കാവൂ. അല്ലാത്തപക്ഷം അത്‌ ഇസ്‌ലാമിനെതിരെ സക്കാത്തിന്‍റെ ധനം ഉപയോഗിക്കലായിരിക്കുമല്ലോ.  ക്വബീസ്വത്തുബ്‌നു മുഖാരിക്വ്‌ (قبيصة بن مُخارق رض) പറയുകയാണ്‌: ഞാന്‍ ഒരു (കട) ഭാരം ഏറ്റെടുക്കുകയുണ്ടായി. ആ വിഷയത്തില്‍ (സഹായം) ചോദിച്ചു കൊണ്ട്‌ ഞാന്‍ റസൂല്‍ തിരുമേനി യുടെ അടുക്കല്‍ ചെന്നു. അപ്പോള്‍, തിരുമേനി പറഞ്ഞു; `ക്ഷമിക്കൂ. നമുക്ക്‌ സദക്വകള്‍ (ധര്‍മത്തിനുള്ള സ്വത്തുക്കള്‍) വരട്ടെ, അപ്പോള്‍ നാം അതില്‍ നിന്നു നിനക്ക്‌ കല്‍പിക്കാം.’ പിന്നീട്‌ തിരുമേനി പറഞ്ഞു: `ക്വബീസ്വാ, മൂന്നിലൊരു കൂട്ടര്‍ക്കല്ലാതെ ചോദിച്ചു വാങ്ങല്‍ അനുവദനീയമല്ല. അതായത്‌; വല്ല ഭാരവും ഏറ്റെടുത്ത മനുഷ്യന്‍. അവന്‌ അത്‌ ലഭിക്കുന്നതു വരെ ചോദിക്കല്‍ അനുവദനീയമാണ്‌. പിന്നീടവന്‍ നിറുത്തണം. വല്ല അത്യാപത്തും വന്നു ധനം നഷ്‌ടപ്പെട്ടുപോയവനും. ജീവിതത്തില്‍ ഒരു നില്‍ക്കപ്പൊറുതി ലഭിക്കുന്നതുവരെ അവന്‌ ചോദ്യം അനുവദനീയമാകുന്നു. സ്വന്തക്കാരായ ആളുകളില്‍ നിന്ന്‌ ബുദ്ധിമാന്‍മാരായ ഒരു മൂന്നാളുകള്‍ എഴുന്നേറ്റു പറയത്തക്ക (ശരിവെക്കത്തക്ക) വിധം ഇല്ലായ്‌മ (ദാരിദ്ര്യം) ബാധിച്ച മനുഷ്യനും. ജീവിതത്തില്‍ ഒരു നില്‍ക്കപ്പൊറുതി ലഭിക്കുന്നതുവരെ അവന്നും ചോദിക്കാം. ഇതല്ലാതെയുള്ള ചോദ്യം- ക്വബീസ്വാ- നിഷിദ്ധമാകുന്നു. അത്‌ ചെയ്യുന്നവന്‍ അത്‌(ചോദിച്ചു വാങ്ങുന്നത്‌) നിഷിദ്ധമായിക്കൊണ്ടു തിന്നുകയായിരിക്കും.’ (മു; അ; ന; ദാ)  7) وَ فيسَبِيلِ الَّله (അല്ലാഹുവിന്‍റെ മാര്‍ഗത്തില്‍). ഇസ്‌ലാമിന്‌ വേണ്ടിയുള്ള ധര്‍മസമര സംബന്ധമായ കാര്യങ്ങളാണ്‌ ഈ വകുപ്പില്‍ മുന്നിട്ടു നില്‍ക്കുന്നത്‌. ഇമാം റാസീ(റ) ചൂണ്ടിക്കാട്ടിയതുപോലെ ഇസ്‌ലാമികമായ പൊതുആവശ്യങ്ങളെല്ലാം മൊത്തത്തില്‍ ഇതില്‍ ഉള്‍പ്പെടും. ഇസ്‌ലാമിനും മുസ്‌ലിംകള്‍ക്കും ഗുണകരമായിരിക്കുന്ന എല്ലാ പൊതുനന്‍മകളും അല്ലാഹുവിന്‍റെ മാര്‍ഗംതന്നെ. ഇസ്‌ലാമിക ഭരണസംവിധാനമില്ലാത്തതുകൊണ്ട്‌ ശത്രുക്കളുമായുള്ള സമരവകുപ്പ്‌ നിലവില്ലാതിരിക്കുമ്പോള്‍ ഈ വകുപ്പിന്‍റെ ഓഹരി പൊതുനന്‍മകളില്‍ വിശേഷിച്ചും ഉപയോഗപ്പെടുത്തേണ്ടതാണ്‌. ഇമാം റാസീ (റ) അദ്ദേഹത്തിന്‍റെ തഫ്‌സീറില്‍ ഈ കാര്യം പ്രത്യേകം എടുത്തു പറഞ്ഞു കാണാം. (ج ٦ ص ٦٨١ നോക്കുക) വിശദാംശങ്ങളില്‍ ഭിന്നാഭിപ്രായമുണ്ടാവാമെങ്കിലും തത്വത്തില്‍ ആര്‍ക്കും ഇതില്‍ ഭിന്നാഭിപ്രായമുണ്ടാകുവാന്‍ ന്യായമില്ല.  8) اِبْن السَّبِيلِ (വഴിപോക്കര്‍) സ്വന്തം നാട്ടില്‍ നിന്നു വല്ല ആവശ്യാര്‍ഥവും വിദേശത്തു വരുകയും നിത്യവൃത്തിക്കും അത്യാവശ്യങ്ങള്‍ക്കും വേണ്ടുന്ന വക കൈവശമില്ലാതിരിക്കുകയും ചെയ്യുന്ന എല്ലാവരും -അവരുടെ സ്വന്തം നാട്ടില്‍ അവര്‍ക്ക്‌ കഴിവുണ്ടെങ്കില്‍പോലും ഇതില്‍ ഉള്‍പ്പെടുന്നു. ന്യായമായ വല്ല ആവശ്യത്തിനും വേണ്ടി യാത്രപോകേണ്ടി വരുകയും ചിലവിനുള്ള വക ഇല്ലാതിരിക്കുകയും ചെയ്യുന്നവരും അതുപോലെതന്നെ.  ഈ എട്ടു വകുപ്പുകളിലായിരിക്കണം സകാത്തിന്‍റെ സ്വത്തുക്കള്‍ വിതരണം ചെയ്യുന്നതെന്നുള്ളത്‌ കേവലം തത്വപരമായ ഒരു ഉപദേശം മാത്രമല്ല, നിര്‍ബന്ധമായ ഒരു നിയമം തന്നെയാണെന്ന്‌ فَرِيضَةً مِنَ الَّله (അല്ലാഹുവില്‍ നിന്നുള്ള നിശ്ചിത നിയമം) എന്ന വാക്കു മുഖേന അല്ലാഹു വ്യക്തമാക്കുന്നു. അവസാനം ജനങ്ങളുടെ സ്ഥിതിഗതികളും, ആവശ്യവും, പൊതുനന്‍മയുമെല്ലാം ശരിക്കും അറിഞ്ഞുകൊണ്ടും, അതിന്‌ തികച്ചും പരിഹാരം നല്‍കുന്ന യുക്തമായ നടപടിയായിക്കൊണ്ടുമാണ്‌ ഈ വിതരണ പദ്ധതി നിയമിച്ചിരിക്കുന്നതെന്നും, ഇതല്ലാത്ത മററു പദ്ധതികളൊന്നും സമുദായത്തിന്‍റെ പൊതുനന്‍മക്ക്‌ പ്രായോഗികമായിരിക്കയില്ലെന്നും കൂടി അല്ലാഹു ചൂണ്ടിക്കാട്ടുന്നു; وَاللَّهُ عَلِيمٌ حَكِيمٌ അതെ, അല്ലാഹു എല്ലാം അറിയുന്ന സര്‍വ്വജ്ഞനാണ്‌, എല്ലാം യുക്തിപൂര്‍വം പ്രവര്‍ത്തിക്കുന്ന അഗാധജ്ഞനാണ്‌."
  9,61,"ഹജ്ജ്‌ ചെയ്യുന്നവര്‍ക്ക്‌ കുടിക്കാന്‍ (വെള്ളം) കൊടുക്കലും, 'മസ്‌ജിദുല്‍ ഹറാമി' ന്‍റെ പരിപാലനവും (ചെയ്യുന്നവരെ) നിങ്ങള്‍ ആക്കുകയോ? -അല്ലാഹുവിലും അന്ത്യദിനത്തിലും വിശ്വസിക്കുകയും അല്ലാഹുവിന്‍റെ മാര്‍ഗത്തില്‍ സമരം നടത്തുകയും ചെയ്യുന്നവരെപ്പോലെ! അവര്‍ അല്ലാഹുവിന്‍റെ അടുക്കല്‍ സമന്‍മാരാകുകയില്ല. അല്ലാഹു, അക്രമികളായ ജനങ്ങളെ സന്‍ മാര്‍ഗത്തിലാക്കുകയില്ല.   കപട വിശ്വാസികളുടെ സ്വഭാവങ്ങളും ഉള്ളിലിരിപ്പുകളും സംബന്ധിച്ചു സംസാരിച്ചു വരുന്ന മദ്ധ്യേ- കഴിഞ്ഞ വചനത്തില്‍ സന്ദര്‍ഭവശാല്‍- നിര്‍ബന്ധ ധര്‍മങ്ങളുടെ വിതരണ മാര്‍ഗങ്ങള്‍ വിവരിച്ചശേഷം വീണ്ടും പ്രസ്‌തുത വിഷയത്തിലേക്കു തന്നെ സംസാരം തിരിഞ്ഞിരിക്കുകയാണ്‌. കപടവിശ്വാസികളുടെ കാപട്യം പ്രകടമാക്കുന്ന ഒരു ദുഃസ്വഭാവമാണ്‌ അല്ലാഹു ഇതില്‍ വെളിപ്പെടുത്തുന്നത്‌. മര്യാദകെട്ട ചില വാക്കുകള്‍ ഉപയോഗിച്ചു അവര്‍ നബി (صَلَّى اللَّهُ عَلَيْهِ وَسَلَّمَ) യെ ഉപദ്രവിക്കാറുണ്ട്‌. അതിനൊരു ഉദാഹരണമാണ്‌ `അദ്ദേഹം ഒരു ചെവിയാണ്‌’ (هُوَ أُذُنٌ) എന്ന വാക്ക്‌. അതായത്‌, ആരെന്തു പറഞ്ഞാലും അതൊക്കെ അദ്ദേഹം ചെവിക്കൊള്ളുകയും വിശ്വസിക്കുകയും ചെയ്യും, ഞങ്ങളെപ്പറ്റി വല്ലവരും കുറ്റം പറഞ്ഞാല്‍ അത്‌ കേള്‍ക്കും, ഞങ്ങള്‍ വല്ലതും ഉറപ്പിച്ചു പറഞ്ഞാല്‍ അതും കേള്‍ക്കും എന്നൊക്കെയാണവര്‍ ഇതുമൂലം ഉദ്ദേശിക്കുന്നത്‌. നബി (صَلَّى اللَّهُ عَلَيْهِ وَسَلَّمَ) ഒരു ഭോഷനാണ്‌, മനസ്സാക്ഷിയും സത്യനിഷ്‌ഠയുമില്ലാത്ത ആളാണ്‌, വസ്‌തുനിഷ്‌ഠമായി കാര്യങ്ങള്‍ ഗ്രഹിക്കാന്‍ കഴിയാത്ത ആളാണ്‌ എന്നൊക്കെയാണല്ലോ ഇതിന്‍റെ അര്‍ത്ഥം معاذ الله മുസ്‌ലിംകളോടെന്നപോലെ അവരോടും നബി (صَلَّى اللَّهُ عَلَيْهِ وَسَلَّمَ) പെരുമാറി വരുന്നതില്‍ നിന്ന്‌ ഒരു പക്ഷേ – തങ്ങളുടെ കാപട്യങ്ങളും ഗൂഢതന്ത്രങ്ങളും വേണ്ടത്ര നബി (صَلَّى اللَّهُ عَلَيْهِ وَسَلَّمَ) ക്ക്‌ മനസ്സിലാക്കുവാന്‍ കഴിഞ്ഞിട്ടില്ലെന്നും ആ വിഡ്‌ഢികള്‍ ധരിച്ചിരിക്കാം. അല്ലാഹുവിനറിയാം.  ഇതിന്‌ അല്ലാഹു നല്‍കുന്ന-നല്‍കുവാന്‍ നബി (صَلَّى اللَّهُ عَلَيْهِ وَسَلَّمَ) യോട്‌ കല്‍പിക്കുന്ന- മറുപടിയുടെ സാരം: ശരിയാണ്‌. അദ്ദേഹം ഒരു `ചെവി’ തന്നെ. പക്ഷേ, ഗുണത്തിന്‍റെ ചെവിയാണെന്നു മാത്രം. അഥവാ അദ്ദേഹം സത്യാസത്യ വിവേചനമുള്ള ആളാണ്‌. അദ്ദേഹം അല്ലാഹുവില്‍ വിശ്വസിക്കുന്ന ആളുമാണ്‌. ആ വിശ്വാസത്തിന്‌ നിരക്കാത്തതൊന്നും അദ്ദേഹം ചെവിക്കൊള്ളുകയില്ല. അദ്ദേഹം സത്യവിശ്വാസികളെ വിശ്വസിക്കുന്നവനുമാണ്‌, കപടന്‍മാരും, അവിശ്വാസികളും പറയുന്നതൊക്കെ അദ്ദേഹത്തിന്‌ വിശ്വാസമില്ല. എന്നല്ലാതെ-നിങ്ങള്‍ ജല്‍പിക്കുന്നതുപോലെ അദ്ദേഹം എല്ലാം കേള്‍ക്കുകയും വിശ്വസിക്കുകയും ചെയ്യുന്ന ആളല്ല. നിങ്ങള്‍ പുറമെ കാണിക്കുന്ന ഈ വിശ്വാസം യഥാര്‍ഥമാണെങ്കില്‍ അദ്ദേഹം നിങ്ങള്‍ക്കും കാരുണ്യം തന്നെയായിരിക്കും. ഇങ്ങിനെ അദ്ദേഹത്തെ ദ്രോഹിക്കുകയാണ്‌ നിങ്ങള്‍ ചെയ്യുന്നതെങ്കില്‍, നിങ്ങള്‍ കടുത്ത ശിക്ഷ അനുഭവിക്കുകയും വേണ്ടിവരും.  നബി (صَلَّى اللَّهُ عَلَيْهِ وَسَلَّمَ) തിരുമേനി യോട്‌ മാന്യതയും മര്യാദയുമില്ലാതെ പെരുമാറുന്നതിനെ ആക്ഷേപിച്ചും, ആദരവോടും, അച്ചടക്കത്തോടും പെരുമാറണമെന്ന്‌ കല്‍പിച്ചും കൊണ്ടുമുള്ള പലസൂക്തങ്ങളും സൂറത്തുന്നൂറിലും ഹുജുറാത്തിലും കാണാവുന്നതാണ്‌."
