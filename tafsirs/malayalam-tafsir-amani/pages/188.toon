tafsir[7]{c,v,t}:
  9,7,"എന്നാല്‍, അവര്‍ പശ്ചാത്തപിക്കുകയും, നമസ്‌കാരം നിലനിറുത്തുകയും, സക്കാത്ത്‌ കൊടുക്കുകയും ചെയ്‌താല്‍, (അവര്‍) മതത്തില്‍ നിങ്ങളുടെ സഹോദരങ്ങളായിരിക്കും. അറിയുന്ന ജനങ്ങള്‍ക്ക്‌ വേണ്ടി നാം 'ആയത്തു'കള്‍ [ലക്ഷ്യ ദൃഷ്‌ടാന്തങ്ങള്‍] വിശദീകരിക്കുകയാണ്‌.   നാലുമാസം കഴിഞ്ഞാല്‍ സന്ധിയില്ലാ സമരം നടത്തുമെന്ന്‌ പ്രഖ്യാപിക്കപ്പെട്ട ആ മുശ്‌രിക്കുകളെപ്പറ്റിയാണ്‌ പറയുന്നത്‌. അല്ലാഹുവിന്‍റെയും റസൂലിന്‍റെയും ഭാഗത്തുനിന്ന്‌ ഒരു കരാറും നടത്തപ്പെടുവാനുള്ള യാതൊരു അര്‍ഹതയും അവര്‍ക്കില്ല. അവരുടെ ഇതപര്യന്തമുള്ള ചെയ്‌തികളും, കരാറു ലംഘനങ്ങളും, അല്ലാഹുവിനോടും റസൂലിനോടും അവര്‍ അനുവര്‍ത്തിച്ചുകൊണ്ടിരുന്ന നയങ്ങളുമെല്ലാം നിലവിലിരിക്കെ, അതിനു അവര്‍ക്ക്‌ എങ്ങിനെ അര്‍ഹതയുണ്ടാകുവാനാണ്‌?! പക്ഷേ, മസ്‌ജിദുല്‍ ഹറാമിന്‍റെ (കഅ്‌ബഃയുടെ) പരിസരത്തു വെച്ച്‌ സന്ധി നടത്തിയിട്ടുള്ള ചിലര്‍ തങ്ങളുടെ സന്ധി വ്യവസ്ഥ ലംഘിക്കാത്തവരായിട്ടുണ്ട്‌. അവര്‍ അതേ നിലക്ക്‌ ചൊവ്വിനു നിലകൊള്ളുന്ന കാലത്തോളം അവര്‍ക്ക്‌ ഈ പ്രഖ്യാപനം ബാധകമാകുകയില്ല. അവരില്‍നിന്ന്‌ വല്ല ലംഘനവും ഉണ്ടാകാത്ത കാലത്തോളം അവരോടങ്ങോട്ടും വ്യവസ്ഥ പ്രകാരം ചൊവ്വിനു പെരുമാറുക തന്നെ വേണം എന്നു സാരം.  മസ്‌ജിദുല്‍ ഹറാമിന്‍റെ അടുക്കല്‍ വെച്ചു നടത്തിയകരാറു കൊണ്ടുദ്ദേശ്യം ഹുദൈബിയയില്‍ വെച്ചു നബി (صَلَّى اللَّهُ عَلَيْهِ وَسَلَّمَ) യും മുശ്‌രിക്കുകളും തമ്മില്‍ നടന്ന പ്രസിദ്ധ സന്ധിയാകുന്നു. ക്വുറൈശികളുടെ ഭാഗത്തുനിന്ന്‌ സന്ധി ലംഘനമുണ്ടായിത്തീരുകയും, അത്‌ മക്കാ വിജയത്തിന്‌ കാരണമായിത്തീരുകയും ചെയ്‌തു. എന്നാല്‍, ബനൂ കിനാനഃ, ബനൂള്വംറത്ത്‌ എന്നീ രണ്ടു ഉപഗോത്രങ്ങള്‍ സന്ധി നിശ്ചയങ്ങള്‍ ശരിക്കും പാലിച്ചിരുന്നു. അവരെ ഉദ്ദേശിച്ചാണ്‌ അവര്‍ ചൊവ്വിനു നിലകൊള്ളുന്ന കാലത്തോളം അവരോടങ്ങോട്ടും ചൊവ്വിനു നിലകൊള്ളണമെന്ന്‌ പറഞ്ഞത്‌. അല്ലാഹു തുടരുന്നു:- "
  9,8,"അവരുടെ കരാറിനുശേഷം, അവര്‍ അവരുടെ ശപഥങ്ങളെ ലംഘിക്കുകയും, നിങ്ങളുടെ മതത്തില്‍ (ആക്ഷേപിച്ചു) കുത്തിപ്പറയുകയും ചെയ്‌തുവെങ്കിലോ, അപ്പോള്‍, അവിശ്വാസത്തിന്‍റെ നേതാക്കളോട്‌ നിങ്ങള്‍ യുദ്ധം നടത്തുവിന്‍. (കാരണം) നിശ്ചയമായും അവര്‍-അവര്‍ക്ക്‌ ശപഥങ്ങളേയില്ല. [അതിന്‌ അവര്‍ ഒട്ടും വില കല്‍പിക്കാറില്ല] അവര്‍ വിരമിച്ചേക്കാം.   അവര്‍ നിങ്ങളോട്‌ ജയിച്ചു ശക്തി പ്രാപിക്കുന്നപക്ഷം, നിങ്ങളും അവരും തമ്മിലുള്ള കുടുംബബന്ധം പോലുള്ള ബന്ധങ്ങളോ, കരാര്‍ വ്യവസ്ഥകളോ ഒന്നുംതന്നെ അവര്‍ വിലവെക്കുകയില്ല. നിങ്ങള്‍ക്കെതിരെ എന്തും പ്രവര്‍ത്തിക്കുവാന്‍ അവര്‍ മടിക്കുകയില്ല. എന്നിരിക്കെ, അവരോട്‌ വല്ലകരാറോ, സഖ്യമോ ഒന്നും നടത്തിയിട്ടു കാര്യമില്ല. നല്ലവാക്കുകള്‍ പറഞ്ഞും, നയത്തില്‍ സംസാരിച്ചും നിങ്ങളെ തൃപ്‌തിപ്പെടുത്തുവാന്‍ അവര്‍ ശ്രമിക്കുമെങ്കിലും അതില്‍ ആത്മാര്‍ത്ഥത തൊട്ടുതീണ്ടിയിരിക്കയില്ല. ഹൃദയങ്ങളില്‍ വെറുപ്പും വിദ്വേഷവും മാത്രമായിരിക്കും ഉണ്ടായിരിക്കുക. അതോടുകൂടി, അവരില്‍ ഭൂരിഭാഗമാളുകളും ധിക്കാരശീലരും തോന്നിയവാസികളുമാണ്‌. ഇതെല്ലാം കാരണമായിട്ടാണ്‌ മേല്‍പറഞ്ഞ പ്രകാരം അവരോട്‌ സന്ധിയില്ലാ സമരംതന്നെ സ്വീകരിക്കണമെന്ന്‌ കല്‍പിക്കുവാന്‍ കാരണം എന്ന്‌ താല്‍പര്യം. "
  9,9,"അതല്ല, നിങ്ങള്‍ കണക്കാക്കിയോ, നിങ്ങള്‍ (വെറുതെ) ഉപേക്ഷിക്കപ്പെടുമെന്ന്‌? നിങ്ങളില്‍നിന്ന്‌ സമരം ചെയ്യുകയും, അല്ലാഹുവിനും, അവന്‍റെ റസൂലിനും, സത്യവിശ്വാസികള്‍ക്കും പുറമെ ഒരു രഹസ്യക്കൂട്ടുകെട്ട്‌ ഉണ്ടാക്കിയിട്ടില്ലാതിരിക്കുകയും ചെയ്‌തവരെ അല്ലാഹു (പ്രത്യക്ഷത്തില്‍ കണ്ട്‌) അറിയാത്ത സ്ഥിതിക്ക്‌! അല്ലാഹുവാകട്ടെ, നിങ്ങള്‍ പ്രവര്‍ത്തിക്കുന്നതിനെപ്പറ്റി സൂക്ഷ്‌മമായറിയുന്നവനാകുന്നു.   അല്ലാഹുവിന്‍റെ ലക്ഷ്യദൃഷ്‌ടാന്തങ്ങളെ അവഗണിക്കുക മാത്രമല്ല, അവക്കുപകരം ഐഹികമായ സ്വാര്‍ത്ഥ ലാഭങ്ങള്‍കൊണ്ട്‌ അവര്‍ തൃപ്‌തി അടയുകയും ചെയ്‌തു. ഇതിനായി, മറ്റുള്ളവരെകൂടി നേര്‍മാര്‍ഗത്തില്‍ ചരിക്കുവാനനുവദിക്കാതെ അതില്‍നിന്ന്‌ തട്ടിനീക്കിക്കൊണ്ടിരുന്നു. ഇതാണ്‌ അവര്‍ ഇത്രയും ദുഷിച്ചുപോകാനുള്ള സാക്ഷാല്‍ കാരണം. "
  9,10,"മുശ്‌രിക്കുകള്‍ക്ക്‌ അല്ലാഹുവിന്‍റെ പള്ളികളെ പരിപാലിക്കുവാന്‍ പാടുള്ളതല്ല; (അവര്‍) തങ്ങളുടെ സ്വന്തങ്ങളുടെ മേല്‍ അവിശ്വാസത്തെപ്പറ്റി സാക്ഷ്യം വഹിക്കുന്നവരായിക്കൊണ്ട്‌. അക്കൂട്ടര്‍-അവരുടെ കര്‍മങ്ങള്‍ പൊളിഞ്ഞു (നിഷ്‌ഫലമായി) പോയിരിക്കുന്നു. നരകത്തിലാകട്ടെ, അവര്‍ സ്ഥിരവാസികളുമായിരിക്കും.   ബഹുദൈവ വിശ്വാസികള്‍ സത്യവിശ്വാസികള്‍ക്കെതിരെ വിജയം നേടി ശക്തിപ്രാപിച്ചാല്‍ പിന്നെ അവര്‍ കുടുംബ ബന്ധങ്ങളോ കരാറു വ്യവസ്ഥകളോ ഒന്നും വിലവെക്കുകയില്ല, അതിനൊന്നും ഒരു പരിഗണനയും അവര്‍ നല്‍കുകയില്ല എന്ന്‌ 8-ാം വചനത്തില്‍ ഉണര്‍ത്തിയ ശേഷം, സത്യവിശ്വാസികള്‍ക്കെതിരെ ഇതവരുടെ സ്ഥിരമായ ഒരു സ്വഭാവമാണെന്നും, അക്രമവും ധിക്കാരവും പ്രവര്‍ത്തിക്കുന്നതില്‍ ഒരു അതിരും വരമ്പും അവര്‍ക്കില്ലെന്നും അല്ലാഹു വീണ്ടും ആവര്‍ത്തിച്ചുണര്‍ത്തുകയാണ്‌. മേല്‍ പ്രസ്‌താവിച്ച പ്രകാരം, അവരോട്‌ നിഷ്‌കരുണം പെരുമാറാതെ അവരോട്‌ സന്ധിക്കും വിട്ടുവീഴ്‌ചക്കും ഒരുങ്ങുകയോ, അല്ലെങ്കില്‍ അവരുടെ വാക്കുകള്‍ കേട്ട്‌ വഞ്ചിതരാവുകയോ ചെയ്‌താല്‍, അത്‌ നിങ്ങളുടെ ഭാവിക്ക്‌ വളരെ ആപത്തായിത്തീരുമെന്നാണ്‌ ഇതുമൂലം സത്യവിശ്വാസികളെ അല്ലാഹു ഓര്‍മിപ്പിക്കുന്നത്‌.  ഇതിനു കാരണങ്ങളായി 8, 9, 10 വചനങ്ങളില്‍ അല്ലാഹു എടുത്തുപറഞ്ഞ അവരുടെ സ്വഭാവങ്ങള്‍ ഇവയാണ്‌:  (1) അവര്‍ വിജയം നേടിക്കഴിഞ്ഞാല്‍ നിങ്ങളുമായുള്ള കുടുംബ ബന്ധങ്ങളോ കരാറു വ്യവസ്ഥകളോ ഒന്നും അവര്‍ വിലവെക്കുകയില്ല. എല്ലാ സത്യവിശ്വാസികളോടുമുള്ള അവരുടെ നിലപാട്‌ ഇതു തന്നെയായിരിക്കുമെന്ന്‌ കൂടി ഉണര്‍ത്തിയിരിക്കുന്നു.  (2) വായകൊണ്ട്‌ നല്ല വാക്ക്‌ പറഞ്ഞും നയത്തില്‍ സംസാരിച്ചും നിങ്ങളെ അവര്‍ തൃപ്‌തിപ്പെടുത്തും. പക്ഷേ, ഹൃദയത്തില്‍ നേരെ മറിച്ച്‌ വെറുപ്പും വിദ്വേഷവുമാണുണ്ടായിരിക്കുക.  (3) അവരില്‍ മിക്കവരും തോന്നിയവാസികളായിരിക്കും. അഥവാ എന്ത്‌ അക്രമവും ധിക്കാരവും പ്രവര്‍ത്തിക്കുവാന്‍ അവര്‍ മടിക്കയില്ല.  (4) അല്ലാഹുവിന്‍റെ ലക്ഷ്യ ദൃഷ്‌ടാന്തങ്ങള്‍ വകവെക്കാതെ അതിന്‌ പകരം നിസ്സാരമായ സ്വാര്‍ത്ഥലാഭങ്ങളെയാണവര്‍ തിരഞ്ഞെടുത്തിരിക്കുന്നത്‌.  (5) അതിനെ തുടര്‍ന്ന്‌ മറ്റുള്ളവരെ അവര്‍ നേര്‍മാര്‍ഗത്തില്‍ നിന്ന്‌ തിരിച്ചുവിടുകയും ചെയ്യുന്നു.  (6) അതിക്രമികളായിരിക്കും അവര്‍. അഥവാ തോന്നിയവാസങ്ങള്‍ പ്രവര്‍ത്തിക്കുന്നതില്‍ വല്ല ക്രമമോ, അതിരോ അവര്‍ക്കുണ്ടായിരിക്കയില്ല.  ഇത്രയും വിശദവും വ്യക്തവുമായ രൂപത്തില്‍ മുശ്‌രിക്കുകളുടെ സ്വഭാവങ്ങള്‍ അല്ലാഹു വിവരിച്ചത്‌ സത്യവിശ്വാസികള്‍ അവരെപ്പറ്റി ജാഗ്രതയോടു കൂടിയിരിക്കുവാന്‍ വേണ്ടിയും ഓര്‍ക്കാപ്പുറത്ത്‌ അപകടത്തില്‍ പെട്ടുപോകാതിരിക്കുവാന്‍ വേണ്ടിയുമത്രെ. സത്യവിശ്വാസികളെ വിളിച്ചുകൊണ്ട്‌ അല്ലാഹു സൂഃ ആലു ഇംറാനില്‍ പറയുന്നു  لَا يَأْلُونَكُمْ خَبَالًا وَدُّوا مَا عَنِتُّمْ قَدْ بَدَتِ الْبَغْضَاءُ مِنْ أَفْوَاهِهِمْ وَمَا تُخْفِي صُدُورُهُمْ أَكْبَرُ  (സാരം: അവര്‍ നിങ്ങളോട്‌ കുഴപ്പത്തില്‍ വീഴ്‌ച വരുത്തുകയില്ല. നിങ്ങള്‍ ബുദ്ധിമുട്ടുവാന്‍ അവര്‍ ആഗ്രഹിക്കുന്നു. അവരുടെ വായില്‍നിന്ന്‌ ഈര്‍ഷ്യത വെളിപ്പെട്ടുകഴിഞ്ഞിരിക്കുന്നു. അവരുടെ ഹൃദയങ്ങള്‍ ഒളിച്ചുവെക്കുന്നതാകട്ടെ കൂടുതല്‍ വലിയതുമാകുന്നു. (ആലു ഇംറാന്‍ 118) മേല്‍ വിവരിച്ചത്‌ നബി (صَلَّى اللَّهُ عَلَيْهِ وَسَلَّمَ) യുടെ കാലത്തുള്ള മുശ്‌രിക്കുകളെപ്പറ്റിയാണെങ്കിലും – ചരിത്ര സാക്ഷ്യങ്ങളും അനുഭവ യാഥാര്‍ഥ്യങ്ങളും പരിശോധിച്ചാല്‍ – എല്ലാ കാലത്തും ഇസ്‌ലാമിന്‍റെയും മുസ്‌ലിംകളുടെയും ശത്രുക്കളായി രംഗപ്രവേശം ചെയ്യുന്നവരുടെ-വിശേഷിച്ചും മുശ്‌രിക്കുകളുടെ-സ്വഭാവം ഇതു തന്നെയാണ്‌. കഴിഞ്ഞകാല ചരിത്രത്തില്‍ ഇതിന്‌ ധാരാളം ഉദാഹരണങ്ങള്‍ കാണാം. അത്രയുമല്ല, വിവിധ നാടുകളിലായി മുസ്‌ലിംകള്‍ക്കും അമുസ്‌ലിംകള്‍ക്കുമിടയില്‍ ഈ അടുത്തകാലങ്ങളില്‍ ഉണ്ടാകാറുള്ള ഏറ്റുമുട്ടലുകളില്‍ തന്നെയും ഈ യാഥാര്‍ത്ഥ്യം നാം കണ്ടും കേട്ടും കൊണ്ടിരിക്കുകയാണല്ലോ. والله المستعان  അല്ലാഹു പറയുന്നു:"
  9,11,"നിശ്ചയമായും, അല്ലാഹുവിന്‍റെ പള്ളികളെ പരിപാലിക്കുക- അല്ലാഹുവിലും അന്ത്യദിനത്തിലും വിശ്വസിക്കുകയും, നമസ്‌കാരം നിലനിറുത്തുകയും, സക്കാത്ത്‌ കൊടുക്കുകയും, അല്ലാഹുവിനെയല്ലാതെ ഭയപ്പെടാതിരിക്കുകയും ചെയ്‌തവര്‍ മാത്രമാകുന്നു. [അവര്‍ക്കേ അതിനര്‍ഹതയുള്ളൂ] എന്നാല്‍, അക്കൂട്ടര്‍ സന്മാര്‍ഗം പ്രാപിച്ചവരുടെ കൂട്ടത്തിലായിത്തീര്‍ന്നേക്കാം. വിശ്വസിക്കുകയും, 'ഹിജ്‌റഃ' പോകുകയും, അല്ലാഹുവിന്‍റെ മാര്‍ഗത്തില്‍ തങ്ങളുടെ ധനം കൊണ്ടും, തങ്ങളുടെ ദേഹം കൊണ്ടും സമരം നടത്തുകയും ചെയ്‌തവര്‍, അല്ലാഹുവിന്‍റെ അടുക്കല്‍, പദവിയില്‍ ഏറ്റവും മഹത്തായവരത്രെ. അക്കൂട്ടര്‍ തന്നെയാണ്‌ ഭാഗ്യം പ്രാപിച്ചവരും.   മുശ്‌രിക്കുകളുടെ തനി നിറങ്ങളും, അവരോട്‌ സത്യവിശ്വാസികള്‍ സ്വീകരിക്കേണ്ടുന്ന രീതികളും മുമ്പ്‌ വിവരിച്ചു. അതിനുശേഷം, അവരില്‍ നിന്നുണ്ടാകുന്ന പ്രതികരണം രണ്ടിലൊരു വിധത്തിലായിരിക്കാമെന്നും, ഓരോന്നിലും കൈക്കൊള്ളേണ്ട നയമെന്താണെന്നും അല്ലാഹു ചുണ്ടിക്കാട്ടുന്നു. ഒന്നുകില്‍, തങ്ങളുടെ പക്കല്‍ ഇതേവരെ വന്നുപോയ അക്രമങ്ങളെപ്പറ്റി അവര്‍ ഖേദിച്ചുമടങ്ങും, അല്ലെങ്കില്‍ കരാറ്‌ ബാധ്യതകളും ശപഥങ്ങളുമൊക്കെ ലംഘിച്ചു ധിക്കാരം തുടരുകയും ഇസ്‌ലാമിനെപ്പറ്റി പരിഹാസങ്ങളും കുത്തുവാക്കുകളും അഴിച്ചുവിടുകയും ചെയ്യും. ഒന്നാമത്തെ നിലപാടാണ്‌ സ്വീകരിക്കുന്നതെങ്കില്‍, അത്‌ മുതല്‍ അവരെ മതത്തില്‍ തങ്ങളുടെ സഹോദരന്‍മാരായി മുസ്‌ലിംകള്‍ കണക്കാക്കണം. സത്യവിശ്വാസികള്‍ പരസ്‌പരം സഹോദരന്മാരാണല്ലോ. (إِنَّمَا الْمُؤْمِنُونَ إِخْوَةٌ) മുമ്പ്‌ അവര്‍ എന്തുതന്നെ ചെയ്‌തിരുന്നാലും അതെല്ലാം മറന്നുകളയുകയും മാപ്പാക്കുകയും വേണം. മുസ്‌ലിംകളുടെ സുഖദുഃഖങ്ങളിലും, അവകാശങ്ങളിലും, കടമകളിലുമെല്ലാം അവരും ഭാഗഭാക്കായിരിക്കുന്നതുമാണ്‌.  രണ്ടാമത്തെ നിലപാടാണ്‌ അവര്‍ സ്വീകരിക്കുന്നതെങ്കില്‍, അവിശ്വാസത്തിന്‍റെയും അതിന്‍റെ പേരില്‍ നടത്തപ്പെടുന്ന അക്രമങ്ങളുടെയും നേതൃത്വം വഹിക്കുന്ന അവരുടെ തലവന്‍മാരോട്‌ ഏറ്റുമുട്ടി അവരെ മുട്ടുകുത്തിക്കുക തന്നെ വേണം. മേലില്‍ അവര്‍ വെച്ചുകാട്ടുന്ന കരാറുകളോ, ശപഥങ്ങളോ ഒന്നും അംഗീകരിച്ചുകൂടാ. അവരുടെ അടുക്കല്‍ കരാറിനും സത്യത്തിനും വിലയില്ലെന്ന്‌ അവര്‍ തെളിയിച്ചുകഴിഞ്ഞതാണ്‌. മനസ്സുകൊണ്ട്‌ ഖേദിച്ചു മടങ്ങിയാല്‍ മാത്രം പോരാ, നമസ്‌കാരവും, സക്കാത്തും അനുഷ്‌ഠിക്കുക കൂടി വേണമെന്ന്‌ 5-ാം വചനത്തില്‍ പറഞ്ഞതുപോലെ ഇവിടെയും അല്ലാഹു വ്യക്തമാക്കിയിരിക്കുന്നു. ഇതിനുള്ള കാരണം നാം അവിടെ വിവരിച്ചിട്ടുണ്ട്‌."
  9,12,"1246"
  9,13,"അതില്‍ എന്നെന്നും (അവര്‍) നിത്യവാസികളായിക്കൊണ്ട്‌, നിശ്ചയമായും അല്ലാഹു-അവന്‍റെ അടുക്കല്‍ മഹത്തായ പ്രതിഫലമുണ്ട്‌. ഹേ, വിശ്വസിച്ചവരേ, നിങ്ങളുടെ പിതാക്കളും, സഹോദരങ്ങളും, സത്യവിശ്വാസത്തെക്കാള്‍ അവിശ്വാസത്തോട്‌ ഇഷ്‌ടം കാണിക്കുന്നപക്ഷം, അവരെ നിങ്ങള്‍ മിത്രങ്ങള്‍ (അഥവാ കൈകാര്യക്കാര്‍) ആക്കരുത്‌. നിങ്ങളില്‍ നിന്ന്‌ ആരെങ്കിലും അവരോട്‌ മിത്രബന്ധം പുലര്‍ത്തുന്ന (അഥവാ അവര്‍ക്ക്‌ കൈകാര്യ കര്‍തൃത്വം നല്‍കുന്ന) പക്ഷം, അക്കൂട്ടര്‍ തന്നെയാണ്‌ അക്രമികള്‍. (നബിയേ) പറയുക: 'നിങ്ങളുടെ പിതാക്കളും നിങ്ങളുടെ പുത്രന്‍മാരും, നിങ്ങളുടെ സഹോദരങ്ങളും, നിങ്ങളുടെ ഇണകളും, നിങ്ങളുടെ ബന്ധുകുടുംബങ്ങളും, നിങ്ങള്‍ സമ്പാദിച്ചുണ്ടാക്കിയ സ്വത്തുക്കളും, നിങ്ങള്‍ വിലയിടിവ്‌ (അഥവാ ചിലവാകായ്‌മ) ഭയക്കുന്ന കച്ചവടവും, നിങ്ങള്‍ ഇഷ്‌ടപ്പെടുന്ന പാര്‍പ്പിടങ്ങളുമാണ്‌ അല്ലാഹുവിനെയും, അവന്‍റെ റസൂലിനെയും, അവന്‍റെ മാര്‍ഗത്തില്‍ സമരം ചെയ്യുന്നതിനെയുംകാള്‍ (അധികം) നിങ്ങള്‍ക്ക്‌ പ്രിയങ്കരമെങ്കില്‍, എന്നാല്‍ അല്ലാഹു അവന്‍റെ കല്‍പന കൊണ്ടുവരുന്നതുവരെ നിങ്ങള്‍ കാത്തിരിക്കുവിന്‍! അല്ലാഹു തോന്നിയവാസികളായ ജനങ്ങളെ സന്‍മാര്‍ഗത്തിലാക്കുകയില്ല.   കരാറു നിശ്ചയങ്ങള്‍ ലംഘിക്കുക, റസൂലിനെ നാട്ടില്‍നിന്ന്‌ പുറത്താക്കാന്‍ ശ്രമിക്കുക, ആദ്യമായി ഇങ്ങോട്ടുവന്നു യുദ്ധം നടത്തുക മുതലായ അക്രമങ്ങള്‍ പ്രവര്‍ത്തിച്ച ആ ശത്രുക്കളോട്‌ യുദ്ധം ചെയ്‌വാന്‍ എന്തിന്‌ മടിക്കണം?! നിങ്ങള്‍ അവരെ ഭയപ്പെടുകയാണോ?! സത്യവിശ്വാസികള്‍ക്ക്‌ അല്ലാഹുവിനെ മാത്രമാണല്ലോ ഭയപ്പെടുവാനുള്ളത്‌. അവനാണല്ലോ നിങ്ങളോട്‌ യുദ്ധം നടത്തണമെന്ന്‌ പറയുന്നതും. ഇങ്ങിനെ സത്യവിശ്വാസികളെ അല്ലാഹു യുദ്ധത്തിന്‌ പ്രേരിപ്പിക്കുകയും, അവര്‍ക്ക്‌ അതിന്‌ ആവേശവും ധൈര്യവും നല്‍കുകയുമാണ്‌. ഹുദൈബിയാ സന്ധിയിലെ നിശ്ചയങ്ങള്‍ക്ക്‌ വിരുദ്ധമായി, മുസ്‌ലിംകളോട്‌ സഖ്യബന്ധത്തിലായിരുന്ന ബനൂ ഖുസാഅഃ (خزاعة) ഗോത്രത്തിനെതിരില്‍, തങ്ങളോട്‌ സഖ്യബന്ധമുണ്ടായിരുന്ന ബനൂ ബക്‌റിനെ ക്വുറൈശികള്‍ സഹായിക്കുകയുണ്ടായി. റസൂല്‍ തിരുമേനി യെ നാട്ടില്‍നിന്ന്‌ ബഹിഷ്‌ക്കരിക്കുവാന്‍ അവര്‍ ശ്രമം നടത്തുകയും ചെയ്‌തു. മുസ്‌ലിംകളുടെ നേരെ ആദ്യമായി അക്രമ മര്‍ദ്ദനങ്ങള്‍ അഴിച്ചുവിട്ടതും അവര്‍ തന്നെ. അതെ, ഒന്നാമത്തെ യുദ്ധമായ ബദ്‌ര്‍ യുദ്ധത്തിന്‌ കാരണമുണ്ടാക്കിയത്‌ അവരാണ്‌. അബൂസുഫ്‌യാനെയും സംഘത്തെയും രക്ഷിക്കാനാണ്‌ അവര്‍ മക്കയില്‍നിന്ന്‌ പുറപ്പെട്ടതെങ്കിലും, അവര്‍ രക്ഷപ്പെട്ട വിവരം അറിഞ്ഞിട്ടും മടങ്ങിപ്പോകാതെ, ബദ്‌റില്‍ വന്ന്‌ പോര്‍വിളി നടത്തുകയാണല്ലോ അവര്‍ ചെയ്‌തത്‌. ഇതൊക്കെയാണ്‌ അവരോട്‌ യുദ്ധം നടത്തേണ്ടതിന്‍റെ ആവശ്യകതയായി അല്ലാഹു ചൂണ്ടിക്കാട്ടുന്നത്‌.  ഈ യുദ്ധാഹ്വാനം നിമിത്തം ഉണ്ടാകാന്‍ പോകുന്ന ഫലങ്ങളെയും അല്ലാഹു എടുത്തുപറഞ്ഞിരിക്കുന്നു.  (1) നിങ്ങളുടെ കൈക്ക്‌ അല്ലാഹു അവരെ ശിക്ഷിക്കും. യുദ്ധത്തില്‍ വെച്ച്‌ വധവും, ബന്ധനവും പരാജയവും അനുഭവിക്കുന്നത്‌ ഇഹത്തില്‍ വെച്ചുള്ള ശിക്ഷയാണല്ലോ.  (2) അല്ലാഹു അവരെ അപമാനപ്പെടുത്തും. ഒന്നാമത്‌ പറഞ്ഞ സംഗതിയുടെ അനിവാര്യഫലമാണിത്‌.  (3) നിങ്ങളെ അല്ലാഹു സഹായിക്കും. അല്ലാഹുവിന്‍റെ സഹായം ലഭിക്കുന്നപക്ഷം വിജയം നിങ്ങള്‍ക്ക്‌ തന്നെയായിരിക്കുമല്ലോ.  (4) സത്യവിശ്വാസികളുടെ മനസ്സിന്‌ ആശ്വാസം നല്‍കും. മേല്‍പറഞ്ഞ മൂന്ന്‌ കാര്യങ്ങളും ഉണ്ടാകുന്നതോടുകൂടി ഇതുവരെ അവര്‍ അനുഭവിച്ചുകൊണ്ടിരുന്ന മനോവേദനകള്‍ക്ക്‌ ശമനം വരുക സ്വാഭാവികമാണല്ലോ.  (5) സത്യവിശ്വാസികളുടെ ഹൃദയങ്ങളിലുള്ള ക്ലേശത്തെ നീക്കിക്കളയും. അവരുടെ അമര്‍ഷവും മനോവേദനയും നീക്കി അവര്‍ക്ക്‌ പൊതുവെ ആശ്വാസവും സമാധാനവും നല്‍കുമെന്നുദ്ദേശ്യം. യുദ്ധത്തില്‍ പങ്കുവഹിച്ചവരും അല്ലാത്തവരും ഈ രണ്ടു വിഷയത്തിലും ഭാഗഭാക്കായിരിക്കുന്നതുകൊണ്ടാണ്‌ അവസാനത്തെ രണ്ട്‌ കാര്യങ്ങളെക്കുറിച്ച്‌ പറഞ്ഞപ്പോള്‍, മുന്‍ വാക്യങ്ങളിലെ ശൈലിയനുസരിച്ച്‌  ‘നിങ്ങളുടെ ഹൃദയങ്ങള്‍’ എന്ന്‌ പറയാതെ ‘സത്യവിശ്വാസികളായ ജനങ്ങളുടെ ഹൃദയങ്ങള്‍’ എന്ന്‌ പറഞ്ഞിരിക്കുന്നതും."
