tafsir[8]{c,v,t}:
  18,54,"(അവര്‍ തമ്മില്‍ പറഞ്ഞു:) 'അവരെയും അല്ലാഹുവിനെ ഒഴിച്ച് അവര്‍ ആരാധിച്ചു വരുന്നതിനെയും നിങ്ങള്‍ വിട്ടകന്നുനിന്ന സ്ഥിതിക്ക് എനി, (ആ) ഗുഹയില്‍ ചെന്നഭയം പ്രാപിക്കുവിന്‍;- നിങ്ങളുടെ രക്ഷിതാവ് അവന്റെ കാരുണ്യത്തെ നിങ്ങള്‍ക്ക് വിശാലപ്പെടുത്തിത്തരുകയും, നിങ്ങളുടെ കാര്യത്തെ സംബന്ധിച്ചു (വേണ്ടുന്ന) സൌകര്യം ശരിപ്പെടുത്തിത്തരുകയും ചെയ്യുന്നതാണ്.'   ഖുര്‍ആന്റെ വിവരണരീതി ഒരു പ്രത്യേക തരത്തിലുള്ളതാകുന്നു. അതിന്റേതായ ഒരു ശൈലിയും, പ്രതിപാദനരീതിയുമാണ് അതിനുള്ളത്. ശാസ്ത്രഗ്രന്ഥങ്ങള്‍, സാഹിത്യകൃതികള്‍, ചരിത്രപുസ്തകങ്ങള്‍ മുതലായവപോലെയുള്ള ഒരു സമ്പ്രദായം അതു സ്വീകരിച്ചിട്ടില്ല. വിഷയങ്ങളെ അടിസ്ഥാനമാക്കി അദ്ധ്യായങ്ങള്‍, പര്‍വങ്ങള്‍, പംക്തികള്‍ എന്നിവയൊന്നും നിര്‍ണ്ണയിക്കുക അതിനു പതിവില്ല. അതിന്റെ വിവരണരീതിയെ സംബന്ധിച്ചു എത്രയോ മഹാന്‍മാര്‍ നീണ്ടുനീണ്ട ലേഖനങ്ങളും, ഗ്രന്ഥങ്ങളും രചിച്ചുകഴിഞ്ഞിട്ടുള്ളതാണ്. ചുരുങ്ങിയ വാചകങ്ങളില്‍ അതിന്റെ സാക്ഷാല്‍ സ്വഭാവം വരഞ്ഞുകാണിക്കുക സാദ്ധ്യമല്ല.  ഉപദേശം, നിര്‍ദ്ദേശം, നിയമം, ചരിത്രം, കഥ, ഉപമ, സംഭവം, സുവിശേഷം, താക്കീതു, പ്രകൃതിവര്‍ണ്ണന, ചിന്താപാഠം, ദൃഷ്ടാന്തം എന്നിങ്ങിനെ പലതും ഇടകലര്‍ന്നും, ഒന്നൊന്നിനെ തുടര്‍ന്നും കാണാം. ഒരേ കാര്യംതന്നെ, ഒരേ സംഭവംതന്നെ, ഒന്നിലധികം സ്ഥലത്തു ആവര്‍ത്തിച്ചാവര്‍ത്തിച്ചു വിവരിക്കും. പക്ഷേ, ഓരോ സ്ഥലത്തും മറ്റേസ്ഥലത്തു കാണപ്പെടാത്ത സവിശേഷതയോടുകൂടിയായിരിക്കും അത്. ഒരിടത്തു സംക്ഷിപ്തമാണെങ്കില്‍, വേറൊരിടത്തു സവിസ്തരമായിരിക്കും. സജ്ജനങ്ങളുടെ പുണ്യഫലങ്ങള്‍ വിവരിക്കുമ്പോള്‍ ദുര്‍ജ്ജനങ്ങളുടെ ദുഷ്ഫലങ്ങളും വിവരിക്കുന്നതു കാണാം. ചെറുതും, വലുതും, സങ്കല്‍പവും, സംഭവിച്ചതുമായ ഉപമകളും ഇടയ്ക്കിടെ സാധാരണമാണ്. നിയമവശങ്ങളെക്കാള്‍ ധാര്‍മ്മികവശത്തിന്നാണ് കൂടുതല്‍ പ്രാധാന്യം കാണുക. ചുരുക്കിപ്പറഞ്ഞാല്‍, ബുദ്ധിയും ചിന്തയുമുള്ള മനുഷ്യരെ മടുപ്പുതോന്നിക്കാതെയും, മുഷിപ്പിക്കാതെയും ആകര്‍ഷിക്കുകയും, ചിന്തിപ്പിക്കുകയും ചെയ്യുന്ന ഒരു പ്രത്യേക ശൈലിയാണ് അതിനുള്ളത്.  എന്നാല്‍, മനുഷ്യനാകട്ടെ, സ്വഭാവേന താര്‍ക്കികനാണ്. വേണ്ടതിനും, വേണ്ടാത്തതിനും അവന്‍ തര്‍ക്കം നടത്തും. ബോധ്യംവന്നാലും വിമര്‍ശിച്ചുകൊണ്ടിരിക്കും. സമാധാനപൂര്‍വ്വം കാര്യങ്ങള്‍ ഗ്രഹിക്കുവാന്‍ അവനു ക്ഷമയുണ്ടാകുകയില്ല. ഇത്യാദി സ്വഭാവങ്ങള്‍ നിമിത്തം ഖുര്‍ആന്റെ അദ്ധ്യാപനങ്ങളും ഉപദേശങ്ങളും പലപ്പോഴും അവനു ഉപയോഗപ്പെടുത്തുവാന്‍ കഴിയാതെ പോകുന്നു. സൂറത്തു – സുമറിലെ ഒരു വചനം ഇവിടെ ശ്രദ്ധേയമാകുന്നു:  فَبَشِّرْ عِبَادِ ﴿١٧﴾ الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ ۚ أُولَـٰئِكَ الَّذِينَ هَدَاهُمُ اللَّـهُ ۖ وَأُولَـٰئِكَ هُمْ أُولُو الْأَلْبَابِ ﴿١٨﴾ : الزمر  (സാരം: പറയുന്ന വാക്കു ശ്രദ്ധിച്ചു കേള്‍ക്കുകയും, എന്നിട്ടു, അതില്‍ നല്ലതിനെ പിന്‍പറ്റി നടക്കുകയും ചെയ്യുന്നവരാകുന്ന എന്റെ അടിയാന്‍മാര്‍ക്കു സന്തോഷവാര്‍ത്ത അറിയിക്കുക: അവരാണ് അല്ലാഹു സന്മാര്‍ഗ്ഗത്തിലാക്കിയിട്ടുള്ളവര്‍; അവര്‍തന്നെയാണ് ബുദ്ധിമാന്‍മാരും.)  ഇമാം അഹ്മദ് (رحمة الله عليه), ബുഖാരി (رحمة الله عليه), മുസ്‌ലിം (رحمة الله عليه) എന്നിവര്‍ നിവേദനം ചെയ്യുന്ന ഒരു ഹദീസില്‍ ഇപ്രകാരം വന്നിരിക്കുന്നു: ‘ഒരു ദിവസം രാത്രി നബി (صَلَّى اللَّهُ عَلَيْهِ وَسَلَّمَ) തിരുമേനി, അലി (رَضِيَ اللهُ تَعَالَى عَنْهُ) യുടെയും ഫാത്തിമഃ (رَضِيَ اللهُ تَعَالَى عَنْها) യുടെയും വാതില്‍ക്കല്‍ചെന്നു ഇങ്ങിനെ വിളിച്ചുചോദിക്കുകയുണ്ടായി: ‘നിങ്ങള്‍ രണ്ടാളും (രാത്രിനമസ്കാരം) നമസ്കരിക്കുന്നില്ലേ?’ അപ്പോള്‍ അലി (رَضِيَ اللهُ تَعَالَى عَنْهُ) പറഞ്ഞു: ‘അല്ലാഹുവിന്റെ റസൂലേ! ഞങ്ങളുടെ ആത്മാക്കള്‍ അല്ലാഹുവിന്റെ കൈവശമാണല്ലോ. ഞങ്ങള്‍ എഴുന്നേല്‍ക്കണമെന്നു അവന്‍ ഉദ്ദേശിച്ചാല്‍ ഞങ്ങളെ അവന്‍ എഴുന്നേല്‍പിക്കുന്നതാണ്.’ അലി (رَضِيَ اللهُ تَعَالَى عَنْهُ) പറയുകയാണ്‌: ‘ഞാനിതു പറഞ്ഞപ്പോള്‍ തിരുമേനി എന്നോടു മറുപടി ഒന്നും പറയാതെ വിട്ടുപോയ്‌ക്കളഞ്ഞു. എന്നിട്ട് അവിടുന്നു തിരിച്ചുപോകുമ്പോള്‍, തന്റെ കൈകൊണ്ടു തുടക്ക് കൊട്ടിക്കൊണ്ട് ഇങ്ങിനെ പറയുന്നതായി ഞാന്‍ കേട്ടു: وَكَانَ الْإِنسَانُ أَكْثَرَ شَيْءٍ جَدَلًا (മനുഷ്യന്‍ ഏതു വസ്തുവെക്കാളും തര്‍ക്കമുള്ളവനാകുന്നു.)’"
  18,55,"(കാരണം:) നിശ്ചയമായും, നിങ്ങളെ കണ്ടുമുട്ടിയാല്‍ അവര്‍ നിങ്ങളെ എറിഞ്ഞുകൊല്ലും; അല്ലെങ്കില്‍ (ബലം പ്രയോഗിച്ച്) നിങ്ങളെ അവരുടെ മതത്തില്‍ ആക്കിത്തീര്‍ക്കുകയും ചെയ്തേക്കും. എന്നാല്‍ (പിന്നെ) നിങ്ങള്‍ ഒരിക്കലും വിജയിക്കുകയില്ലതന്നെ.' "
  18,56,"ഒരു കാര്യത്തെക്കുറിച്ചും, ഞാനതു നാളെ ചെയ്യുന്നതാണെന്നു നിശ്ചയമായും നീ പറഞ്ഞുപോകരുത്;-   ആദു, ഥമൂദു (عاد, ثمود) മുതലായ സമുദായങ്ങളില്‍ അക്രമവും തോന്നിയവാസവും മുഴുത്തപ്പോള്‍ അവര്‍ക്കു സംഭവിക്കുകയുണ്ടായതു പോലെയുള്ള ശിക്ഷാനടപടികളാണ്, ‘പൂര്‍വ്വികന്‍മാരുടെ ശിക്ഷാനടപടി’ (سُنَّةُ الْأَوَّلِينَ) എന്നു പറഞ്ഞതുകൊണ്ട് ഉദ്ദേശ്യം. ‘നീ സത്യവാനാണെങ്കില്‍, ഞങ്ങള്‍ക്കു അല്ലാഹുവിന്റെ ശിക്ഷ കൊണ്ടുവരിക!’  (قَالُوا ائْتِنَا بِعَذَابِ اللَّـهِ إِن كُنتَ مِنَ الصَّادِقِينَ : العنكبوت:٢٩)  എന്നു ലൂത്ത്വ് (عليه الصلاة والسلام) നബിയുടെ ജനത അദ്ദേഹത്തോടു പറഞ്ഞുവെങ്കില്‍, ഖുറൈശികളായ ധിക്കാരികള്‍ നബി (صَلَّى اللَّهُ عَلَيْهِ وَسَلَّمَ) തിരുമേനിയുടെ ക്ഷണം നിരസിച്ചുകൊണ്ട് അല്ലാഹുവിനോട് പറഞ്ഞത് ഇപ്രകാരമായിരുന്നു: ‘അല്ലാഹുവേ! ഈ പറയുന്നതാണ് നിന്റെ പക്കല്‍നിന്നുള്ള സത്യമെങ്കില്‍, ഞങ്ങളുടെമേല്‍ നീ ആകാശത്തുനിന്ന്‍ കല്ലുമഴ വര്‍ഷിപ്പിച്ചുകൊള്ളുക; അല്ലെങ്കില്‍ വേദനയേറിയ ശിക്ഷ ഞങ്ങള്‍ക്ക് കൊണ്ടുവരിക!.  (اللَّـهُمَّ إِن كَانَ هَـٰذَا هُوَ الْحَقَّ مِنْ عِندِكَ فَأَمْطِرْ عَلَيْنَا حِجَارَةً مِّنَ السَّمَاءِ أَوِ ائْتِنَا بِعَذَابٍ أَلِيمٍ : الأنفال:٣٢)  ഇത്രയും നിഷ്ഠൂരമായ മനസ്ഥിതിയായിരുന്നു അവര്‍ക്കുണ്ടായിരുന്നത്. ഇതില്‍ നിന്നു മേല്‍പറഞ്ഞ വചനങ്ങളുടെ താല്‍പര്യം നമുക്കു മനസ്സിലാക്കാവുന്നതാണ്."
  18,57,"അവര്‍ തങ്ങളുടെ ഗുഹയില്‍ മുന്നൂറ് കൊല്ലം താമസിച്ചു; ഒമ്പത് (കൊല്ലം) അവര്‍ കൂടുതലുമെടുത്തു. നിശ്ചയമായും, വിശ്വസിക്കുകയും, സല്‍ക്കര്‍മ്മങ്ങള്‍ പ്രവര്‍ത്തിക്കുകയും ചെയ്തവരാകട്ടെ, (അങ്ങനെ) പ്രവര്‍ത്തനം നന്നാക്കുന്നവരുടെ പ്രതിഫലം നാം പാഴാക്കുന്നതല്ലതന്നെ. (നബിയേ!) അവര്‍ക്കു ഒരു ഉപമ - അതായതു: രണ്ടാളുകളെക്കുറിച്ചു - വിവരിച്ചു കൊടുക്കുക: അവരില്‍ ഒരുവനു പല (തരം) മുന്തിരികളുടെ രണ്ടു തോട്ടങ്ങള്‍ നാം ഉണ്ടാക്കിക്കൊടുത്തു; ഈത്തപ്പനകള്‍കൊണ്ട് അവ രണ്ടിനേയും നാം വലയവും ചെയ്തു; അവ രണ്ടിനുമിടയില്‍ നാം കൃഷിയും ഉണ്ടാക്കി.   ആദു, ഥമൂദു മുതലായ ഗോത്രങ്ങളുടെ വാസസ്ഥലങ്ങളും അവയെ നാമാവശേഷമാക്കിക്കളഞ്ഞ വമ്പിച്ച ശിക്ഷകളുടെ അവശിഷ്ടങ്ങളും അറബികള്‍ക്ക് ഏറെക്കുറെ കണ്ടറിയുവാന്‍ കഴിയുന്നതാകുന്നു. അതുകൊണ്ടാണ് അവയെ ചൂണ്ടിക്കാട്ടിക്കൊണ്ട് അവരെ താക്കീതു ചെയ്യുന്നത്. അവിശ്വാസികളുടെ നിഷേധവും, ധിക്കാരവും അതിരുകവിഞ്ഞിരിക്കയാണ്. ചിന്തക്കു പകരം പരിഹാസം, ബുദ്ധിക്കു പകരം മര്‍ക്കടമുഷ്ടി, ഇതാണവരില്‍ പ്രകടമാകുന്നത്. അവരുടെ ഹൃദയങ്ങള്‍ കല്ലുപോലെ ഉറച്ചു നിര്‍ജ്ജീവമായിരിക്കുകയാണ്. സത്യോപദേശത്തിനു അതിലേക്കു പ്രവേശനമില്ലാതായിരിക്കുന്നു. അതൊന്നു ശ്രദ്ധിച്ചുകേള്‍ക്കുവാന്‍ പോലും അവര്‍ തയ്യാറില്ല. കാതില്‍ എന്തോ ഒരു കട്ടി നിറഞ്ഞു കേള്‍വി നഷ്ടപ്പെട്ടപോലെയാണുള്ളത്. നിര്‍ഭാഗ്യകരമായ ഈ നിലപാടില്‍ അല്ലാഹു അവരെ തല്‍ക്കാലം സ്വതന്ത്രമാക്കി വിട്ടിരിക്കയാണ്. പെട്ടെന്നുള്ളതും, അതിദാരുണവുമായ ശിക്ഷക്കു അവര്‍ തികച്ചും അര്‍ഹതയുള്ളവര്‍ തന്നെ. എങ്കിലും കാരുണ്യവാനായ അല്ലാഹു ഈ ലോകത്തുള്ള അവന്റെ നിയമനടപടിയനുസരിച്ചു അവര്‍ക്കു തല്‍ക്കാലം ഒഴിവു നല്‍കിയിരിക്കുകയാണ്. പ്രവര്‍ത്തനങ്ങളുടെ, യഥാര്‍ത്ഥവും കൃത്യവുമായ പ്രതിഫലം നല്‍കപ്പെടുന്നതിനു ഒരു നിശ്ചിത സമയമുണ്ട്. അതു വന്നുകഴിഞ്ഞാല്‍ പിന്നെ യാതൊരു ഒഴിവും ആര്‍ക്കും തന്നെ അനുവദിക്കപ്പെടുകയില്ല.  ഒരു ചോദ്യം ഇവിടെ ഉത്ഭവിക്കുവാന്‍ അവകാശമുണ്ട്‌. ധാര്‍മ്മികബോധമുള്ള ആളുകള്‍ക്കു ഈ ലോകത്തു മിക്കവാറും കഷ്ടപ്പാടും, പലവിധ ദുരിതങ്ങളും ആണല്ലോ അനുഭവം. നേരെമറിച്ചു അവിശ്വാസികളും, അക്രമികളുമായ ജനങ്ങള്‍ക്കു സുഖസന്തോഷങ്ങളും! എന്താണിത്? എന്നാല്‍, നല്ലതെന്നോ, ഭാഗ്യമെന്നോ നാം അനുമാനിക്കുന്ന എത്രയോ കാര്യങ്ങള്‍ ചീത്തയും, ദൗര്‍ഭാഗ്യകരവും ആയിരുന്നുവെന്നു പിന്നീടു നമുക്കു പ്രത്യക്ഷപ്പെടാറുണ്ട്. അപ്പോഴാണ്‌, നമ്മുടെ ആദ്യത്തെ അനുമാനങ്ങള്‍ തെറ്റായിരുന്നുവെന്ന് നമുക്കു ബോധ്യപ്പെടുക. കാര്യങ്ങളുടെ ബാഹ്യാവസ്ഥയെ അടിസ്ഥാനപ്പെടുത്തി ജീവിക്കുവാനേ നമുക്കിവിടെ നിര്‍വ്വാഹമുള്ളുവെന്നതു വാസ്തവമാണ്. പക്ഷേ, ബാഹ്യവും യാഥാര്‍ത്ഥ്യവും – രഹസ്യവും പരസ്യവും – തമ്മില്‍ പലപ്പോഴും വൈരുദ്ധ്യമുണ്ടാവാറുണ്ടെന്ന് നാം ഓര്‍ക്കേണ്ടതുണ്ട്. അതുകൊണ്ടാണ് താഴെ വിവരിക്കുന്ന സംഭവത്തില്‍ മൂസാ (عليهالصلاةوالسلام) നബിക്കു- അദ്ദേഹം സമ്മതിച്ച നിബന്ധനകള്‍ക്കെതിരായി- ചോദ്യം ചെയ്യേണ്ടിവന്നത്. സംഗതികളുടെ പരമാര്‍ത്ഥം തുറന്നുകാണുമ്പോഴേ, അവയെ സംബന്ധിച്ച അവസാനത്തേതും, ഏറ്റവും ശരിയായതുമായ തീരുമാനം കല്‍പിക്കുവാന്‍ സാധ്യമാവുകയുള്ളു. ഇപ്പറഞ്ഞതിനു ഉദാഹരണമായെടുക്കാവുന്ന ഒരു സംഭവകഥയാണ് തുടര്‍ന്നുള്ള ആയത്തുകളില്‍ കാണുന്നത്."
  18,58,"2197"
  18,59,"2197"
  18,60,"<h3 style=\"text-align: center;\"><b>മൂസാ (عليه الصلاة والسلام) നബിയുടെയും ഖിള്വ്-ര്‍ (عليه الصلاة والسلام) നബിയുടെയും കഥ:-</b>  <b>(موسى والخضر عليهما السلام)</b></h3>  ആയത്തുകളില്‍ പ്രവേശിക്കുംമുമ്പായി കഥയുടെ ഒരു സംക്ഷിപ്തരൂപം മുന്‍കൂട്ടി അറിയുന്നതു നന്നായിരിക്കും. ഇമാം ബുഖാരീ (رحمه الله), മുസ്‌ലിം (رحمه الله) മുതലായവര്‍ അവരുടെ ഹദീഥു ഗ്രന്ഥങ്ങളില്‍ ഈ കഥ പല മാര്‍ഗ്ഗങ്ങളില്‍കൂടി ഉദ്ധരിച്ചിട്ടുണ്ട്. അതിന്റെ അടിസ്ഥാനത്തിലാണ് നാം ഇവിടെ അതു വിവരിക്കുന്നത്:-  ഇസ്രായീല്യരിലെ പ്രവാചകനായ മൂസാ (عليه الصلاة والسلام) നബി ഒരിക്കല്‍ ജനങ്ങളെ ഉപദേശിച്ചുകൊണ്ടിരിക്കെ, ഒരാള്‍ അദ്ദേഹത്തോടു ഇങ്ങിനെ ചോദിക്കുകയുണ്ടായി: ‘താങ്കളേക്കാള്‍ അറിവുള്ള മറ്റു വല്ലവരെയും താങ്കള്‍ക്കറിയാമോ?’ അദ്ദേഹം ഉത്തരം പറഞ്ഞതു ‘ഇല്ല’ എന്നായിരുന്നു. ‘അല്ലാഹുവിനറിയാം’ (الله أعلم) എന്നു പറയുകയുണ്ടായില്ല. (അദ്ദേഹത്തിന്റെ നിലപാടിനു യോജിച്ചതു അതായിരുന്നു). ഇതിനെത്തുടര്‍ന്നു: ‘ഉണ്ട് – എന്റെ ഒരു അടിയാന്‍ നിന്നെക്കാള്‍ അറിവുള്ളവനുണ്ട് – രണ്ടു സമുദ്രങ്ങള്‍ കൂടിച്ചേരുന്ന സ്ഥലത്തുവെച്ചു അദ്ദേഹത്തെ കാണാം’ എന്നു അല്ലാഹു മൂസാ (عليه الصلاة والسلام) നബിക്കു വഹ്-യു നല്‍കി. ഒരു മത്സ്യം കൂടെ കൊണ്ടുപോകണമെന്നും, അതു കാണാതാവുന്ന സ്ഥലത്തു അദ്ദേഹം ഉണ്ടായിരിക്കുമെന്നും അറിയിച്ചു. ‘ഒരു ചത്ത മത്സ്യവുമായി പോകണം, അതിനു ജീവനുണ്ടാകുന്നിടത്തുവെച്ചാണ് അദ്ദേഹത്തെ കാണുക’ എന്നിങ്ങിനെയാണ് ഹദീസിന്റെ ചില നിവേദനങ്ങളില്‍ കാണുന്നത്.  അങ്ങനെ, മൂസാ (عليه الصلاة والسلام) നബിയും, തന്റെ വാലിയക്കാരനായ യൂശഉം (يوشع بن نون-عليه الصلاة والسلام) കൂടി യാത്രയായി. അവര്‍ ഒരു പാറക്കല്ലിനടുത്തെത്തി അവിടെ വിശ്രമിക്കുകയുണ്ടായി. ഈ അവസരത്തില്‍ മത്സ്യം സമുദ്രത്തില്‍ ചാടിപ്പോയി. യൂശഉ (عليه الصلاة والسلام) അതു അറിഞ്ഞിരുന്നുവെങ്കിലും, മൂസാനബി (عليه الصلاة والسلام) ഉണര്‍ന്നശേഷം അദ്ദേഹത്തെ അതു അറിയിക്കുവാന്‍ മറന്നുകളഞ്ഞു. പിന്നീടു കുറേ നടന്നു ക്ഷീണിച്ച് മൂസാ (عليه الصلاة والسلام) ഭക്ഷണസാധനം ആവശ്യപ്പെട്ടു. അപ്പോഴാണു യൂശഉ (عليه الصلاة والسلام) മത്സ്യത്തിന്റെ കാര്യം ഓര്‍മ്മിച്ചത്. അവര്‍ പിന്നോക്കം മടങ്ങിപ്പോന്നു. മത്സ്യം പോയ സ്ഥലത്തെത്തി. അവിടെവെച്ചു ഒരാളെ കണ്ടുമുട്ടി. മൂസാ (عليه الصلاة والسلام) അദ്ദേഹത്തിനു സലാം പറഞ്ഞു. ‘ഇന്നാട്ടിലെവിടെയാണ് സലാം (ശാന്തി)?’ എന്നു പറഞ്ഞുകൊണ്ട് അദ്ദേഹം, നിങ്ങള്‍ ആരാണെന്നു അന്വേഷിച്ചു. മൂസാ (عليه الصلاة والسلام) പേരും ഗോത്രവും പറഞ്ഞറിയിച്ചശേഷം ഇങ്ങിനെ ചോദിച്ചു: ‘നിങ്ങളുടെ അറിവില്‍നിന്നു എനിക്കും പഠിപ്പിച്ചു തരുവാനായി ഞാന്‍ നിങ്ങളുടെ ഒന്നിച്ചു വരട്ടെയോ?’ അദ്ദേഹം മറുപടി പറഞ്ഞു: ‘നിങ്ങള്‍ക്കു തൗറാത്തു ലഭിച്ചിട്ടുണ്ട്, വഹ്-യും വരാറുണ്ട്, ഏതായാലും എനിക്കു ചില അറിവുകളുണ്ടായിരിക്കും, അതു താങ്കള്‍ക്കു ഉണ്ടായിരിക്കുകയില്ല. നേരെമറിച്ചും ഉണ്ടാകാം. എന്നാല്‍, താങ്കള്‍ എന്റെ ഒന്നിച്ചു കൂടുന്നപക്ഷം, ഏതു കാര്യത്തെക്കുറിച്ചും ഞാന്‍ വിവരിച്ചു തരുന്നതുവരെ, എന്നോടു താങ്കള്‍ ചോദ്യം ചെയ്യരുത്.’ മൂസാ (عليه الصلاة والسلام) ഈ നിബന്ധന സമ്മതിച്ചു. ബാക്കി ഭാഗം ആയത്തുകളില്‍ നിന്നു ഗ്രഹിക്കാവുന്നതാണ്‌:-   അവനു (വേറെയും പല) വരുമാനങ്ങളുണ്ടായിരുന്നു. അങ്ങനെ, തന്റെ ചങ്ങാതിയോട്‌ - അവനുമായി (അന്ത്യനാളിനെക്കുറിച്ചും മറ്റും) വാഗ്വാദം ചെയ്തുകൊണ്ടു - അവന്‍ പറയുകയാണു: 'ഞാന്‍ നിന്നെക്കാള്‍ ധനം കൂടുതലുള്ളവനും, അധികം സംഘബലമുള്ളവനുമത്രെ.' അവന്‍ തന്നോടുതന്നെ അക്രമിയായും കൊണ്ടു തന്റെ തോട്ടത്തില്‍ പ്രവേശിച്ചു; അവന്‍ പറഞ്ഞു: 'ഒരു കാലത്തും ഇതു (ഈ തോട്ടം) നശിച്ചുപോകുമെന്നു ഞാന്‍ വിചാരിക്കുന്നില്ല.   രണ്ടു സമുദ്രങ്ങള്‍ ഏതാണെന്നും, അവ കൂടിച്ചേരുന്ന സ്ഥലം ഏതാണെന്നുമുള്ളതിനെപ്പറ്റി ഒരു ഉറച്ച തീരുമാനം എടുക്കത്തക്കവണ്ണം ഖുര്‍ആനിലോ ഹദീസിലോ വ്യക്തമായി ഒന്നും പറയുന്നില്ല. പലരും പല അഭിപ്രായങ്ങള്‍ പ്രസ്താവിച്ചു കാണുന്നുണ്ട്. ടാഞ്ചീറി (طنجة) ല്‍ ആണെന്നും, (*) ആഫ്രിക്കയില്‍ ആണെന്നും മറ്റും അഭിപ്രായങ്ങള്‍ കാണാം. ചെങ്കടലിന്റെ രണ്ടു ശാഖകളായ അഖബ ഉള്‍ക്കടലും, സൂയസ് ഉള്‍ക്കടലും കൂടിച്ചേരുന്ന സ്ഥലമായ ഐലഃ (الايلة) യിലാണെന്ന അഭിപ്രായമാണ് കൂടുതല്‍ ന്യായമായിക്കാണുന്നത്. ഈ രണ്ടു ഉള്‍ക്കടലുകള്‍ക്കിടയിലാണ് ഇസ്രാഈല്യരുടെ വളരെക്കാലത്തെ വാസസ്ഥലമായിരുന്ന സീനാ താഴ്വര. സീനാ താഴ്വരയും ഔറേബു വനാന്തരങ്ങളുമെല്ലാം സ്ഥിതി ചെയ്യുന്നതും ആ പരിസരങ്ങളിലാണെന്നു ഭൂപടം നോക്കിയാല്‍ മനസ്സിലാകുന്നതാണ്. (**). മൂസാ (عليه الصلاة والسلام) നബിക്കു തൗറാത്തു ലഭിച്ചതും അക്കാലത്താണല്ലോ.   (*). പടം 7-ല്‍ നോക്കുക.   (**). പടം 4 നോക്കുക.   "
  18,61,"2200"
