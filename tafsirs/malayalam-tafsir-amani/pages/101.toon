tafsir[7]{c,v,t}:
  4,141,"അന്നത്തെ ദിവസം, അവിശ്വസിക്കുകയും റസൂലിനോട് അനുസരണക്കേട് കാണിക്കുകയും ചെയ്തവര്‍ ആഗ്രഹിച്ചു പോകും, തങ്ങളെയും കൊണ്ട് ഭൂമി സമനിരപ്പാക്കപ്പെട്ടിരുന്നെങ്കില്‍ (നന്നായേനേ) എന്ന്! അവര്‍ അല്ലാഹുവിനോട് ഒരു വര്‍ത്തമാനവും ഒളിച്ചു വെക്കുകയുമില്ല.   കപടവിശ്വാസികളുടെ വേറൊരു സ്വഭാവമാണ് അല്ലാഹു ഈ വചനത്തില്‍ ചൂണ്ടിക്കാട്ടുന്നത്. സത്യവിശ്വാസികള്‍ക്ക് എന്തൊക്കെ ആപത്ത് സംഭവിക്കാന്‍ പോകുന്നുവെന്നായിരിക്കും അവരുടെ കാത്തിരിപ്പ്. അതേസമയം സത്യവിശ്വാസികള്‍ക്ക് വല്ല വിജയമോനേട്ടമോ കൈവരുമ്പോള്‍, നമ്മളൊക്കെ ഒന്നല്ലേ, ഞങ്ങളും മുസ്‌ലിംകളാണല്ലോ, ഞങ്ങള്‍ക്കും അതില്‍ അവകാശവും പങ്കും ഉണ്ടല്ലോ എന്നിങ്ങനെ സമര്‍ത്ഥിച്ചുകൊണ്ട് അതില്‍ ഭാഗഭാക്കാകുവാന്‍ ശ്രമിക്കുകയും ചെയ്യും. നേരെ മറിച്ച്– ഉഹ്ദില്‍ സംഭവിച്ചതു പോലെ- വല്ലപ്പോഴും അവിശ്വാസികള്‍ക്ക് എന്തെങ്കിലും നേട്ടമോ വിജയമൊ ലഭിച്ചുവെങ്കില്‍ ഭാവം മാറ്റി അവരെ പറ്റിക്കൂടുകയും ചെയ്യും. വേണമെങ്കില്‍ ഞങ്ങള്‍ക്ക് മുസ്‌ലിംകളെ സഹായിച്ചു കൊണ്ട് നിങ്ങളെ പരാജയപ്പെടുത്തുവാന്‍ അവസരവും കഴിവുമുണ്ടായിരുന്നു. അതിന് തുനിയാതെ അവരുമായി നിസ്സഹകരിക്കുകയും, നിങ്ങള്‍ക്കു അവരില്‍നിന്ന് രക്ഷ കിട്ടുവാന്‍ വഴിവെക്കുകയുമാണ് ഞങ്ങള്‍ ചെയ്തത്. അതുകൊണ്ട് നിങ്ങളുടെ നേട്ടങ്ങളില്‍ ഞങ്ങള്‍ക്കും പങ്ക് ലഭിക്കേണ്ടതാണ് എന്നൊക്കെയായിരിക്കും അപ്പോഴത്തെ സമര്‍ത്ഥന രീതി. തല്‍ക്കാലം അവരുടെ മേല്‍ ശിക്ഷാനടപടിയൊന്നും എടുക്കുന്നില്ലെങ്കിലും ക്വിയാമത്ത് നാളില്‍ തക്ക നടപടി എടുക്കുക തന്നെ ചെയ്യുമെന്നും, അവര്‍ വിചാരിക്കുന്നതുപോലെ സത്യവിശ്വാസികളെ പരാജയപ്പെടുത്തി കീഴടക്കുവാനുളള അവസരം അല്ലാഹു അവര്‍ക്ക് ഒരിക്കലും നല്‍കുകയില്ലെന്നും അല്ലാഹു അവരെ ഓര്‍മിപ്പിക്കുന്നു.  وَلَنْ يَجْعَلَ الَّله لِلْكَافِرِينَ (വിശ്വാസികളുടെ മേല്‍ അവിശ്വാസികള്‍ക്ക് അല്ലാഹു ഒരു മാര്‍ഗവും ഉണ്ടാക്കിക്കൊടുകയില്ല തന്നെ) എന്ന വാക്യത്തിന്‍റെ താല്‍പര്യം ഒന്നിലധികം പ്രകാരത്തില്‍ വിവരിക്കപ്പെട്ടിരിക്കുന്നു:  (1) സത്യവിശ്വാസികളെ നശിപ്പിച്ചു നാമാവശേഷമാക്കുവാന്‍ അവിശ്വാസികള്‍ക്ക് ഒരിക്കലും സാധ്യമല്ല.  (2) തെളിവുകളും ലക്ഷ്യങ്ങളും മുഖേന സത്യവിശ്വാസികളെ പരാജയപ്പെടുത്തുവാന്‍ അവര്‍ക്ക് കഴിയുകയില്ല.  (3) ക്വിയാമത്ത് നാളില്‍ സത്യവിശ്വാസികളെ കവച്ചുവെക്കുവാനും, അവര്‍ക്കെതിരില്‍ഭാഗ്യം വരിക്കുവാനും അവര്‍ക്ക് സാധിക്കയില്ല  (4) മുസ്‌ലിംകള്‍ യഥാര്‍ത്ഥ സത്യവിശ്വാസികളായി ഉറച്ചു നില്‍ക്കുന്ന കാലത്തോളം അവിശ്വാസികള്‍ക്ക് അവരെ കീഴൊതുക്കി വെക്കുവാന്‍ കഴിയുകയില്ല. ഈ വ്യാഖ്യാനങ്ങളെല്ലാം തന്നെ ആ വാക്യത്തിന്‍റെ അര്‍ത്ഥ വ്യാപ്തിക്കുളളില്‍ ഒതുങ്ങി നില്‍ക്കുന്നതും, പരസ്പരം വിയോജിപ്പില്ലാത്തതുമാകുന്നു."
  4,142,"വേദഗ്രന്ഥത്തില്‍ നിന്ന് ഒരംശം നല്‍കപ്പെട്ടിട്ടുള്ളവരെ നീ നോക്കിക്കണ്ടില്ലേ? അവര്‍ ദുര്‍മാര്‍ഗം (വിലക്ക്) വാങ്ങുന്നു; നിങ്ങള്‍ മാര്‍ഗം പിഴച്ചുപോകുവാന്‍ അവര്‍ ഉദ്ദേശിക്കുകയും ചെയ്യുന്നു! വേദഗ്രന്ഥത്തില്‍ നിന്ന് ഒരംശം നല്‍കപ്പെട്ടിട്ടുള്ളവരെ നീ (നോക്കി) ക്കണ്ടില്ലേ? - അവര്‍ 'ജിബ്ത്തി'ലും, 'ത്വാഗൂത്തി'ലും [ക്ഷുദ്രമായതിലും ദുര്‍മൂര്‍ത്തിയിലും] വിശ്വസിക്കുന്നു! അവിശ്വാസികളെക്കുറിച്ച് അവര്‍ പറയുകയും ചെയ്യുന്നു: 'ഇക്കൂട്ടര്‍ വിശ്വസിച്ചവരെക്കാള്‍ കൂടുതല്‍ നേര്‍മാര്‍ഗം പ്രാപിച്ചവരാണ്' എന്ന്!   സൂറത്തുല്‍ ബക്വറഃ 9ല്‍ കപടവിശ്വാസികള്‍ അല്ലാഹുവിനോടും സത്യവിശ്വാസികളോടും വഞ്ചന പ്രവര്‍ത്തിക്കുന്നുവെന്നും, വാസ്തവത്തില്‍ അവര്‍ തങ്ങളെത്തന്നെയാണ് വഞ്ചിക്കുന്നതെന്നും പ്രസ്താവിച്ചുവല്ലോ, ഏതാണ്ട് അതേ മാതിരിയുളള ഒരു പ്രസ്താവന തന്നെയാണ് ഇവിടെയും കാണുന്നത്. എല്ലാ നിഗൂഢ രഹസ്യങ്ങളും പരസ്യമായി അറിയുന്ന സര്‍വ്വജ്ഞനായ അല്ലാഹുവിനോട് വഞ്ചന നടത്തുവാന്‍ ആര്‍ക്കും കഴിയുന്നതല്ലെന്ന് തീര്‍ച്ചയാണ്. പക്ഷേ, കപടവിശ്വാസികളുടെ വിചാരവും ഭാവവും പ്രവര്‍ത്തനവുമെല്ലാം കാണിക്കുന്നത് അവരുടെ ഗൂഢരഹസ്യങ്ങളൊന്നും അല്ലാഹു അറിയുകയില്ലെന്നാകുന്നു. അതുകൊണ്ടാണ് അവര്‍ അല്ലാഹുവിനോട് വഞ്ചന പ്രവര്‍ത്തിക്കുന്നുവെന്നു പറഞ്ഞത്. ഇഹത്തില്‍ വെച്ചു മാത്രമല്ല, പരത്തില്‍ വെച്ചും അവര്‍ അല്ലാഹുവിനെ കബളിപ്പിക്കുവാന്‍ ശ്രമം നടത്തി നോക്കുന്നതാണെന്ന് മറ്റൊരിടത്ത് അല്ലാഹു വ്യക്തമാക്കിയിട്ടുണ്ട്. നിങ്ങളോട് ശപഥം ചെയ്തു പറയുന്നതുപോലെ , അവരെ എഴുന്നേല്‍പ്പിക്കുന്ന ദിവസം അല്ലാഹുവിനോട് ശപഥം ചെയ്തു പറയും എന്നാണതിന്‍റെചരുക്കം (സൂ: മുജാദിലഃ 18ഉം വ്യാഖ്യാനവും നോക്കുക) വാസ്തവത്തില്‍ അവരുടെ വഞ്ചനാ പ്രവര്‍ത്തനങ്ങളില്‍ വഞ്ചിതരാകുന്നത് അവര്‍ തന്നെയാണ്. എല്ലാ കുറ്റവാളികള്‍ക്കും നല്‍കപ്പെടുന്ന ശിക്ഷ അവരവരുടെ കുറ്റത്തിന്‍റെ സ്വഭാവമനുസരിച്ചായിരിക്കുമല്ലോ. അതാണ് അല്ലാഹു അവരെ വഞ്ചിക്കുന്നവനാണ് എന്ന് പറഞ്ഞതിന്‍റെ താല്‍പര്യം. വഞ്ചനക്കനുയോജ്യമായ നടപടി എടുക്കുമെന്നല്ലാതെ, യഥാര്‍ത്ഥത്തില്‍ അല്ലാഹു അവരെ വഞ്ചിച്ചേക്കും എന്നല്ല ഉദ്ദേശ്യം.  കപടവിശ്വാസികളുടെ ഒരു കപടനയം അല്ലാഹു ചൂണ്ടിക്കാട്ടുന്നു. നാമമാത്ര മുസ്‌ലിംകളും കപടവിശ്വാസികളുമായ ആളുകളില്‍ അന്നുതൊട്ട് ഇന്നോളം – ഇക്കാലത്തു വിശേഷിച്ചും – കാണപ്പെടുന്ന ഒരു ലക്ഷണമത്രെ അത്. മുസ്‌ലിമിന്‍റെ അനുഷ്ഠാനകര്‍മങ്ങളില്‍വെച്ചു ഏറ്റവും ശ്രേഷ്ഠമായതും ഇസ്‌ലാമിന്‍റെ പ്രധാന ചിഹ്നമായി നിലകൊളളുന്നതുമാണല്ലോ നമസ്‌കാരം. ഈ കര്‍മം നിര്‍വ്വഹിക്കുവാന്‍ അവര്‍ക്ക് വലിയ മടിയായിരിക്കും. അത് പാടെ ഉപേക്ഷിക്കുന്ന പക്ഷം അവരെ മുസ്‌ലിംകളുടെ കൂട്ടത്തില്‍ എണ്ണുകയില്ലെന്ന് പേടിച്ചു അത് നിര്‍വ്വഹിക്കാന്‍ അവര്‍ നിര്‍ബന്ധിതരാകും. ജനങ്ങളെ കാട്ടിബോധ്യപ്പെടുത്തുവാന്‍ വേണ്ടി ബാഹ്യത്തില്‍ അവരത് നിര്‍വ്വഹിക്കുകയും തക്കം കിട്ടുമ്പോള്‍ നമസ്‌കരിക്കാതെ കഴിച്ചുകൂട്ടുകയും ചെയ്യും. എന്നാല്‍ നമസ്‌കാരത്തിന്‍റെ കാതലും ആത്മാവുമാകുന്ന ഭാഗം — അല്ലാഹുവിനെ കുറിച്ചുളള ഓര്‍മ –അതില്‍ വിരളവുമായിരിക്കും. ഇതാണ് ആ നയം. നബി (صَلَّى اللَّهُ عَلَيْهِ وَسَلَّمَ) യുടെ കാലത്ത് നമസ്‌കാര കര്‍മം ജമാഅത്തായി (കൂട്ടനമസ്‌കാരമായി)ട്ടാണല്ലോ നടത്തപ്പെട്ടിരുന്നത്. അതില്‍ പങ്കെടുക്കാത്തവരെപറ്റി അവര്‍ കപടന്‍മാരാണെന്ന് സ്വാഭാവികമായും സംശയിക്കപ്പെട്ടിരുന്നു. കപടവിശ്വാസികള്‍ മുസ്‌ലിംകളായി അഭിനയിച്ചു വരുന്ന സ്ഥിതിക്ക് നമസ്‌കാരം പരസ്യമായി ഉപേക്ഷിക്കുവാന്‍ അക്കാരണത്താല്‍ അവര്‍ക്ക് വിഷമമായിരുന്നു. എന്നാലും കഴിവതും നമസ്കാരത്തില്‍ പങ്കെടുക്കാതെ കഴിക്കുവാന്‍ അവര്‍ ശ്രമിച്ചിരുന്നുവെന്നും, ഇശാ,സ്വുബ്ഹ് എന്നീ ഇരുട്ടത്തുളള നമസ്‌കാരങ്ങളില്‍ നിന്ന് വിശേഷിച്ചും അവര്‍ ഒഴിഞ്ഞുമാറാറുണ്ടായിരുന്നുവെന്നുമാണ് മനസ്സിലാകുന്നത് الله أعلم  നബി (صَلَّى اللَّهُ عَلَيْهِ وَسَلَّمَ) പറയുകയുണ്ടായി: ‘നമസ്കാരത്തില്‍ വെച്ച് കപട വിശ്വാസികള്‍ക്ക് ഏറ്റവും ഭാരമേറിയത് ഇശാ നമസ്‌കാരവും, സ്വുബഹ് നമസ്‌കാരവുമാകുന്നു. ആ രണ്ടിലുമുള്ളത് (പുണ്യം) അവര്‍ക്കറിയാമായിരുന്നുവെങ്കില്‍, അവര്‍ ആ രണ്ടിനും മുട്ടുകുത്തിക്കൊണ്ടെങ്കിലും വരുമായിരുന്നു. നമസ്‌കാരം (ജമാഅത്തായി) നടത്തപ്പെടുവാന്‍ ഒരാളോട് കല്‍പിക്കുകയും , എന്നിട്ട് ഞാനും കുറേ ആളുകളും കുറച്ചു വിറകുകെട്ടും എടുത്തുകൊണ്ട് നമസ്‌കാരത്തിന് ഹാജരാകാത്ത ആളുകളുടെ അടുക്കല്‍ ചെന്നു അവരുടെ വീടുകള്‍ അവരോടെ കത്തിച്ചു കളഞ്ഞെങ്കിലോ എന്ന് ഞാന്‍ കരുതുകയുണ്ടായി’. (ബു;മു) ഒരു രിവായത്തില്‍ ഇങ്ങിനെ കൂടിയുണ്ട്: ‘എന്‍റെ ആത്മാവ് യാതൊരുവന്‍റെ കൈവശമാണോ അവന്‍ തന്നെയാണ്! ഒരു കൊഴുത്ത ഞരമ്പോ, നല്ല രണ്ടുകുളമ്പുകളോ, കിട്ടുമെന്ന് അവരില്‍ ഒരുവന്‍ അറിഞ്ഞിരുന്നെങ്കില്‍ അവന്‍ നമസ്‌കാരത്തിന് ഹാജരാകുമായിരുന്നു. വീടുകളില്‍ സ്ഥിതി ചെയ്യുന്ന സ്ത്രീകളും കുട്ടികളും ഇല്ലായിരുന്നെങ്കില്‍ അവരുടെ വീടുകള്‍ അവരോടെ ഞാന്‍ കത്തിക്കുമായിരുന്നു. ‘മറ്റൊരു ഹദീഥില്‍’ ഇത് കപടവിശ്വാസിയുടെ നമസ്‌ക്കാരമാകുന്നു’ എന്ന് മൂന്നു പ്രാവശ്യം ആവര്‍ത്തിച്ചു പറഞ്ഞുകൊണ്ട് നബി (صَلَّى اللَّهُ عَلَيْهِ وَسَلَّمَ) പ്രസ്താവിച്ചതിന്‍റെ സാരം ഇതാകുന്നു. ‘സൂര്യന്‍ അസ്തമിക്കുന്നതുവരെ കാത്തിരുന്നു അസ്തമയ സമയമാകുമ്പോള്‍ കോഴി കൊത്തും പോലെഅവന്‍ നാലു കൊത്തു കൊത്തും’ (മ; മു; തി; ന) കപടവിശ്വാസിയുടെ അസ്വർ നമസ്‌കാരത്തെയാണ് നബി (صَلَّى اللَّهُ عَلَيْهِ وَسَلَّمَ) ഈ വചനത്തില്‍ ചിത്രീകരിച്ചത്.  ഇസ്‌ലാമിലെ അനുഷ്ഠാനപരമായ ആരാധനാകര്‍മങ്ങളെ രാഷ്ട്രീയവും നാഗരികവുമായ വീക്ഷണ ഗതിയിലൂടെ വിലയിരുത്തുകയും, ആത്മീയവും പാരത്രികവുമായവശങ്ങള്‍ക്കു വേണ്ടത്ര പരിഗണന നല്‍കാതിരിക്കുകയും പതിവാക്കിയ ഒരു പണ്ഡിതന്‍ ഇവിടെ എഴുതിക്കാണുന്ന ചില വാക്യങ്ങള്‍ കാണുമ്പോള്‍ ആശ്ചര്യം തോന്നിപ്പോകുന്നു. ‘നബി (صَلَّى اللَّهُ عَلَيْهِ وَسَلَّمَ) യുടെ കാലത്ത് നമസ്‌കാര നിഷ്ഠയില്ലാത്തവരെ ഇസ്‌ലാമിക സമൂഹത്തിലെ പ്രാഥമിക അംഗങ്ങളായി പോലും എണ്ണിയിരുന്നില്ല’ എന്നു പറഞ്ഞുകൊണ്ട് അദ്ദേഹം തുടരുകയാണ്: ‘ലോകത്തുള്ള സകല പാര്‍ട്ടി (കക്ഷി)കളും സംഘടനകളും പൊതുവായി അംഗീകരിച്ചു വരുന്ന ഒരു നിഷ്‌കൃഷ്ട നയമാണ് അംഗങ്ങള്‍ പാര്‍ട്ടിയോഗങ്ങളില്‍ നിര്‍ബ്ബന്ധപൂര്‍വ്വം പങ്കെടുക്കണമെന്നത്. വല്ലമെമ്പറും (അംഗവും) അകാരണമായി ഒരു യോഗത്തില്‍ സംബന്ധിക്കാതിരുന്നാല്‍, അയാള്‍ക്ക് പാര്‍ട്ടിയോട് താല്‍പര്യമില്ലെന്ന് മനസ്സിലാക്കപ്പെടുന്നു. തുടര്‍ച്ചയായി പല യോഗങ്ങളില്‍ അസന്നിഹിതരാകുന്നവരെ പാര്‍ട്ടി അംഗത്വത്തില്‍ നിന്ന് പുറം തളളുകയും ചെയ്യുന്നു. ‘ പിന്നീടദ്ദേഹം പറയുകയാണ്: ‘തികച്ചും ഇതേ നയമാണ് ഇസ്‌ലാമിക ജമാഅത്തും കൈകൊണ്ടിട്ടുള്ളത്. ‘ഇസ്‌ലാമിലെ പരിപാവനങ്ങളായ ആരാധനാ കര്‍മങ്ങളുടെ അന്തസത്തയെ അവഗണിച്ചുകൊണ്ടുളളതും ജമാഅത്ത് നമസ്‌കാരങ്ങളെ പാര്‍ട്ടി യോഗങ്ങളാക്കി തരംതാഴ്ത്തുന്നതുമായ ഒരു പ്രസ്താവനയാണിത് എന്ന് മാത്രമേ തല്‍ക്കാലം ഇതിനെക്കുറിച്ചു പറയുവാനുളളൂ  واللّه يهدينا سواْ السبيل  കപടവിശ്വാസികളുടെ ഒരു പൊതു സ്ഥിതിയാണ് 143-ാം വചനത്തില്‍ കാണുന്നത്. ഇസ്‌ലാമിന്‍റെ പക്ഷത്തോ, കുഫ്‌റിന്‍റെ പക്ഷത്തോ നില ഉറപ്പിക്കാതെ –സത്യവിശ്വാസത്തിലോ അവിശ്വാസത്തിലോ ഉറച്ചു നില്‍ക്കാതെ -ഇടയില്‍ കിടന്നു അങ്ങോട്ടുമിങ്ങോട്ടും ആടിക്കളിച്ചുകൊണ്ടിരിക്കുക. നേരായ മാര്‍ഗം ഒന്നു മാത്രമായ സ്ഥിതിക്ക് അവരുടെ ഈ നിലമാറാതെ ഒരിക്കലും അവര്‍ നേര്‍മാര്‍ഗത്തിലാകുകയില്ല. അല്ലാഹു അവരെ വഴിപിഴച്ച ദുര്‍മാര്‍ഗികളായി മാത്രമേ എണ്ണുകയുളളൂ. അവര്‍ക്ക് പിന്നെ എങ്ങിനെ രക്ഷാമാര്‍ഗം ലഭിക്കുവാനാണ്?!. അതെ അല്ലാഹു വഴിപിഴവിലാക്കിയവര്‍ക്ക് വേറെ മാര്‍ഗമൊന്നും ലഭിക്കുകയില്ല തന്നെ  وَمَن يُضْلِلِ اللَّهُ فَلَن تَجِدَ لَهُ سَبِيلًا"
  4,143,"635"
  4,144,"അതല്ല, അവര്‍ക്ക് രാജാധിപത്യത്തില്‍നിന്നും വല്ല പങ്കും ഉണ്ടോ?! എന്നാള്‍ [ഉണ്ടായിരുന്നെങ്കില്‍] അപ്പോള്‍, ഒരണുവോളം അവര്‍ മനുഷ്യര്‍ക്ക് നല്‍കുകയില്ല.    കപടവിശ്വാസികള്‍ ചെയ്യുന്നതുപോലെ അവിശ്വാസികളെ മിത്രങ്ങളാക്കി സ്വീകരിച്ചുകൂടാത്തതാണ്; സത്യവിശ്വാസികള്‍ തമ്മതമ്മിലേ മൈത്രീബന്ധവും മനസ്സിണങ്ങിയകൂട്ടൂകെട്ടും ഉണ്ടാകാവൂ; അവിശ്വാസികളോട് മൈത്രിയും കൂട്ടുകെട്ടും സ്ഥാപിക്കുന്നത്അവരെപ്പോലെ നിങ്ങളും പിഴച്ചവരാണെന്ന് നിങ്ങള്‍ക്കെതിരില്‍ നിങ്ങള്‍ തന്നെ വ്യക്തമായതെളിവ് സ്ഥാപിക്കലായിത്തീരും; അതുകൊണ്ട് അത് വളരെ ഗൗരവപൂര്‍വ്വം സൂക്ഷിക്കേണ്ടതാണ് എന്ന് സാരം. "
  4,145,"(നബിയേ) നീ (നോക്കി)ക്കണ്ടില്ലേ? - നിനക്കു ഇറക്കപ്പെട്ടതിലും, നിന്‍റെ മുമ്പ് ഇറക്കപ്പെട്ടതിലും തങ്ങള്‍ വിശ്വസിച്ചിരിക്കുന്നുവെന്ന് ജല്‍പിക്കുന്ന ഒരു കൂട്ടരെ! അവര്‍ 'ത്വാഗൂത്തി'ന്‍റെ [ദുര്‍മൂര്‍ത്തിയുടെ] അടുക്കലേക്ക് (കേസ്സ് കൊടുത്ത്) വിധിതേടുവാന്‍ ഉദ്ദേശിക്കുന്നു: അതില്‍ [ത്വാഗൂത്ത്] അവിശ്വസിക്കുവാന്‍ അവരോട് കല്‍പിക്കപ്പെട്ടിട്ടുണ്ട് താനും; അവരെ വിദൂരമായ ഒരു വഴി പിഴവു പിഴപ്പിക്കുവാന്‍ പിശാചും ഉദ്ദേശിക്കുന്നു.  അല്ലാഹു ഇറക്കിയതിലേക്കും, റസൂലിലേക്കും വരുവിന്‍' എന്ന് അവരോട് പറയപ്പെട്ടാല്‍, നിന്നെ വിട്ട് (ആ) കപട വിശ്വസികള്‍ ഒരു (തരം) തിരിഞ്ഞു പോക്കു പോകുന്നതായി നിനക്ക് കാണാം.    തികച്ചും അവിശ്വാസികളായ വിഭാഗത്തെക്കാള്‍ നീചവും നിന്ദ്യവുമായ സ്വഭാവക്കാരാണ് കപടവിശ്വാസികളെന്നും, അതിനാല്‍ അല്ലാഹുവിന് അവരോടുളള അമര്‍ഷം വളരെ വമ്പിച്ചതാണെന്നും കഴിഞ്ഞ പ്രസ്താവനകളില്‍ നിന്ന് വ്യക്തമാണ്. അതുകൊണ്ട് ശിക്ഷയിലും അവര്‍ ഏറ്റവും നികൃഷ്ടരായിരിക്കുമെന്നും, നരകത്തിന്‍റെ ഏറ്റവും താഴെ പടിയിലായിരിക്കും അവരെന്നും അല്ലാഹു അറിയിക്കുന്നു. എന്നിരുന്നാലും, അവര്‍ ഖേദിച്ചുമടങ്ങി നന്നായി തീരുന്നപക്ഷം അല്ലാഹു അവര്‍ക്ക് കരുണ ചെയ്യാന്‍ തയ്യാറാണെന്നും, യഥാര്‍ത്ഥ സത്യവിശ്വാസികളുടെ കൂട്ടത്തില്‍ ഉള്‍പ്പെടുത്തി വമ്പിച്ച പ്രതിഫലം നല്‍കി അവരെ അനുഗ്രഹിക്കുമെന്നും വാഗ്ദാനം ചെയ്യുകയും ചെയ്യുന്നു. ചെയ്തതിനെപ്പറ്റി ഖേദം പ്രകടിപ്പിച്ചാല്‍ മാത്രം പോരാ അത് യഥാര്‍ത്ഥമാണെന്ന് പ്രവര്‍ത്തിമൂലം തെളിയിക്കുകയും വേണ്ടതുണ്ട് എന്നത്രെ…. وَأَصْلَحُواوَاعْتَصَمُوا (നന്നാക്കി തീര്‍ക്കുകയും, അല്ലാഹുവിനെ മുറുകെ പിടിക്കുകയും, മതത്തെ അല്ലാഹുവിന്നിഷ്‌കളങ്കമാക്കുകയും ചെയ്തു) എന്നു പറഞ്ഞതിന്‍റെ ഉദ്ദേശ്യം. അതായത്, മുമ്പ്ചെയ്തു പോയ നീച കൃത്യങ്ങളെക്കുറിച്ചു ഖേദിക്കുകയും, മേലില്‍ നല്ല പ്രവര്‍ത്തനങ്ങള്‍ ചെയ്തു നന്നായിത്തീരുകയും, അല്ലാഹുവിനെ മാത്രം രക്ഷാധികാരിയായി സ്വീകരിക്കുകയും, മറ്റുള്ളവരെ കാണിക്കുവാനോ ബോധ്യപ്പെടുത്തുവാനോ ശ്രമിക്കാതെ മതജീവിതത്തില്‍ അല്ലാഹുവിന്‍റെ പ്രീതിയും പ്രതിഫലവും മാത്രം ലക്ഷ്യമാക്കുകയും ചെയ്യണം. അപ്പോഴേ പശ്ചാത്താപം സാക്ഷാല്‍കൃതമാകുകയുളളൂവെന്ന് താല്‍പ്പര്യം. മനുഷ്യരെ ശിക്ഷിക്കണമെന്ന് അല്ലാഹുവിന് ഒട്ടും ഉദ്ദേശമില്ലെന്ന് അടുത്ത വചനത്തില്‍അല്ലാഹു ചൂണ്ടികാട്ടുന്നു:- "
  4,146,"638"
  4,147,"എന്നാല്‍, അവരുടെ കരങ്ങള്‍ മുന്‍ ചെയ്തുവെച്ചതു നിമിത്തം അവര്‍ക്ക് വല്ല വിപത്തും ബാധിച്ചാല്‍ എങ്ങിനെയിരിക്കും? പിന്നീട് 'ഞങ്ങള്‍ നന്മ വരുത്തലും, യോജിപ്പിക്കലുമല്ലാതെ (മറ്റൊന്നും) ഉദ്ദേശിച്ചിട്ടില്ലെ'ന്നു അല്ലാഹുവിന്‍റെ പേരില്‍ സത്യം ചെയ്തു (പറഞ്ഞു) കൊണ്ട് അവര്‍ നിന്‍റെ അടുക്കല്‍ വരുകയും (ചെയ്താല്‍ എങ്ങിനെയിരിക്കും)?!   വളരെ ശ്രദ്ധേയവും, സത്യവിശ്വാസികള്‍ക്ക് വളരെ മനസ്സമാധാനം നല്‍കുന്നതുമാണ് ഈ വചനം. നന്ദികേടും, അവിശ്വാസവുമാണ് നിങ്ങളെ ശിക്ഷക്ക് വിധേയമാക്കുന്നത്; നിങ്ങള്‍ നന്ദിയുളളവരും വിശ്വാസികളും ആയിരുന്നാല്‍ അല്ലാഹു നിങ്ങളെശിക്ഷിക്കുവാന്‍ പോകുന്നില്ല; നിങ്ങളെ വൃഥാ ശിക്ഷിക്കണമെന്ന് അവന് ഒട്ടും ഉദ്ദേശ്യമില്ല. നിങ്ങളെ ശിക്ഷിച്ചതു കൊണ്ട്യാതൊരു നേട്ടവും അവനില്ല താനും. അതോടുകൂടി നിങ്ങള്‍ ചെയ്യുന്ന നല്ല കാര്യങ്ങളെന്തും അവന്‍ നന്ദിപൂര്‍വ്വം സ്വീകരിച്ചു ഉദാരമായ പ്രതിഫലം നല്‍കുന്നവനും, നിങ്ങളുടെ സര്‍വ്വകാര്യങ്ങളെക്കുറിച്ചും ശരിക്കും അറിയുന്നവനുമാണവന്‍. അതുകൊണ്ട് നിങ്ങള്‍ നന്ദിയുളള സത്യവിശ്വാസികളായിരിക്കുവിന്‍. എന്നൊക്കെയാണ് ഈ വചനത്തിന്‍റെ ആശയം.  അല്ലാഹു പറയുന്നു:  لَئِن شَكَرْتُمْ لَأَزِيدَنَّكُمْ ۖ وَلَئِن كَفَرْتُمْ إِنَّ عَذَابِي لَشَدِيدٌ  (നിങ്ങള്‍നന്ദി കാണിക്കുന്ന പക്ഷം, തീര്‍ച്ചയായും ഞാന്‍ നിങ്ങള്‍ക്ക് വര്‍ദ്ധിപ്പിച്ചു തരുക തന്നെ ചെയ്യും. നിങ്ങള്‍ നന്ദികേട് കാണിച്ചുവെങ്കിലോ, നിശ്ചയമായും എന്‍റെ ശിക്ഷ കഠിനമായത്തന്നെയാകുന്നു. (ഇ്‌റാഹീം : 7) മനസ്സില്‍ മാത്രം ഒതുങ്ങി നില്‍ക്കുന്നതല്ല നന്ദി. വിചാരവികാരങ്ങളിലൂടെയും, വാക്കുകളിലൂടെയും, പ്രവൃത്തികളിലൂടെയും അത് പ്രകടമാക്കേണ്ടതുണ്ട്. എല്ലാ സത്കര്‍മങ്ങളും നന്ദിയുടെ ലക്ഷണവും, എല്ലാ ദുഷ്‌കര്‍മങ്ങളും നന്ദികേടിന്‍റെ ലക്ഷണവുമാകുന്നു. നന്ദിയുടെ ഉദ്ഭവവും വളര്‍ച്ചയുമാകട്ടെ, വിശ്വാസത്തില്‍ നിന്നാണ്താനും."
