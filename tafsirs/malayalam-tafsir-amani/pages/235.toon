tafsir[10]{c,v,t}:
  11,118,"എന്നാല്‍, ദൗര്‍ഭാഗ്യമടഞ്ഞവരാകട്ടെ, (അവര്‍) നരകത്തിലായിരിക്കും; അവര്‍ക്കു അതില്‍ നെടുവീര്‍പ്പും, തേങ്ങിക്കരച്ചിലും ഉണ്ടായിരിക്കും;- അക്രമം പ്രവര്‍ത്തിച്ചവരിലേക്കു നിങ്ങള്‍ ചാഞ്ഞുപോകുകയും ചെയ്യരുതു; എന്നാല്‍ നരകം നിങ്ങളെ സ്പര്‍ശിക്കുന്നതാണ്; അല്ലാഹുവിനെ കൂടാതെ യാതൊരു രക്ഷാധികാരികളും നിങ്ങള്‍ക്കില്ല താനും. (എന്നിരിക്കെ) പിന്നെ, നിങ്ങള്‍ സഹായിക്കപ്പെടുകയില്ല.   ഈ വചനങ്ങളിലടങ്ങിയ ആശയങ്ങള്‍ ഇങ്ങിനെ മനസ്സിലാക്കാം: (1). മനുഷ്യവര്‍ഗ്ഗം മുഴുവനും എല്ലാ കാലത്തും ഒരേ വിശ്വാസാദ൪ശങ്ങളും നടപടിക്രമങ്ങളും സ്വീകരിച്ചുവരുന്ന ഒരേ സമുദായമായിരിക്കുവാനാണു അല്ലാഹു ഉദ്ദേശിച്ചിരുന്നതെങ്കില്‍, അതങ്ങിനെത്തന്നെ ആകുമായിരുന്നു. പക്ഷേ, അങ്ങിനെ അവന്‍ ഉദ്ദേശിച്ചിട്ടില്ല. അതുകൊണ്ടാണവര്‍ പല തരക്കാരും വിഭാഗക്കാരുമായിത്തീര്‍ന്നത്.  أُمَّةً وَاحِدَةً (ഒരേ സമുദായം) എന്നതുകൊണ്ടു ഇവിടെ വിവക്ഷ സന്‍മാര്‍ഗ്ഗത്തില്‍ നില കൊള്ളുന്ന സമുദായം (امة هداية) എന്നായിരിക്കുവാനാണു കൂടുതല്‍ സാധ്യത. കാരണം, ‘നിന്‍റെ റബ്ബു ഉദ്ദേശിച്ചിരുന്നുവെങ്കില്‍ ഭൂമിയിലുള്ളവര്‍ മുഴുവനും വിശ്വസിക്കുമായിരുന്നു’ (യൂനുസ് : 99) എന്നും, ‘നാം ഉദ്ദേശിച്ചിരുന്നുവെങ്കില്‍ എല്ലാ ഓരോ ദേഹത്തിനും – അഥവാ ആള്‍ക്കും – അതിന്‍റെ നേര്‍മാര്‍ഗ്ഗം നാം നല്‍കുമായിരുന്നു’ (സജദഃ 13) എന്നും ‘അല്ലാഹു ഉദ്ദേശിച്ചിരുന്നെങ്കില്‍ അവന്‍ അവരെ – മനുഷ്യരെ – നേര്‍മ്മാര്‍ഗ്ഗത്തില്‍ ഒരുമിച്ചുകൂട്ടുമായിരുന്നു’. (അന്‍ആം 35, 149) എന്നും അല്ലാഹു പ്രസ്താവിച്ചിരിക്കുന്നു. ചില വ്യാഖ്യാതാക്കള്‍ ഇതിനു വിവക്ഷ നല്‍കുന്നതു ദുര്‍മ്മാര്‍ഗ്ഗത്തില്‍ സ്ഥിതിചെയ്യുന്ന സമുദായം (امة ضلالة) എന്നത്രെ. ഇവര്‍ക്കും ചില ന്യായങ്ങള്‍ ഇല്ലാതില്ല. രണ്ടായാലും അല്ലാഹു അങ്ങിനെ ഉദ്ദേശിച്ചിട്ടില്ലെന്നും, മനുഷ്യര്‍ ഈ രണ്ടില്‍ ഏതെങ്കിലും ഒര൪ത്ഥത്തില്‍ ഏക സമുദായമല്ലെന്നും തീര്‍ച്ച തന്നെ. (സൂ: ശൂറാ 8ന്‍റെ വ്യാഖ്യാനത്തില്‍ ഇതു സംബന്ധിച്ചു വിവരിച്ചതു നോക്കുക) ഏതായാലും – ചില ആളുകള്‍ പറയുന്നതുപോലെ – അല്ലാഹു ഉദ്ദേശിച്ചെങ്കില്‍ നിങ്ങളെ പക്ഷിമൃഗാദികളെപ്പോലെ ഒരേ പ്രാകൃതജീവിതം നയിക്കുന്നവരാക്കുമായിരുന്നുവെന്നല്ല അല്ലാഹു പറഞ്ഞതിന്‍റെ താല്‍പര്യം. മനുഷ്യന്‍ ഒരേ സമുദായമല്ലെങ്കില്‍, പിന്നെ അവരുടെ സ്ഥിതിയെന്താണ്? അതാണ്‌ അടുത്ത വാക്യത്തിലുള്ളത്.  (2). മനുഷ്യര്‍ ഭിന്നാഭിപ്രായക്കാരായിക്കൊണ്ടിരിക്കുകയാണ്. അഥവാ, ഭിന്നമായ വിശ്വാസാദര്‍ശങ്ങളും, ആചാര നടപടികളും സ്വീകരിച്ചു കൊണ്ടു പല മതക്കാരും സമുദായക്കാരുമായിക്കൊണ്ടിരിക്കുന്നു. ഈ ഭിന്നിപ്പു മനുഷ്യാരംഭം തൊട്ടു തന്നെ ഉണ്ടായതല്ല. തുടക്കത്തില്‍, എല്ലാവരും ഒരേ സമുദായക്കാരായിത്തന്നെ ഇരുന്നിരുന്നു. 2: 213ലും, 10: 19ലും കാണാവുന്നതുപോലെ, പിന്നീടു കാലക്രമത്തില്‍ ഭിന്ന സമുദായങ്ങളായി മാറുകയാണുണ്ടായത്. സത്യത്തിന്‍റെ മാര്‍ഗ്ഗം ഒന്നുമാത്രവും, അസത്യത്തിന്‍റെ മാര്‍ഗ്ഗങ്ങള്‍ പലതുമാക കൊണ്ടു ഈ ഭിന്നകക്ഷികളില്‍ ഒന്നുമാത്രം ശരിയായ കക്ഷിയും മറ്റുള്ളതെല്ലാം തെറ്റായ കക്ഷിയും ആയിരിക്കുവാനേ നിവൃത്തിയുള്ളു. അതെ, അല്ലാഹുവിന്‍റെ പ്രവാചകന്‍മാരും ദിവ്യ ദൗത്യങ്ങളും മുഖേന അല്ലാഹു അതതു കാലങ്ങളില്‍ മനുഷ്യര്‍ക്ക് നല്‍കുന്ന മാര്‍ഗ്ഗം ഏതോ അതു സ്വീകരിച്ചവര്‍ മാത്രമായിരിക്കും നേര്‍മാര്‍ഗ്ഗത്തിന്‍റെ ഏക കക്ഷി. അതിനെതിരെ ഭിന്നിച്ചവരെല്ലാം പിഴച്ച കക്ഷികളും. ‘വേദക്കാര്‍ എഴുപത്തി രണ്ടു കക്ഷികളായി പിരിഞ്ഞു; എന്‍റെ സമുദായം എഴുപത്തി മൂന്നു കക്ഷികളായി പിരിയും; അവരില്‍ ഒന്നു മാത്രമായിരിക്കും രക്ഷപ്പെട്ട കക്ഷി; ഞാനും എന്‍റെ സഹാബികളും സ്വീകരിച്ച മാര്‍ഗ്ഗം സ്വീകരിക്കുന്നവരാണു അവര്‍’ എന്നു ഹദീസുകളില്‍ വന്നിട്ടുള്ളതും ആ ഏകകക്ഷിയെയാണു ചൂണ്ടിക്കാട്ടുന്നത്. ഇതേ കക്ഷിയെ ഉദ്ദേശിച്ചു തന്നെയാണു  إِلَّا مَن رَّحِمَ رَبُّكَ (നിന്‍റെ റബ്ബു കരുണ ചെയ്തവരൊഴികെ) എന്നു അല്ലാഹു പറയുന്നതും.  (3). അല്ലാഹു കരുണ ചെയ്തവരൊഴിച്ചു മറ്റുള്ളവരെല്ലാം ഭിന്നിച്ചു കൊണ്ടിരിക്കുന്നവരാണെന്നു പറഞ്ഞശേഷം, അതിനുവേണ്ടിയാണു അവരെ സൃഷ്ടിച്ചിരിക്കുന്നതും (وَلِذَٰلِكَ خَلَقَهُمْ) എന്നു പറഞ്ഞിരിക്കുന്നു. ഇതില്‍ അതിന്നുവേണ്ടി (لِذَٰلِكَ) എന്ന സൂചനാനാമം ഏതിനെ ഉദ്ദേശിച്ചാണെന്നുള്ളതില്‍ ഖുര്‍ആന്‍ വ്യാഖ്യാതാക്കള്‍ക്കിടയില്‍ വ്യത്യസ്തമായ അഭിപ്രായങ്ങളുള്ളതു കൊണ്ടു ആ വാക്യം രണ്ടുമൂന്നു പ്രകാരത്തില്‍ വ്യാഖ്യാനിക്കപ്പെടുന്നു. അല്ലാഹുവിന്‍റെ കാരുണ്യത്തിനുവേണ്ടിയാണ് അവരെ സൃഷ്ടിച്ചിരിക്കുന്നത്. എങ്കിലും അധികമാളുകളും ഭിന്നിപ്പു നിമിത്തം കാരുണ്യത്തിനര്‍ഹരല്ലാതാവുകയാണ് ഉണ്ടായത് എന്നാണു ഒരു വ്യാഖ്യാനം. മുജാഹിദു, ള്വാഹ്ഹാക്, ഖത്താദഃ (റ) മുതലായവരുടെ വ്യാഖ്യാനമാണിത്.  ‘എന്നെ ആരാധിക്കുവാന്‍ വേണ്ടിയല്ലാതെ ജിന്നുകളെയും മനുഷ്യരെയും ഞാന്‍ സൃഷ്ടിച്ചിട്ടില്ല’  ( وَمَا خَلَقْتُ الْجِنَّ وَالْإِنسَ إِلَّا لِيَعْبُدُونِ :الذاريات: ٥٦) എന്നു അല്ലാഹു പറഞ്ഞിരിക്കുന്നുവല്ലോ. എന്നിട്ടും പലരും അവനെ ആരാധിക്കുന്നില്ല. പലരും അവനോടൊപ്പം മറ്റു ചിലതിനെയും ആരാധിക്കുന്നു. അതുപോലെയുള്ള ഒരു വാക്യമാണിതും എന്നാണവര്‍ പറയുന്നത്. ഭിന്നിപ്പിനും കാരുണ്യത്തിനും വേണ്ടി – അഥവാ ഭിന്നിക്കാതെ കാരുണ്യത്തിന൪ഹമായിത്തീരുകയും, ഭിന്നിച്ചു കാരുണ്യത്തിനര്‍ഹരല്ലാതായിത്തീരുകയും ചെയ്യുന്ന രണ്ടു തരക്കാര്‍ ഉണ്ടായിത്തീരുവാന്‍ വേണ്ടി – യാണു മനുഷ്യരെ സൃഷ്ടിച്ചിരിക്കുന്നതു എന്നത്രെ രണ്ടാമത്തെ വ്യാഖ്യാനം. ഇബ്നുജരീര്‍ (റ) മുതലായ ചിലര്‍ ഈ വ്യാഖ്യാനത്തിനാണ് മുന്‍ഗണന നല്‍കിയിരിക്കുന്നത്. സ്വര്‍ഗ്ഗാവകാശികളായ സന്‍മാര്‍ഗ്ഗികളും, നരകാവകാശികളായ ദുര്‍മ്മാര്‍ഗ്ഗികളും ഉണ്ടാകുമെന്നു അല്ലാഹുവിനു മുമ്പേ അറിയാവുന്നതും അതവന്‍റെ മുന്നേയുള്ള വിധി നിശ്ചയങ്ങളില്‍ പെട്ടതുമാണല്ലോ എന്നുള്ളതാണു ഇതിനാധാരം.  കൂടുതല്‍ വ്യക്തമായി തോന്നുന്നതും, അധിക വ്യാഖ്യാതാക്കളും സ്വീകരിച്ചു വരുന്നതുമായ മൂന്നാമത്തെ അഭിപ്രായം ഭിന്നാഭിപ്രായത്തിനു വേണ്ടി മനുഷ്യരെ സൃഷ്ടിച്ചിരിക്കുന്നുവെന്നാകുന്നു. മനുഷ്യരെ സൃഷ്‌ടിച്ചതിന്‍റെ ലക്ഷ്യവും യുക്തിയും ഭിന്നിപ്പാണെന്നല്ല ഇതിന്‍റെ അര്‍ത്ഥം. മനുഷ്യരുടെ കലാശം ഭിന്നിപ്പിലാണു എത്തിച്ചേരുന്നതു എന്നത്രെ അര്‍ത്ഥം. അഥവാ ഒരാള്‍ ഒരു വഴിക്കുപോകുമ്പോള്‍ വഴിമദ്ധ്യെയുള്ള ഒരു കിണറ്റില്‍ വീണു മരണപ്പെട്ടാല്‍, ‘അവന്‍ മരിക്കുവാനാണ് ആ വഴിക്കുപോയതു’ എന്നു പറയാറുള്ളതുപോലെ ഒരു പ്രയോഗമാണിതു എന്നു സാരം. (*). മലക്കുകളെപ്പോലെ നന്‍മ മാത്രം ചെയ്‌വാന്‍ സാധിക്കുമാറുള്ള ശുദ്ധപ്രകൃതിയോടെയല്ല, മനുഷ്യരെ അല്ലാഹു സൃഷ്ടിച്ചിരിക്കുന്നതു. നന്‍മയും തിന്‍മയും തിരിച്ചറിയുവാനുള്ള വിവേചന ബുദ്ധിയും, അതിനാവശ്യമായ മാര്‍ഗ്ഗനിര്‍ദ്ദേശങ്ങളും, അതോടൊപ്പം തന്നെ അവയില്‍ ഇഷ്ടമുള്ളതു സ്വീകരിക്കുവാനുള്ള ഇച്ഛാസ്വാതന്ത്ര്യവും നല്‍കിക്കൊണ്ടാണു മനുഷ്യരെ സൃഷ്ടിച്ചിരിക്കുന്നത്. വാസന, വീക്ഷണം, ചിന്താഗതി ആദിയായ കാര്യങ്ങളിലെല്ലാം മനുഷ്യര്‍ ഒരേ തരക്കാരല്ല. വ്യത്യസ്ത സ്വഭാവക്കാരാകുന്നു. തങ്ങള്‍ക്കു ലഭിച്ച ഇച്ഛാ സ്വാതന്ത്ര്യം ഉപയോഗപ്പെടുത്തി നല്ല മാര്‍ഗ്ഗം സ്വീകരിക്കുന്ന വിശുദ്ധന്‍മാരും അതില്‍ നിന്നു ഭിന്നിച്ച്‌ ചീത്തമാര്‍ഗ്ഗങ്ങള്‍ സ്വീകരിക്കുന്ന അശുദ്ധന്‍മാരും തമ്മില്‍ വേര്‍തിരിക്കുവാ൯ വേണ്ടിയാണു മനുഷ്യനു ഈ പ്രകൃതിവിശേഷം അല്ലാഹു നല്‍കിയിരിക്കുന്നത്. (لِيَمِيزَ اللَّهُ الْخَبِيثَ مِنَ الطَّيِّبِ) ഈ യാഥാര്‍ത്ഥ്യമാണ് ഈ വ്യഖ്യാന പ്രകാരം ഈ ചെറുവാക്യത്തില്‍ അടങ്ങിയിരിക്കുന്നത്. മേലുദ്ധരിച്ച രണ്ടു അഭിപ്രായങ്ങളും പരിശോധിച്ചാല്‍ അവയും അവസാനം ചെന്നെത്തുന്നതും ഈ യാഥാര്‍ത്ഥ്യത്തിലേക്കു തന്നെയാണെന്നു കാണാം. അടുത്ത വാക്യവും, താഴെ കാണുന്ന ഉദ്ധരണികളും ഈ വ്യാഖ്യാനത്തിനു കൂടുതല്‍ വ്യക്തതയും ബലവും നല്‍കുകയും ചെയ്യുന്നു.   (*).يعني ان اللام في ولذلك الغاية لا التعليلها   (4). ജിന്നുകളെയും മനുഷ്യരെയും കൊണ്ടു നരകത്തെ നിറക്കുന്നതാണെന്നും അല്ലാഹു മുമ്പേ നിശ്ചയിച്ചു വെച്ചിരിക്കുന്നു. ആ നിശ്ചയം ഇതു മുഖേന – അതെ, ഭിന്നിപ്പു മുഖേന – മനുഷ്യരെ സംബന്ധിച്ചു പൂര്‍ത്തിയായിക്കഴിഞ്ഞിരിക്കുന്നുവെന്നാണു അവസാനം പറഞ്ഞതിന്‍റെ സാരം. മേല്‍ ചൂണ്ടിക്കാട്ടിയ പ്രകൃതി വിശേഷതയോടെ സൃഷ്ടിക്കപ്പെട്ടിരിക്കുന്നതു കൊണ്ടു മനുഷ്യരില്‍ നല്ലവരും ദുഷിച്ചവരും ഉണ്ടായിത്തീരുകയും, അങ്ങനെ സ്വര്‍ഗ്ഗത്തിനും നരകത്തിനും അര്‍ഹരായ രണ്ടു തരം ആള്‍ക്കാര്‍ അവരില്‍നിന്നു ഉരുത്തിരിയുകയും ചെയ്യുക അനിവാര്യമാണല്ലോ. ആദം (അ) നബിക്കു സുജൂദു ചെയ്‌വാന്‍ വിസമ്മതിച്ചതിനെത്തുടര്‍ന്നു അദ്ദേഹത്തിന്‍റെ സന്തതികളെ ഞാന്‍ വഴിപിഴപ്പിച്ചുകൊണ്ടിരിക്കുമെന്നു ഇബ്ലീസ് പറഞ്ഞപ്പോള്‍, നിങ്ങളെക്കൊണ്ടു ഞാന്‍ നരകത്തെ നിറക്കുമെന്നു അല്ലാഹു അന്നേ പറഞ്ഞു കഴിഞ്ഞതാണ്. (7:18; 38:85) അപ്പോള്‍, കാരുണ്യത്തിന്‍റെ മാര്‍ഗ്ഗത്തില്‍നിന്നു പിഴച്ചുപോകുവാന്‍ കാരണം ഇബ്ലീസിന്‍റെ ദുഷ്പ്രേരണകള്‍ക്കു വഴങ്ങലാണെന്നു ഇതില്‍ നിന്നു വ്യക്തമായി. ദുര്‍മ്മാര്‍ഗ്ഗികളെക്കൊണ്ടു നരകത്തെ നിറക്കുന്നതുപോലെ, സ്വര്‍ഗ്ഗത്തെ സന്‍മാര്‍ഗ്ഗികളെക്കൊണ്ടും നിറക്കുമെന്നും നബി വചനങ്ങളില്‍ വന്നിരിക്കുന്നു."
  11,119,"1591"
  11,120,"ക്ഷമിക്കുകയും ചെയ്തു കൊള്ളുക. (കാരണം) നിശ്ചയമായും, സല്‍ഗുണം ചെയ്യുന്നവരുടെ പ്രതിഫലത്തെ അല്ലാഹു പാഴാക്കുകയില്ല. വല്ല അക്രമവും നിമിത്തം നിന്‍റെ റബ്ബ് രാജ്യങ്ങളെ നശിപ്പിക്കുകയുണ്ടാവില്ല, അവയിലെ ആള്‍ക്കാര്‍ നല്ലതു പ്രവര്‍ത്തിക്കുന്നവരായിരിക്കെ. "
  11,121,"1593"
  11,122,"വിശ്വസിക്കാത്തവരോടു നീ പറയുകയും ചെയ്യുക: 'നിങ്ങള്‍ നിങ്ങളുടെ സ്ഥാനം [നിലപാട്] അനുസരിച്ച് പ്രവര്‍ത്തിച്ചു കൊള്ളുവിന്‍; ഞങ്ങള്‍ (ഞങ്ങളുടെ സ്ഥാനമനുസരിച്ചു) പ്രവര്‍ത്തിക്കുന്നവരാകുന്നു;-   فِي هَـٰذِهِ (ഇതിലൂടെ) എന്നു പറഞ്ഞതിന്‍റെ ഉദ്ദേശ്യം ഈ സൂറത്തിലൂടെ എന്നും, ഈ വൃത്താന്തങ്ങളിലൂടെ എന്നും, ആകാവുന്നതാണ്. രണ്ടായാലും ആശയം വ്യക്തമാണല്ലോ. നബി (സ്വ) തിരുമേനിക്കു മനോദൃഢതയും സ്ഥൈര്യവും നല്‍കുവാനാവശ്യമായ എല്ലാ യഥാര്‍ത്ഥ വിവരങ്ങളും ഇതുവഴി നല്‍കിയിട്ടുണ്ട്. സത്യവിശ്വാസികള്‍ക്കു വേണ്ട ഉപദേശങ്ങളും സ്മരണകളും അതിലുണ്ട്. അതിനു വേണ്ടിയാണു ഇതെല്ലാം വിവരിച്ചു തരുന്നത്. വിശ്വസിക്കുവാന്‍ തയ്യാറില്ലാത്തവര്‍ക്ക് ഇതൊന്നും പ്രയോജനപ്പെടുകയില്ല. അവര്‍ അവരുടെ ഇഷ്ടമനുസരിച്ചു നടന്നു കൊള്ളട്ടെ. അതിന്‍റെ ഫലം അവര്‍ കാത്തിരുന്നു കണ്ടുകൊള്ളട്ടെ എന്നിങ്ങിനെ നബി (സ്വ) യെ അല്ലാഹു ഉണര്‍ത്തുകയാണ്. "
  11,123,"നിങ്ങള്‍ കാത്തിരിക്കുകയും ചെയ്യുവിന്‍, ഞങ്ങളും കാത്തിരിക്കുന്നവരാകുന്നു.'   എല്ലാ അദൃശ്യ കാര്യങ്ങളെക്കുറിച്ചുള്ള അറിവും, അവയുടെ കൈകാര്യങ്ങളും അല്ലാഹുവിനു മാത്രമാണുള്ളത്. സകല കാര്യങ്ങളുടെയും കലാശവും, തീരുമാനവും അവങ്കലേക്കുതന്നെ. എന്നിരിക്കെ, ആരാധിക്കപ്പെടുവാനും, കാര്യങ്ങള്‍ ഭരമേല്‍പിക്കപ്പെടുവാനും അര്‍ഹതയുള്ളവന്‍ അവനല്ലാതെ വേറെ ആരുമില്ല. അതുകൊണ്ടു അവനെത്തന്നെ ആരാധിക്കുകയും അവനില്‍തന്നെ ഭരമേല്‍പ്പിക്കുകയും വേണം. നിങ്ങളെ എന്തു ചെയ്യുന്നു. എങ്ങിനെ ചെയ്യുന്നു എന്നെല്ലാം അവന്‍ അറിഞ്ഞും ശ്രദ്ധിച്ചും വരുന്നുണ്ട് എന്ന് നിങ്ങള്‍ ഓര്‍മ്മിച്ചുകൊണ്ടിരിക്കേണ്ടതാണു എന്നു സാരം.  تَوَكَّلْ (അല്ലാഹുവില്‍ ഭരമേല്‍പിക്കുക) എന്നു പറഞ്ഞതിന്‍റെ താല്‍പര്യം, ഏതൊരു കാര്യവും അവന്‍ വിധിച്ച പോലെ വരട്ടെ എന്നുവെച്ചു കൈയും കെട്ടി മൗനമായിരിക്കുക എന്നല്ല. കഴിവുള്ളതും ചെയ്യേണ്ടതുമെല്ലാം ചെയ്യുകയും, അതിനപ്പുറമുള്ളതു അവനില്‍ അര്‍പ്പിക്കുകയും ചെയ്യുക എന്നത്രെ. അല്ലാഹുവിനെമാത്രം ആരാധിച്ചും, അവനില്‍ മാത്രം കാര്യങ്ങള്‍ അര്‍പ്പിച്ചും വരുന്ന സജ്ജനങ്ങളായി ജീവിക്കുവാനും, മരിക്കുവാനും അല്ലാഹു നമ്മെ തുണക്കട്ടെ. ആമീന്‍.  اللهم لك الحمد ولك المنة والفضل  (كان الفراغ من تسويد تفسير هذه السورة الكريمة ظهر يوم الثلاثاء ١٢ جمادى الاخرى سنة ١٣٩٧ ه الموافق ٣١٥ ٧٧ م  والفراغ من تبيبضه بعد العشاء ليلة الخميس ١٠ ربيع الاول سنة ١٣٩٩ الموافق ٧ ٦٧٩ م)"
  12,1,"യൂസുഫ് (അ) നബിയുടെ ചെറുപ്പകാലം മുതല്‍ മരണംവരെയുള്ള ഒരു ചരിത്ര സംക്ഷേപമാണ് ഈ സൂറത്തിലെ ഇതിവൃത്തം. ഒരു ചെറിയ മുഖവുര ഒഴിവാക്കിയാല്‍ ആദ്യംതൊട്ടു നൂറുവരെയുള്ള വചനങ്ങളിലായി അതു നീണ്ടു കിടക്കുന്നു. പല നബിമാരുടേയും ജനതകളുടെയും കഥകളും ചരിത്ര സംഭവങ്ങളും ഖുര്‍ആനില്‍ അല്ലാഹു നമുക്കു വിവരിച്ചു തന്നിട്ടുണ്ട്. അവയില്‍ നിന്നൊക്കെ വ്യത്യസ്തമായ ഒരു വിവരണ രീതിയാണു ഈ സൂറത്തില്‍ അല്ലാഹു സ്വീകരിച്ചിരിക്കുന്നത്. നബിമാരുടെ കഥകളിലധികവും അവരും അവരെ നിഷേധിക്കുന്ന ജനങ്ങളും തമ്മില്‍ നടന്ന സംഭവങ്ങളായിരിക്കും. ഒരേ സംഭവം ഒന്നിലധികം സൂറത്തുകളില്‍ ആവര്‍ത്തിക്കപ്പെടലും, ഓരോ സ്ഥലത്തും മറ്റു സ്ഥലങ്ങളില്‍ സ്പര്‍ശിക്കപ്പെടാത്ത വിശദീകരണങ്ങള്‍ ഉണ്ടായിരിക്കലും പതിവാണ്. ഒരിക്കല്‍ സംക്ഷിപ്‍തമായി വിവരിക്കപ്പെട്ട ഒരു സംഭവം മറ്റൊരിക്കല്‍ വിസ്തരിച്ചു പറയപ്പെട്ടിരിക്കും. ചിലപ്പോള്‍ ഒരു സംഭവത്തിന്റെ വിവരണം ഒരു സ്ഥലത്ത് അതിന്റെ ആരംഭം മുതല്‍ക്കും, മറ്റൊരവസരത്തില്‍ അതിന്റെ ഇടക്കു നിന്നാരംഭിച്ചുമായിരിക്കും കാണുക. ചുരുക്കിപ്പറഞ്ഞാല്‍, പ്രതിപാദ്യ വിഷയങ്ങളിലെന്ന പോലെത്തന്നെ, സംഭവങ്ങളുടെ വിവരണത്തിലും ഖുര്‍ആനു ഖുര്‍ആന്റേതായ ഒരു പ്രത്യേക ശൈലിയാണുള്ളത്. (ഇതു സംബന്ധിച്ചു മുഖവുരയില്‍ വിവരിച്ചു കഴിഞ്ഞിട്ടുണ്ട്.) വ്യത്യസ്ത രീതിയിലുള്ള അവതരണങ്ങള്‍ നിമിത്തം, ഓരോ സ്ഥലത്തെയും പ്രതിപാദനത്തില്‍ നിന്ന്‍ മറ്റേ സ്ഥലത്തില്ലാത്ത പുതിയ പാഠങ്ങളും സൂചനകളും നമുക്കു ലഭിക്കുന്നു. യൂസുഫ് (അ) നബിയുടെ ചരിത്രമാകട്ടെ, ഈ സൂറത്തിലല്ലാതെ മറ്റെവിടെയും വിവരിക്കപ്പെട്ടിട്ടില്ല. അദ്ദേഹത്തിന്റെ ബാല്യംതൊട്ട് അവസാനം വരെയുള്ള സംഭവങ്ങള്‍ ക്രമപ്രകാരം വഴിക്കുവഴിയായിത്തന്നെ പരാമര്‍ശിക്കപ്പെടുകയും ചെയ്തിരിക്കുന്നു.  എന്നാലും സാധാരണപോലെയുള്ള ഒരു ചരിത്ര ആഖ്യായികയുടെയോ നോവലിന്റെയോ മാതിരിയിലുള്ള പ്രതിപാദന രീതി ഈ സൂറത്തിലും കാണുകയില്ല. ഖുര്‍ആന്റെതായ ഒരു സവിശേഷത ഓരോ വചനത്തിലും കാണാവുന്നതുമാണ്. വാചകങ്ങള്‍ക്കിടയിലൂടേയും, വിഷയങ്ങളുടെ ചിത്രീകരണങ്ങളിലൂടെയും, വചനങ്ങളുടെ സമാപന വാക്യങ്ങളിലൂടെയും ആ ചരിത്ര വശങ്ങളിലടങ്ങിയ പാഠങ്ങളും, സാരോപദേശങ്ങളും ശ്രദ്ധിക്കപ്പെടേണ്ട തത്വ സൂചനകളും അല്‍പം ശ്രദ്ധയോടെ ഉറ്റു നോക്കുന്ന ഏവര്‍ക്കും – അവരവരുടെ കഴിവും ഭാഗ്യവും അനുസരിച്ചു – കണ്ടെത്തുവാന്‍ കഴിയുന്നതാകുന്നു. പല സഹോദരന്‍മാരും ഉള്‍കൊള്ളുന്ന ഒരു ഗൃഹത്തില്‍ മാതാപിതാക്കളുടെ പ്രത്യേക വാത്സല്യത്തിനുപാത്രമായ ബാലന്‍, ഒരു രാജകീയ ഭവനത്തിലെ അടിമ, അനിതരസാധാരണമായ സൗന്ദര്യം കൊണ്ടനുഗ്രഹിക്കപ്പെട്ട യുവാവ്, അക്കാരണം കൊണ്ടുതന്നെ ത്രീവ്രമായ പരീക്ഷണങ്ങള്‍ക്കു വിധേയനാവുകയും സത്യസന്ധതയും ഭയഭക്തിയും കൊണ്ടുമാത്രം അവയിലെല്ലാം വിജയം വരിക്കുകയും ചെയ്ത ചെറുപ്പക്കാരന്‍, നിഷ്കളങ്കതയും ചാരിത്ര ശുദ്ധിയും പരിരക്ഷിക്കുവാന്‍ വേണ്ടി സുഖസൗകര്യങ്ങളെല്ലാം ത്യജിച്ചു കൊല്ലങ്ങളോളം കാരാഗൃഹജീവിതം അനുഭവിക്കേണ്ടിവന്ന ത്യാഗിവര്യന്‍, തടവറയില്‍വെച്ചുപോലും സത്യോപദേശം നടത്തിക്കൊണ്ടിരിക്കുകയും, തൗഹീദിലേക്കു ക്ഷണിച്ചുകൊണ്ടിരിക്കുകയും ചെയ്ത പരിഷ്കര്‍ത്താവ്, പ്രവാചകപാരമ്പര്യവും, സത്യമതപ്രബോധന കൃത്യവും പുലര്‍ത്തിക്കൊണ്ട് അവിശ്വാസിയായ രാജാവിന്റെ മന്ത്രിപദം ഏറ്റെടുക്കുകയും, സമര്‍ത്ഥമാംവണ്ണം അതു കൈകാര്യം ചെയ്യുകയും ചെയ്ത വിദഗ്ധനായ ഭരണകര്‍ത്താവ്, തന്നെ കൊലപ്പെടുത്തിയെന്നു വിചാരിച്ചു സംതൃപ്തിയടഞ്ഞ സഹോദരങ്ങള്‍ക്കു മാപ്പുനല്‍കി മാനിക്കുകയും, രാജസിംഹാസനത്തില്‍ വെച്ചു പോലും മാതാപിതാക്കളോടുള്ള ബഹുമാനത്തിനു മാതൃക കാണിക്കുകയും ചെയ്ത മഹാമനസ്കന്‍ എന്നിങ്ങനെ യൂസുഫ് (അ) നബിയുടെ വിവിധ കാലഘട്ടങ്ങളെ സ്പര്‍ശിച്ചുകൊണ്ടുള്ളതാണു ഈ സൂറത്ത്. ഏറ്റവും താഴേക്കിടയിലുള്ള സാധാരണക്കാരന്‍ മുതല്‍, മേലേക്കിടയിലുള്ള ഭരണാധിപന്‍മാര്‍വരെയുള്ള എല്ലാവര്‍ക്കും അനേകം പാഠങ്ങളും മാതൃകകളും ഈ ചരിത്ര വിവരണത്തില്‍ നിന്നു ലഭിക്കുവാനുണ്ട്. 7ആം വചനത്തിലും, അവസാനത്തിലും അല്ലാഹു തന്നെ ഇക്കാര്യം ഉണര്‍ത്തുകയും ചെയ്തിരിക്കുന്നു.  ഈ ചരിത്രം മുന്‍വേദ ഗ്രന്ഥത്തില്‍ – അഥവാ തൗറാത്തില്‍- ഉള്ളതായി അവസാനത്തെ വചനത്തില്‍ സൂചിപ്പിക്കപ്പെട്ടിരിക്കുന്നു. ഇന്നത്തെ ബൈബിളിലും (ഉല്‍പത്തി : അദ്ധ്യായം 37-50) അതു സവിസ്തരം കാണാവുന്നതുമാണ്. ഖുര്‍ആന്റെ പ്രസ്താവനകള്‍ക്കു യോജിക്കുന്നതും, യോജിക്കാത്തതുമായ ഭാഗങ്ങളും, ഖുര്‍ആനില്‍ സ്പര്‍ശിക്കപ്പെട്ടിട്ടില്ലാത്ത ചില ഭാഗങ്ങളും അതില്‍ അടങ്ങിയിരിക്കുന്നു. നമ്മുടെ ചില ഖുര്‍ആന്‍ വ്യാഖ്യാന ഗ്രന്ഥങ്ങളില്‍ കാണപ്പെടുന്ന ചില വിശദീകരണങ്ങള്‍ ഇസ്രാഈലി വാര്‍ത്തകളില്‍നിന്നു ഉടലെടുത്തതാണെന്നു ബൈബിള്‍ പരിശോധിച്ചാല്‍ മനസ്സിലാകും. ഖുര്‍ആനോടു എതിരായ പരാമര്‍ശങ്ങള്‍ തിരസ്കരിക്കുന്നതു നിര്‍ബ്ബന്ധമാണെങ്കിലും, രണ്ടും കല്‍പിക്കുവാന്‍ നിവൃത്തിയില്ലാത്ത ഭാഗങ്ങളെപ്പറ്റി മൗനമവലംബിക്കുവാനേ നിവൃത്തിയുള്ളൂ. അറിയുവാന്‍ വേണ്ടി മാത്രം ഉദ്ധരിക്കുക എന്നല്ലാതെ, അവയെ ആധാരമാക്കി ഖുര്‍ആന്റെ പ്രസ്താവനകള്‍ക്കു വ്യാഖ്യാനം നിര്‍ണ്ണയിച്ചു കൂടാത്തതാണ്.  ഇമാം അഹ്മദു (റ) ഉദ്ധരിക്കുന്നു : തനിക്കു വേദക്കാരില്‍ നിന്നു കിട്ടിയ ഒരു ഗ്രന്ഥവുമായി ഉമര്‍ (റ) നബി (സ) തിരുമേനിയുടെ അടുക്കല്‍ചെന്നു വായിച്ചു കേള്‍പ്പിച്ചു. തിരുമേനി ദ്വേഷ്യപ്പെട്ടുകൊണ്ടു ഇങ്ങിനെ പറഞ്ഞു : ‘ഖത്ത്വാബിന്റെ മകനേ, നിങ്ങള്‍ അതില്‍ ഭ്രമം പിടിപെട്ടവരാകുന്നുവോ?! എന്റെ ആത്മാവു ഏതൊരുവന്റെ കയ്യിലാണോ അവന്‍ തന്നെ സത്യം! ഞാന്‍ ഇതു (ഖുര്‍ആന്‍) നിങ്ങള്‍ക്കു ശുദ്ധവെള്ളയായ (യാതൊരു കലര്‍പ്പും കൂടാതെ) കൊണ്ടുവന്നിരിക്കുന്നു. നിങ്ങള്‍ അവരോടു (വേദക്കാരോടു) ഒന്നും ചോദിച്ചറിയേണ്ടതില്ല. കാരണം, അവര്‍ വല്ല യഥാര്‍ത്ഥ്യവും നിങ്ങള്‍ക്കു പറഞ്ഞുതരുമ്പോള്‍ നിങ്ങള്‍ അതിനെ വ്യാജമാക്കുകയോ, അല്ലെങ്കില്‍ അയഥാര്‍ത്ഥമായ വല്ലതും പറഞ്ഞുതരുമ്പോള്‍ നിങ്ങളതു സത്യമാക്കുകയോ ചെയ്തേക്കും. എന്റെ ആത്മാവു ഏതൊരുവന്റെ കയ്യിലാണോ അവന്‍ തന്നെ സത്യം! മൂസാ (സ) ജീവിച്ചിരിക്കുന്നുണ്ടായിരുന്നാല്‍ എന്നെ പിന്‍പറ്റുകയല്ലാതെ അദ്ദേഹത്തിനു നിവൃത്തിയുണ്ടായിരിക്കയില്ല’. ഈ സംഭവം വേറെ മാര്‍ഗ്ഗങ്ങളിലൂടേയും വന്നിട്ടുള്ളതാണ്. നബി (സ) ഈ സൂറത്തു പാരായണം ചെയ്യുന്നതു കേട്ട ചില യഹൂദികള്‍, അവരുടെ ഗ്രന്ഥത്തിലുള്ളതുമായി യോജിച്ചു കണ്ടതു കൊണ്ടു ഇസ്‌ലാമിനെ അംഗീകരിക്കുകയുണ്ടായതായി ഇമാം ബൈഹഖീ (റ) അദ്ദേഹത്തിന്റെ -അ-ദ്ദലാഇല്‍’ എന്ന ഗ്രന്ഥത്തില്‍ ഉദ്ധരിച്ചതായി ഇബ്നു കഥീര്‍ (റ) പ്രസ്താവിച്ചിരിക്കുന്നു.   അലിഫ് - ലാം - റാ'. ഇവ സ്പഷ്ടമായ (വേദ) ഗ്രന്ഥത്തിലെ 'ആയത്തു' [വചനം] കളാകുന്നു. അദ്ദേഹം പറഞ്ഞു : 'കുഞ്ഞുമകനേ, നിന്റെ സ്വപ്നം നിന്റെ സഹോദരന്മാര്‍ക്ക് നീ വിവരിച്ചുകൊടുക്കരുത്; എന്നാല്‍, വല്ല തന്ത്രം നിന്നോടു പ്രയോഗിച്ചേക്കും.  നിശ്ചയമായും, പിശാച് മനുഷ്യനു ഒരു പ്രത്യക്ഷ ശത്രുവാകുന്നു.   പ്രാരംഭത്തിലെ കേവലാക്ഷരങ്ങളെപ്പറ്റി സൂ : അല്‍ബഖറയുടെ ആരംഭത്തിലും മറ്റും വിവരിച്ചതു ഓര്‍ക്കുക. നബി (സ) അന്ത്യപ്രവാചകനും, ലോകാവസാനം വരെയുള്ള എല്ലാ ജനങ്ങളിലേക്കുമുള്ള റസൂലും തന്നെ. അതേസമയം അവിടുന്നു ജനിച്ചു വളര്‍ന്നതും, പ്രബോധനം നിര്‍വ്വഹിച്ചുകൊണ്ടിരുന്നതുമെല്ലാം അറബികളിലാണല്ലോ. അറബിഭാഷയാകട്ടെ, അക്കാലത്തെ ലോകഭാഷകളില്‍വെച്ച് എല്ലാനിലക്കും മുന്‍പന്തിയില്‍ നില്‍ക്കുന്നതുമായിരുന്നു. പ്രവാചകന്റെ ഭാഷയല്ലാത്ത വേറെ ഏതെങ്കിലും ഒരു ഭാഷയില്‍ വേദഗ്രന്ഥം അവതരിക്കുന്നതു അപ്രായോഗികവുമാണല്ലോ. അങ്ങനെ, ഖുര്‍ആന്‍ അറബിഭാഷയിലായിത്തീര്‍ന്നു.  അല്ലാഹു പറയുന്നു :  وَمَا أَرْسَلْنَا مِنْ رَسُولٍ إِلَّا بِلِسَانِ قَوْمِهِ لِيُبَيِّنَ لَهُمْ – سورة ابراهيم  (സാരം : ഒരു റസൂലിനെയും തന്നെ, അദ്ദേഹത്തിന്റെ ജനങ്ങളുടെ ഭാഷയിലായിട്ടല്ലാതെ നാം അയച്ചിട്ടില്ല. അദ്ദേഹം അവര്‍ക്കു വിവരിച്ചു കൊടുക്കുവാന്‍ വേണ്ടിയാണ്. (14:4) (*)  ——————–  (*) ഖുര്‍ആന്‍ അറബി ഭാഷയിലുള്ളതാണെന്നിരിക്കെ അതു മറ്റു ഭാഷകളിലേക്കു വിവര്‍ത്തനം ചെയ്യപ്പെടാമോ എന്നും മറ്റുമുള്ള വിവരങ്ങള്‍ മുഖവുരയില്‍ വിശദമായി വിവരിക്കപ്പെട്ടിട്ടുള്ളതുകൊണ്ടു ഇവിടെ അതിനെപ്പറ്റി ഒന്നും സ്പര്‍ശിക്കുന്നില്ല.  ——————–  ‘പാരായണം’ എന്നും, ‘പാരായണഗ്രന്ഥം’ എന്നുമുള്ള രണ്ടര്‍ത്ഥത്തിലും ഉപയോഗിക്കപ്പെടാറുള്ള വാക്കാണു ‘ഖുര്‍ആന്‍’ (قرآن) ഏറ്റവും അധികം പാരായണം ചെയ്യപ്പെടുന്നതും, ചെയ്യപ്പെടേണ്ടതുമായതുകൊണ്ടു വിശുദ്ധ ഖുര്‍ആന്നു ആ പേര്‍ തികച്ചും അനുയോജ്യമായിരിക്കുന്നു. വിശുദ്ധ ഖുര്‍ആന്റെ പേരെന്ന നിലക്കു പറയുമ്പോള്‍ അതില്‍ ال (അല്‍) എന്ന അവ്യയം ചേര്‍ത്തു പ്രത്യേകിപ്പിച്ചുകൊണ്ടു القرآن (അല്‍ ഖുര്‍ആന്‍) എന്നു പറയുന്നു. അവശ്യം ആവശ്യമായ കാര്യങ്ങളെല്ലാം സ്പഷ്ടമായി വിവരിക്കുന്ന വേദഗ്രന്ഥത്തിലെ വചനങ്ങളാണിവയെന്നും, നിങ്ങള്‍ ബുദ്ധികൊടുത്തു ഗ്രഹിക്കുവാന്‍ വേണ്ടിയാണ് അതു അറബിഭാഷയില്‍ അവതരിപ്പിച്ചിരിക്കുന്നതെന്നുമുള്ള മുഖവുരക്കുശേഷം, അടുത്ത വചനം മുതല്‍ സൂറത്തിന്റെ ഇതിവൃത്തത്തിലേക്കു പ്രവേശിക്കുന്നു :-"
  12,2,"1597"
  12,3,"അപ്രകാരം, നിന്റെ റബ്ബ് നിന്നെ തിരഞ്ഞെടുക്കുന്നതാണ്; നിനക്കു അവന്‍ വര്‍ത്തമാനങ്ങുടെ വ്യാഖ്യാനത്തില്‍ നിന്നും പഠിപ്പിച്ചുതരുകയും ചെയ്യും; നിന്റെ മേലും, യഅ്ഖൂബ് കുടുംബത്തിന്റെ മേലും അവന്റെ അനുഗ്രഹം അവന്‍ പൂര്‍ത്തിയാക്കുകയും ചെയ്യും; മുമ്പ് നിന്റെ രണ്ടു പിതാക്കള്‍ ഇബ്രാഹീമിന്റെയും, ഇസ്ഹാഖിന്റെയും മേല്‍ അതിനെ അവന്‍ പൂര്‍ത്തിയാക്കിയതുപോലെ.  നിശ്ചയമായും, നിന്റെ റബ്ബ് സര്‍വ്വജ്ഞനും, അഗാധജ്ഞനുമാകുന്നു'   ഏറ്റവും നല്ലൊരു കഥനം (أَحْسَنَ الْقَصَصِ) എന്നു ഈ കഥയെ വിശേഷിപ്പിച്ചതിലടങ്ങിയ രഹസ്യങ്ങള്‍ പ്രാരംഭത്തില്‍ നാം ചൂണ്ടിക്കാട്ടിയ വിവരങ്ങളില്‍ നിന്നു ഏറെക്കുറെ മനസ്സിലാക്കാമല്ലോ. കുറേ കാലം നബി (സ) ജനങ്ങള്‍ക്കു ഖുര്‍ആന്‍ ഓതിക്കേള്‍പ്പിച്ചുകൊണ്ടിരുന്നപ്പോള്‍, അവര്‍ക്കു വല്ല കഥാവിവരണവും കേട്ടാല്‍ കൊള്ളാമെന്നു നബി (സ) യോടു അവര്‍ ആഗ്രഹം പ്രകടിപ്പിക്കുകയുണ്ടായെന്നും, ആ അവസരത്തിലാണ് ഈ അദ്ധ്യായം അവതരിച്ചതെന്നും സഅ്ദുബ്നു അബീ വഖ് – ഖാസ് (റ) ല്‍ നിന്നു രിവായത്തു ചെയ്യപ്പെട്ടിരിക്കുന്നു. الله اعلم  ഖുര്‍ആനാകുന്ന ദിവ്യസന്ദേശങ്ങള്‍ നല്‍കുന്ന കൂട്ടത്തില്‍ പെട്ട ഒരു സന്ദേശമാണ് ഈ സൂറത്തു എന്നും, ഇതിലെ ഉള്ളടക്കമായ ചരിത്രകഥയെപ്പറ്റി മുമ്പ് നബി (സ)ക്കു അറിയാമായിരുന്നില്ലെന്നും പറഞ്ഞതില്‍ നിന്ന്‍ ഈ സൂറത്തു നബി (സ)യുടെ സത്യതക്കുള്ള ഒരു ദൃഷ്ടാന്തം കൂടിയാണെന്നു മനസ്സിലാക്കാം. നബി (സ)ക്കും, അവിടുത്തെ ജനതക്കും അറിഞ്ഞുകൂടാത്ത ഒരു മുന്‍കാലചരിത്രം അവിടുന്നു വിവരിക്കുകയും, മുന്‍ വേദഗ്രന്ഥത്തില്‍ പ്രസ്താവിക്കപ്പെട്ടിട്ടുള്ളതിനോടു അതു യോജിച്ചുവരുകയും ചെയ്യുമ്പോള്‍, അതു അല്ലാഹുവിങ്കല്‍ നിന്നല്ലാതെ ലഭിച്ചതായിരിക്കുകയില്ലെന്നു വ്യക്തമാണല്ലോ. ഈ ആമുഖത്തോടു കൂടി അല്ലാഹു കഥാവിവരണം ആരംഭിക്കുന്നു :-"
  12,4,"അങ്ങനെ, അവര്‍ അദ്ദേഹത്തെ കൊണ്ടുപോകുകയും, അദ്ദേഹത്തെ കിണറ്റിന്റെ അഗാധതയിലാക്കുവാന്‍ അവര്‍ ഏകോപി(ച്ചുറപ്പി) ക്കുകയും ചെയ്തപ്പോള്‍...! [അതവര്‍ നടപ്പില്‍ വരുത്തുക തന്നെ ചെയ്തു] നാം അദ്ദേഹത്തിന് ബോധനം നല്‍ക്കുകയും ചെയ്തു: 'അവരുടെ  ഈ കാര്യത്തെ [ചെയ്തിയെ]പ്പറ്റി നീ അവരെ  (ഒരിക്കല്‍) ബോധപ്പെടുത്തുക തന്നെ ചെയ്യുമെന്നു, അവരാകട്ടെ, അറിയുകയുമില്ല.'   رأى (റആ) എന്ന ക്രിയാരൂപത്തിനു ‘കണ്ടു’വെന്നാണു പൊതുവില്‍ അര്‍ത്ഥം. എന്നാല്‍, കണ്ണുകൊണ്ടുള്ള കാഴ്ച  (رؤية) കണ്ടുവെന്നും, ബുദ്ധികൊണ്ടുള്ള കാഴ്ച അഥവാ അഭിപ്രായം (رأى) കണ്ടുവെന്നും, സ്വപ്നകാഴ്ച (رؤيا) കണ്ടുവെന്നും സന്ദര്‍ഭോചിതം അതിനു അര്‍ത്ഥമാറ്റം വരുന്നതാണ്. ഇവിടെ സ്വപ്നക്കാഴ്ചയാണുദ്ദേശ്യം.  യൂസുഫ് (അ) നബിയെപ്പറ്റി നബി (സ) തിരുമേനി ഒരിക്കല്‍ ഇങ്ങിനെ പറയുകയുണ്ടായി : ‘മാന്യന്റെ മകനായ, മാന്യന്റെ മകനായ, മാന്യന്റെ മകനായ മാന്യന്‍ – ഇബ്രാഹീമിന്റെ മകന്‍ ഇസ്ഹാഖിന്റെ മകന്‍ യഅ്ഖൂബിന്റെ മകന്‍ യൂസുഫ്’. (അ;ബു.) സ്വപ്നത്തില്‍ കണ്ട പതിനൊന്നു നക്ഷത്രങ്ങള്‍ അദ്ദേഹത്തിനുണ്ടായിരുന്ന പതിനൊന്നു സഹോദരന്‍മാരെയും, സൂര്യനും ചന്ദ്രനും അദ്ധേഹത്തിന്റെ പിതാവിനെയും മാതാവിനെയുമാണ് സൂചിപ്പിക്കുന്നതെന്നും അവരെല്ലാം ഒരു കാലത്ത് അദ്ദേഹത്തിന്റെ മുമ്പില്‍ തലകുനിക്കേണ്ടിവരൂമെന്നുമായിരുന്നു ആ സ്വപ്നത്തിന്റെ പൊരുള്‍. ഈ സ്വപ്നം കാണുന്ന കാലത്തു യൂസുഫ് (അ) കേവലം ഒരു ബാലന്‍ മാത്രമായിരുന്നുവന്നു വഴിയെ മനസ്സിലാക്കാവുന്നതാകുന്നു. ഉന്നതന്മാരെ സമീപിക്കുമ്പോള്‍, ആദരവിന്റെയും ബഹുമാനത്തിന്റെയും അടയാളമായി തലകുനിക്കലും, കുമ്പിടലും, മുട്ടുകുത്തലുമൊക്കെ അക്കാലങ്ങളില്‍ പതിവുണ്ടായിരുന്നു. ഇങ്ങിനെയുള്ള ഉപചാരങ്ങള്‍ക്കും സുജൂദ് എന്നു പറയപ്പെടാറുണ്ട്. ഇങ്ങിനെയുള്ള ഏതെങ്കിലും വല്ല ഉപചാരകൃത്യങ്ങള്‍ പ്രസ്തുത ഗ്രഹങ്ങള്‍ ചെയ്യുന്നതായി അദ്ദേഹം സ്വപ്നം കണ്ടിരിക്കാം. അതായിരിക്കാം അവരെ സുജൂദ് ചെയ്യുന്നവരായി (ساجدين) കണ്ടുവെന്നു പറഞ്ഞതിന്റെ താല്‍പര്യം. പ്രിയ പുത്രന്റെ സ്വപ്നവാര്‍ത്ത കേട്ടപ്പോള്‍, അതു സഹോദരന്‍മാരെ അറിയിക്കുന്നതു നന്നല്ലെന്നു യഅ്ഖൂബ് (അ) നബിക്കു മനസ്സിലായി."
