tafsir[13]{c,v,t}:
  19,39,"2287"
  19,40,"അദ്ദേഹം പറഞ്ഞു: 'എന്‍റെ റബ്ബേ! എങ്ങിനെയാണു എനിക്കു ഒരു ആണ്‍കുട്ടിയുണ്ടാവുക? എന്‍റെ ഭാര്യ മച്ചിയായിരിക്കുന്നു; ഞാന്‍ വാര്‍ദ്ധക്യത്താല്‍ വരള്‍ച്ച പ്രാപിച്ചും കഴിഞ്ഞിരിക്കുന്നു?   ഈസാ (അ) നബിയുടെ കാലം മുതല്‍ക്കുതന്നെ ഇസ്രായീല്യര്‍ രണ്ടു വിഭാഗക്കാരായി: അദ്ദേഹത്തില്‍ വിശ്വസിച്ചവരും, അദ്ദേഹത്തെ നിഷേധിച്ചവരും. അതായത്: ജൂതരും, ക്രിസ്ത്യാനികളും. പിന്നീടു ക്രിസ്ത്യാനികള്‍ക്കിടയില്‍ പിളര്‍പ്പുണ്ടായി. ആദ്യം അവര്‍ മൂന്നു കക്ഷികളായിത്തീര്‍ന്നു. ഓരോന്നിനും വെവ്വേറെ നേതാക്കളും അഭിപ്രായങ്ങളുമാണ് ഉണ്ടായിരുന്നത്.  1. യേശു ദൈവം തന്നെയായിരുന്നു, അദ്ദേഹം വന്നു ഭൂമിയില്‍ ജീവിച്ചു വാനലോകത്തേക്കു മടങ്ങിപ്പോയതാണ് എന്നു വാദിക്കുന്ന ‘യാക്കോബിയന്‍’ വിഭാഗം (اليعقبية – jacobites)  2. യേശു ദൈവപുത്രനാണു, കുറച്ചു കാലത്തേക്കു ദൈവം പുത്രനെ ഇങ്ങോട്ടയച്ചു, പിന്നീടു മടക്കിവിളിച്ചതാണു എന്നു പറയുന്ന ‘നസ്തൂരിയന്‍’ വിഭാഗം ( النسطورية – nestoriens)  3. അദ്ദേഹം ദൈവത്തിന്‍റെ സൃഷ്ടിയായ അടിയാനായിരുന്നു എന്നു വിശ്വസിക്കുന്ന ഖുസ്ത്വന്‍ത്വീന്‍ (قسطنطين) രാജാവിന്‍റെ കക്ഷി (الملكانية – Melchits).  പിന്നീട് ഇവരില്‍ പല അവാന്തര വിഭാഗങ്ങളും ഉണ്ടായി. ഓരോ കക്ഷിക്കും പ്രത്യേകമായ പല വിശ്വാസാചാരങ്ങളും ഉണ്ടായിട്ടുണ്ട്. പിതാവും,പുത്രനും, മാതാവും (ദൈവവും, യേശുവും, മറിയവും) ഇങ്ങിനെ മൂന്നു ദൈവങ്ങളാണെന്നും, പിതാവു, പുത്രന്‍, പരിശുദ്ധാത്മാവ് എന്നീ ‘ത്രിഭൂതങ്ങള്‍’ (الاقانيم الثلاثة) ചേര്‍ന്ന ‘ത്രിയേകകശക്തി’ യാണ് ദൈവമെന്നും മറ്റുമുള്ള സിദ്ധാന്തങ്ങള്‍ പിന്നീടു ഉടലെടുത്തതാകുന്നു. (*) ഈ ഒടുവില്‍ പറഞ്ഞ ത്രിയേകത്വ സിദ്ധാന്തമാണ് ഇന്നു ക്രൈസ്തവലോകം പൊതുവില്‍ അംഗീകരിച്ചുവരുന്നത്. പിതാവ്, അല്ലെങ്കില്‍ പുത്രനാകുന്ന ദൈവം – ഇങ്ങിനെ രണ്ടു അഭിപ്രായമുണ്ടു – മര്‍യമില്‍ അവതരിച്ച് പരിശുദ്ധാത്മാവോടു ചേര്‍ന്ന് മനുഷ്യരൂപമെടുത്തു യേശുവായി ജനിച്ചതാണെന്നും മറ്റുമാണവര്‍ പറഞ്ഞുവരുന്നത്. ഇതൊന്നും തന്നെ, ഈസാ(അ), പ്രവാചകന്‍ അറിഞ്ഞതോ, പറഞ്ഞതോ, പഠിപ്പിച്ചതോ അല്ല എന്നുള്ളതില്‍ ഒട്ടും സംശയമില്ല. പക്ഷെ, ഒന്നിലധികം ദൈവങ്ങളിലും, ദൈവാവതാരങ്ങളിലും, പാപപരിഹാരാദികളിലും വിശ്വസിച്ചുവന്നിരുന്ന വിഗ്രഹാരാധകന്‍മാര്‍ക്കിടയില്‍ ക്രൈസ്തവമത പ്രചരണാര്‍ത്ഥം പിന്നീടു ക്രിസ്തീയ സഭകളും, പുരോഹിതന്മാരും കെട്ടിയുണ്ടാക്കിയതാകുന്നു. അങ്ങനെ, വിഗ്രഹാരാധകന്മാര്‍ക്കും തങ്ങള്‍ക്കുമിടയില്‍ വേഗം യോജിക്കാവുന്ന ഒരു പുത്തന്‍ മതം അവര്‍ സൃഷ്ടിച്ചുണ്ടാക്കി. അതിന്‍റെ താത്വികവശം വിവരിച്ചുകേള്‍ക്കുമ്പോള്‍, ഒന്നു മൂന്നായും, മൂന്നു ഒന്നായും പിതാവ് പുത്രനായും, പുത്രന്‍ പിതാവായും, ദൈവം മകനായും, മകന്‍ ദൈവമായും-അങ്ങനെ വൈരുദ്ധ്യത്തിനുമേല്‍ വൈരുദ്ധ്യം – കാണപ്പെടുന്ന ഒരു സിദ്ധാന്തമത്രെ ഇന്നു ക്രൈസ്തവ സിദ്ധാന്തം.  മേല്‍പറഞ്ഞ എല്ലാ വാദങ്ങളെയും ഖുര്‍ആന്‍ പാടെ നിഷേധിക്കുന്നു. അല്ലാഹു പറയുന്നു:-  (١ ) وَلَا تَقُولُوا ثَلَاثَةٌ ۚ انتَهُوا خَيْرًا لَّكُمْ ——- النساء :١٧١  (٢ ) لَقَدْ كَفَرَ الَّذِينَ قَالُوا إِنَّ اللَّـهَ هُوَ الْمَسِيحُ ابْنُ مَرْيَمَ – المائدة :٧٢  (٣ ) لَّقَدْ كَفَرَ الَّذِينَ قَالُوا إِنَّ اللَّـهَ ثَالِثُ ثَلَاثَةٍ – المائدة :٧٣  സാരം. (1) ‘നിങ്ങള്‍ മൂന്നു ദൈവങ്ങളാണെന്നു പറയരുത്; നിങ്ങള്‍ വിരമിച്ചുകൊള്ളുക; അതു നിങ്ങള്‍ക്കു ഗുണകരമായിരിക്കും.’  (2) ‘ അല്ലാഹു തന്നെയാണു മര്‍യമിന്‍റെ മകന്‍ മസീഹു എന്നു പറയുന്നവര്‍ തീര്‍ച്ചയായും അവിശ്വസിച്ചിരിക്കുന്നു.’  (3) ‘അല്ലാഹു മൂന്നില്‍ മൂന്നാമനാണെന്നു പറയുന്നവര്‍ നിശ്ചയമായും അവിശ്വസിച്ചിരിക്കുന്നു.’   (*) ത്രിയേകത്വ സിദ്ധാന്തം മുതലായവയെപ്പറ്റി കൂടുതല്‍ വിവരം മാഇദഃ, നിസാഉ് എന്നീ സൂറത്തുകളില്‍ കാണാം.  ഈസാ (അ) നബിയുടെ കാര്യത്തില്‍ ജൂതരുടെ വാദം അങ്ങേ അറ്റം നികൃഷ്ടവും നിന്ദ്യവുമാകുന്നു. എന്നാല്‍ ക്രിസ്ത്യാനികളുടെ വാദമാകട്ടെ, ഇങ്ങേഅറ്റം അതിരുകവിഞ്ഞതുമാകുന്നു. ക്രിസ്ത്യാനികള്‍ അദ്ദേഹത്തെ മനുഷ്യത്വത്തില്‍നിന്നു ദിവ്യത്വത്തിലേക്കു ഉയര്‍ത്തുമ്പോള്‍, ജൂതന്മാര്‍ അദ്ദേഹത്തെ വ്യഭിചാരപുത്രനായും, ആഭിചാരിയായും തരം താഴ്ത്തുന്നു. അതുകൊണ്ടത്രെ, ജൂതന്മാരും ക്രിസ്ത്യാനികളുമാകുന്ന വേദക്കാരോടായി അല്ലാഹു ഇങ്ങിനെ പറയുന്നത്:  قُلْ يَا أَهْلَ الْكِتَابِ لَا تَغْلُوا فِي دِينِكُمْ غَيْرَ الْحَقِّ وَلَا تَتَّبِعُوا أَهْوَاءَ قَوْمٍ قَدْ ضَلُّوا مِن قَبْلُ وَأَضَلُّوا كَثِيرًا وَضَلُّوا عَن سَوَاءِ السَّبِيلِ – المائدة :٧٧  സാരം: ‘ഹേ, വേദക്കാരേ! നിങ്ങളുടെ മതവിഷയത്തില്‍ സത്യമല്ലാത്തവിധം നിങ്ങള്‍ അതിരു കവിഞ്ഞുപോകരുത്. മുമ്പു വഴിപിഴക്കുകയും, വളരെ ആളുകളെ വഴിപിഴപ്പിക്കുകയും , നേര്‍മ്മാര്‍ഗ്ഗത്തില്‍നിന്നു വ്യതിചലിക്കുകയും ചെയ്തിട്ടുള്ള ഒരു ജനതയുടെ തന്നിഷ്ടങ്ങളെ പിന്‍പറ്റുകയും ചെയ്യരുത്.’ (മാഇദ: 77)  يَا أَهْلَ الْكِتَابِ لَا تَغْلُوا فِي دِينِكُمْ وَلَا تَقُولُوا عَلَى اللَّـهِ إِلَّا الْحَقَّ ۚ إِنَّمَا الْمَسِيحُ عِيسَى ابْنُ مَرْيَمَ رَسُولُ اللَّـهِ وَكَلِمَتُهُ أَلْقَاهَا إِلَىٰ مَرْيَمَ وَرُوحٌ مِّنْهُ ۖ فَآمِنُوا بِاللَّـهِ وَرُسُلِهِ- النساء :١٧١  ‘ഹേ, വേദക്കാരേ! നിങ്ങള്‍ നിങ്ങളുടെ മതവിഷയത്തില്‍ അതിരുകവിയരുത്. നിങ്ങള്‍ അല്ലാഹുവിന്‍റെ പേരില്‍ സത്യമല്ലാത്തതു പറയുകയും ചെയ്യരുത്. നിശ്ചയമായും, മര്‍യമിന്‍റെ മകന്‍ ഈസാ എന്ന മസീഹു അല്ലാഹുവിന്‍റെ റസൂലും (ദൂതനും)അവന്‍റെ വചനവും – അതു അവന്‍ മര്‍യമിലേക്കു എത്തിച്ചതാണ്- അവന്‍റെ പക്കല്‍ നിന്നുള്ള ഒരു ആത്മാവും മാത്രമാകുന്നു. ആകയാല്‍ നിങ്ങള്‍ അല്ലാഹുവിലും അവന്‍റെ ദൂതന്മാരിലും വിശ്വസിക്കുവിന്‍.’ (നിസാഉ് 171)  പരമ്പരാഗതമായി സിദ്ധിച്ച ആ വിശ്വാസം ക്രിസ്ത്യാനികളുടെ ഹൃദയങ്ങളില്‍ അടിയുറച്ചുപോയി. സത്യം കേള്‍ക്കുവാനുള്ള കാതും, കാണുവാനുള്ള കണ്ണും അവര്‍ക്കു നഷ്ടപ്പെട്ടിരിക്കുകയാണ്. എന്നാല്‍ ഒരു ദിവസം വരുവാനുണ്ട്. അന്നു അവരുടെ ബധിരതയും, അന്ധതയുമെല്ലാം നീങ്ങിപ്പോകുന്നതാകുന്നു. പക്ഷേ, ഫലമുണ്ടാകുകയില്ല. തീരാത്ത നെടുംഖേദവും, അതികഠിനമായ ശിക്ഷയുമാണവിടെ അവര്‍ക്കു അനുഭവപ്പെടുക. ഈ ഭൂമിയില്‍ ആരും സ്ഥിരമായി ജീവിക്കുന്നതല്ല. എല്ലാം അല്ലാഹുവിനു ഒഴിഞ്ഞുകൊടുത്തുകൊണ്ട് അവന്‍റെ അടുക്കല്‍ ചെല്ലേണ്ടിവരും. അതിനാല്‍, രക്ഷക്കുള്ള മാര്‍ഗ്ഗം ഇപ്പോള്‍ തന്നെ അന്വേഷിക്കേണ്ടാതാകുന്നു. എന്നിങ്ങനെയുള്ള ഒരു താക്കീതാണ് 39ഉം, 40ഉം വചനങ്ങളില്‍ അടങ്ങിയിട്ടുള്ളത്.  ഇമാം ബുഖാരി (റ) ഇമാം മുസ്‌ലിം (റ) എന്നിവരും മറ്റും നിവേദനം ചെയ്യുന്ന ഒരു നബിവചനത്തിന്‍റെ ചുരുക്കം ഇപ്രകാരമാകുന്നു: സ്വര്‍ഗ്ഗക്കാരായ സജ്ജനങ്ങള്‍ സ്വര്‍ഗ്ഗത്തിലും, നരകക്കാരായ ദുര്‍ജ്ജനങ്ങള്‍ നരകത്തിലും പ്രവേശിച്ചുകഴിഞ്ഞശേഷം, ഇരുകൂട്ടരെയും വിളിച്ചു അവരുടെ മുമ്പാകെ മരണത്തെ ഒരു കൊറ്റനാടായി രൂപാന്തരപ്പെടുത്തി അതിനെ അറുത്തുകളയുന്നതാകുന്നു. പിന്നീടു ഇരുകൂട്ടരോടും ഇപ്രകാരം പറയപ്പെടും: ‘ഹേ, സ്വര്‍ഗ്ഗക്കാരേ! ശാശ്വതജീവിതം! എനി മരണമില്ല. ഹേ, നരകക്കാരേ! ശാശ്വതജീവിതം! എനി മരണമില്ല.’ തുടര്‍ന്നുകൊണ്ടു തിരുമേനി : ‘നെടുംഖേദത്തിന്‍റെ ദിവസത്തെ സംബന്ധിച്ചു അവര്‍ക്കു മുന്നറിയിപ്പു നല്‍കുക’  (وَأَنذِرْهُمْ يَوْمَ الْحَسْرَةِ إِذْ قُضِيَ الْأَمْرُ وَهُمْ فِي غَفْلَةٍ وَهُمْ لَا يُؤْمِنُونَ)  എന്ന 39-ാം വചനം ഓതുകയും ചെയ്തു’ ഈ ഹദീസില്‍നിന്നു ‘ നെടുംഖേദത്തിന്‍റെ ദിവസംമരണാനന്തരമുള്ളതാണെന്നു വരുന്നു. മിക്ക മുഫസ്സിറുകളും (ഖുര്‍ആന്‍ വ്യാഖ്യാതാക്കളും) അങ്ങിനെയാണ് അഭിപ്രായപ്പെട്ടിട്ടുള്ളതും. ഈ ദിവസത്തെക്കുറിച്ചു താഴെ പറയുന്ന മറ്റൊരു അഭിപ്രായംകൂടിയുണ്ട്. ഹദീസില്‍ ഇതിനെപ്പറ്റി ഖണ്ഡിതമായി പ്രസ്താവിച്ചിട്ടില്ലാത്തതുകൊണ്ടും, ആയത്തിന്‍റെ ഉള്ളടക്കത്തോടു യോജിച്ചുകാണാവുന്നതുകൊണ്ടും ആ അഭിപ്രായവും ഇവിടെ ചൂണ്ടിക്കാട്ടുന്നതു നന്നായിരിക്കും:-  37-ാം ആയത്തില്‍ يَوْمٍ عَظِيمٍ (വമ്പിച്ച ഒരു ദിവസം) എന്നും 38-ാം വചനത്തില്‍ يَوْمَ يَأْتُونَنَا (നമ്മുടെ അടുക്കല്‍ വരുന്ന ദിവസം) എന്നും പ്രസ്താവിച്ചതു മരണാനന്തരജീവിതത്തെക്കുറിച്ചാണെന്നു സ്പഷ്ടമാകുന്നു. പിന്നീടു അതിന് ശേഷം ‘നെടുംഖേദത്തിന്‍റെ ദിവസത്തെക്കുറിച്ചു അവര്‍ക്കു മുന്നറിയിപ്പു നല്‍കുക’ എന്നു 39-ാം വചനത്തില്‍ പ്രത്യേകം ഒന്നു എടുത്തു പറഞ്ഞിരിക്കെ, അതു മറ്റൊരു ദിവസത്തെക്കുറിച്ചായിരിക്കുമെന്നു കരുതാമല്ലോ. ക്രൈസ്തവ ലോകത്തിനാകമാനം ബാധിക്കുന്ന ഒരു മഹാവിപത്തായിരിക്കണം അതു. വാസ്തവത്തില്‍ അങ്ങിനെ ഒരു വിപത്തു അവര്‍ക്ക് സംഭവിച്ചിട്ടുമുണ്ട്.  സൂറത്തുമര്‍യം അവതരിച്ച് 25 കൊല്ലം കഴിഞ്ഞില്ല – അപ്പോഴേക്കും അവര്‍ക്ക് അതു വന്നെത്തി. ക്രിസ്തീയ തലസ്ഥാനവും, ക്രിസ്ത്യാനികളുടെ പുണ്യഗേഹവും, അവരുടെ കേന്ദ്രവുമായി പരിലസിച്ചിരുന്ന ജരൂശലേം (ബൈത്തുല്‍ മുഖദ്ദസ് പട്ടണം ) – അതാ പെട്ടെന്നു – അവരുടെ കയ്യില്‍നിന്നു ഒരു പുതിയ ജനതയുടെ – മുസ്‌ലിംകളുടെ – കയ്യിലേക്കു നീങ്ങിയെന്ന വാര്‍ത്ത ക്രിസ്തീയലോകത്തെ ആകമാനം സ്തംഭിപ്പിച്ചുകളഞ്ഞു. പ്രസിദ്ധ ചരിത്രകാരനായ ഗിബ്ബണ്‍ (Gibbon) പറയുകയാണ്‌: ഈ വാര്‍ത്ത കേട്ടപ്പോള്‍, ഒരക്ഷരം മിണ്ടുവാന്‍ സാധിക്കാത്ത ഒരവസ്ഥയാണ് ക്രൈസ്തവലോകത്തെ ആകമാനം ആവരണം ചെയ്തത്. കാരണം; തങ്ങള്‍ക്കു നേരിട്ട ഏറ്റവും വമ്പിച്ച ഈ അപമാനം തടയുവാന്‍, മതാദ്ധ്യക്ഷസ്ഥാനത്തുനിന്നു പ്രതീക്ഷിക്കപ്പെട്ടിരുന്ന വല്ല അമാനുഷികശക്തിക്കോ, അല്ലെങ്കില്‍ ബൈസന്തീന്‍ (*) സാമ്രാജ്യത്തിന്‍റെ വമ്പിച്ച സൈനികശക്തിക്കോ സാധ്യമായില്ല. ബൈത്തുല്‍മുഖദ്ദസിന്‍റെ മാത്രം പതനമായിരുന്നില്ല അത്. ഏഷ്യയിലേയും, ആഫ്രിക്കയിലെയും മുഴുവന്‍ ക്രൈസ്തവരുടെയും പതനം കുറിക്കുന്ന സംഭവമായിരുന്നു അത്.  സിരിയായുടെ പകുതിഭാഗം വിട്ടുകൊടുത്തിട്ടെങ്കിലും മുസ്‌ലിംകളുമായി സഖ്യത്തില്‍ ഏര്‍പ്പെടാത്തപക്ഷം, സിരിയ മുഴുവനും, റോമാ പകുതിയും നമുക്ക് നഷ്ടപ്പെടേണ്ടിവരുമെന്നു ഹിര്‍ക്കലിയൂസ് (**) ചക്രവര്‍ത്തി പറഞ്ഞുനോക്കിയെങ്കിലും, ക്രിസ്തീയപുരോഹിതന്മാര്‍ വിസമ്മതിക്കുകയാണുണ്ടായത്. ഒടുക്കം സംഭവിച്ചതു അദ്ദേഹം പറഞ്ഞതുപോലെത്തന്നെയായിരുന്നു. അബൂബക്കര്‍ (റ) സിരിയായിലേക്കു സൈന്യത്തെ അയച്ചു. ഉമര്‍ (റ) ആ കൃത്യം പൂര്‍ത്തിയാക്കുകയും ചെയ്തു. എണ്ണംകൊണ്ടും, സന്നാഹം കൊണ്ടും ആയിരക്കണക്കിനു തങ്ങള്‍ക്കു വര്‍ദ്ധനവുണ്ടായിരുന്നിട്ടും ആ ഖേദത്തിന്‍റെ ദിവസം അനുഭവിക്കുന്നതില്‍നിന്നു അവര്‍ക്കു ഒഴിവു കിട്ടിയില്ല: സിരിയായില്‍നിന്നു അന്ത്യയാത്ര പുറപ്പെട്ടുപോകുമ്പോള്‍ ലബ്നാനിലെ ഉന്നത ഗോപുരങ്ങളെ നോക്കി – കപ്പലിന്‍റെ മുകളില്‍ നിന്നുകൊണ്ടു – ഗദ് ഗദസ്വരത്തില്‍ ഹിര്‍ക്കലിയൂസ് ആ രാജ്യത്തോടു അന്ത്യയാത്ര പറഞ്ഞതു ഇന്നും ചരിത്രത്തിന്‍റെ താളുകളിലും, ചരിത്രകാരന്മാരുടെ നാവുകളിലും ആവര്‍ത്തിക്കപ്പെട്ടുകൊണ്ടിരിക്കുന്നു. അദ്ദേഹം പറഞ്ഞു ‘പ്രിയപ്പെട്ട സിരിയാ! വിട തന്നാലും! വിട തന്നാലും! നിനക്കു സലാം! ഇനിമേല്‍ നാം തമ്മില്‍ കാണുകയില്ല! സലാം!’ ക്രൈസ്തവ ലോകത്തെ സംബന്ധിച്ചിടത്തോളം ഇതു ശരിയായ അര്‍ത്ഥത്തിലുള്ള ഒരു നെടുംഖേദത്തിന്‍റെ ദിവസം തന്നെയായിരുന്നില്ലേ? ചിന്തിച്ചുനോക്കുക! 40-ാം വചനത്തിലെ ഉള്ളടക്കം ഈ വ്യാഖ്യാനത്തോടു യോജിക്കുന്നതുകാണാം.  അടുത്ത ആയത്തു മുതല്‍ ഇബ്രാഹിം(അ) നബിയുടെ കഥ ആരംഭിക്കുന്നു:-   (*) ബൈസന്തീന്‍ ( بيزنطى- Byzantine) – റോമാസാമ്രാജ്യം   (**) റോമന്‍ കൈസറായ هرقل (Hercules). "
  19,41,"അവന്‍ [ അല്ലാഹു] പറഞ്ഞു; (കാര്യം) അങ്ങിനെത്തന്നെ; നിന്‍റെ റബ്ബ് പറയുന്നു: അതു എനിക്കു ഒരു നിസ്സാര കാര്യമത്രെ; നീ യതൊരുവസ്തുവും ആയിരുന്നില്ലാതിരിക്കെ - മുമ്പു- നിന്നെ ഞാന്‍ സൃഷ്ടിച്ചുവല്ലോ'. അങ്ങനെ അദ്ദേഹം പ്രാര്‍ത്ഥനാ മണ്ഡപത്തില്‍ നിന്നു (പുറത്തു വന്ന്) തന്‍റെ ജനങ്ങള്‍ക്കു പ്രത്യക്ഷപ്പെട്ടു: എന്നിട്ടു, 'നിങ്ങള്‍ രാവിലെയും, വൈകുന്നേരവും സ്തോത്രകീര്‍ത്തനം ചെയ്തുകൊള്ളുക' എന്നു അവരുടെ നേരെ ആംഗ്യം കാണിച്ചു. [സൂചന നല്‍കി.] "
  19,42,"2291"
  19,43,"തന്‍റെ മാതാപിതാക്കള്‍ക്കു നന്മ ചെയ്യുന്നവനും (ആയിരുന്നു); അനുസരണമില്ലാത്ത ക്രൂരനായിരുന്നതുമില്ല. അവന്‍ ജനിച്ച ദിവസവും, മരിക്കുന്ന ദിവസവും, ജീവനുള്ളവനായി എഴുന്നേല്‍പിക്കപ്പെടുന്ന ദിവസവും അവനു സലാം! [ശാന്തിയുണ്ട്.] (നബിയേ) വേദഗ്രന്ഥത്തില്‍ മര്‍യമിനെക്കുറിച്ചും പ്രസ്താവിക്കുക: അവള്‍ തന്‍റെ സ്വന്തക്കാരില്‍ നിന്നു, കിഴക്കു ഭാഗത്തുള്ള ഒരു സ്ഥലത്തു വിട്ടു (മാറി) താമസിച്ചപ്പോള്‍;   ബിംബാരാധനയില്‍ മുളച്ചുവളര്‍ന്ന ഒരാളായിരുന്നു, ഇബ്രാഹീം (അ) നബിയുടെ പിതാവായ ആസര്‍ (ازر). പിതൃബഹുമാനവും, വാത്സല്യവും സര്‍വ്വത്ര പ്രകടമാക്കിക്കൊണ്ടു ഇബ്രാഹീം (അ) പിതാവിനെ ഉപദേശിക്കുന്നു. വിഗ്രഹാരാധനയുടെ നിരര്‍ത്ഥതയും, അതിന്‍റെ ഭവിഷ്യത്തും പിതാവു പിഴച്ചുപോകുന്നതിലുള്ള താങ്ങാനാവാത്ത വ്യസനവും ആ വാചകങ്ങളില്‍ നാം കാണുന്നു. ‘എന്‍റെ പിതാവേ, എന്‍റെ പിതാവേ’ എന്നാവര്‍ത്തിച്ചു വിളിച്ചുകൊണ്ടു വളരെ ആദരവോടെയാണ് അദ്ദേഹം പിതാവിനെ ഉപദേശിക്കുന്നത്. പിതാവാകട്ടെ, പിശാചിന്‍റെ പ്രേരണകള്‍ക്കും അഭീഷ്ടങ്ങള്‍ക്കും തികച്ചും അടിമപ്പെട്ടിരിക്കയാണ്. അതുകൊണ്ടാണു ‘നിങ്ങള്‍ പിശാചിനെ ആരാധിക്കരുത്‌’ എന്നു അദ്ദേഹം പറയുന്നതും. പുത്രന്‍റെ ഉപദേശം പിതാവു വിലവെക്കുന്നില്ലെന്നു മാത്രമല്ല, പുത്രനോടു കയര്‍ക്കുകകൂടി ചെയ്യുന്നു:"
  19,44,"2293"
  19,45,"2293"
  19,46,"അങ്ങനെ, അവള്‍ അവരില്‍നിന്നു (മറയത്തക്ക) ഒരു മറ സ്വീകരിച്ചു: അപ്പോള്‍, നാം അവളുടെ അടുക്കലേക്കു നമ്മുടെ ആത്മാവിനെ [ജിബ്രീലിനെ] അയച്ചു; എന്നിട്ട്, അദ്ദേഹം ശരിയായ ഒരു മനുഷ്യനായി അവള്‍ക്കു രൂപപ്പെട്ടു.   ഇതായിരുന്നു പിതാവിന്‍റെ മറുപടി.  ഉപദേശം സ്വീകരിക്കുന്നതുപോകട്ടെ, അതിനെപ്പറ്റി യാതൊന്നും ചിന്തിക്കുവാന്‍പോലും പിതാവു തയ്യാറില്ല. മാത്രമല്ല, മകനു കനത്ത ഒരു താക്കീതും! തൌഹീദില്‍ (ഏകദൈവ വിശ്വാസത്തില്‍) നിന്നു വിരമിച്ചു ശിര്‍ക്കിന്‍റെ (ബഹുദൈവ വിശ്വാസത്തിന്‍റെ) മാര്‍ഗ്ഗം സ്വീകരിക്കാത്തപക്ഷം നിന്നെ ഞാന്‍ എറിഞ്ഞാട്ടും, തല്‍ക്കാലം നിനക്കു രക്ഷ വേണമെങ്കില്‍ നീ എന്നെ വിട്ടേച്ചുപോയിക്കൊള്ളുക. ഇതായിരുന്നു താക്കീതു. ملياً (മലിയ്യന്‍) എന്ന വാക്കിനു കുറേ കാലത്തേക്കു എന്നും അര്‍ത്ഥം വരാം. രണ്ടായാലും ഉദ്ദേശ്യം വ്യക്തമാണ്. ഇബ്രാഹീം (അ) പിതാവിനു നല്‍കുന്ന പ്രത്യുത്തരം ഇപ്രകാരമായിരുന്നു: "
  19,47,"അവള്‍ പറഞ്ഞു: 'നീ ഒരു ഭക്തിയുള്ളവനാണെങ്കില്‍, നിന്നില്‍ നിന്നു ഞാന്‍ പരമകാരുണികനായുള്ളവനില്‍ ശരണം പ്രാപിക്കുന്നു.' അദ്ദേഹം പറഞ്ഞു: 'നിനക്കു പരിശുദ്ധനായ ഒരു ആണ്‍കുട്ടിയെ (കുറിച്ചുള്ള സുവിശേഷം) പ്രദാനം ചെയ്യുന്നതിനായി, നിന്‍റെ റബ്ബിന്‍റെ ദൂതന്‍ മാത്രമാണ് ഞാന്‍.'   പുത്രവാത്സല്യം പോലും പ്രകടമാക്കാത്ത മറുപടിയായിരുന്നു പിതാവു നല്‍കിയതെന്നു പറയേണ്ടതില്ല. അങ്ങനെ, ഇബ്രാഹീം (അ) പിതാവിനോടു സലാം ചൊല്ലിപ്പിരിഞ്ഞു. അപ്പോഴും പിതാവിന്‍റെ കാര്യത്തില്‍ അദ്ദേഹം നിരാശപ്പെട്ടിരുന്നില്ല. ഞാന്‍ നിങ്ങള്‍ക്കു പാപമോചനം തേടിക്കൊള്ളാമെന്നു പറഞ്ഞുകൊണ്ടാണ് അദ്ദേഹം വിടവാങ്ങുന്നത്. അദ്ദേഹം അതു ചെയ്യുകയും ചെയ്തു. പക്ഷേ, പിതാവു അല്ലാഹുവിന്‍റെ ശത്രുവും പിശാചിന്‍റെ ബന്ധുവും തന്നെയാണെന്നു പിന്നീടു അദ്ദേഹത്തിനു ഉറപ്പായി. അതോടെ അതു നിര്‍ത്തലാക്കുകയും ചെയ്തു. ഇതിനെക്കുറിച്ചു അല്ലാഹു ഇപ്രകാരം പറയുന്നു.  وَمَا كَانَ اسْتِغْفَارُ إِبْرَاهِيمَ لِأَبِيهِ إِلَّا عَن مَّوْعِدَةٍ وَعَدَهَا إِيَّاهُ فَلَمَّا تَبَيَّنَ لَهُ أَنَّهُ عَدُوٌّ لِّلَّـهِ تَبَرَّأَ مِنْهُ – التوبة : ١١٤  സാരം: ഇബ്രാഹീം തന്‍റെ പിതാവിനുവേണ്ടി പാപമോചനത്തിനര്‍ത്ഥിച്ചത് അദ്ദേഹത്തോടു ചെയ്തിരുന്ന ഒരു വാഗ്ദാനം മൂലമല്ലാതെ മറ്റൊന്നുമായിരുന്നില്ല. എന്നാല്‍, അദ്ദേഹം അല്ലാഹുവിന്‍റെ ശത്രുവാണെന്നു തനിക്കു വ്യക്തമായപ്പോള്‍ അദ്ദേഹത്തില്‍നിന്നു താന്‍ ഒഴിഞ്ഞു നില്‍ക്കുക തന്നെ ചെയ്തു. (തൗബ:114)  തൗഹീദിന്‍റെ മാര്‍ഗ്ഗത്തില്‍ എന്തു ത്യാഗവും വരിക്കുവാന്‍ ഇബ്രാഹിം (അ) നബി തയ്യാറായിരുന്നു. അദ്ദേഹം നാടും വീടും കുടുംബവുമെല്ലാം ഉപേക്ഷിച്ചുകൊണ്ടു സ്വദേശമായ ഇറാഖില്‍നിന്നു ശാമിലേക്കു വന്നു. കന്‍ആന്‍ പ്രദേശത്തു (*) താമസമാക്കി. കൂടെ സഹോദരപുത്രന്‍ ലൂത്ത്വ് (അ) നബിയും ഉണ്ടായിരുന്നു. പിന്നീടു മക്കളും, മക്കളുടെ മക്കളുമായി ആ കുടുംബം പെരുകിപ്പെരുകി വരികയും, പുതിയൊരു ലോകചരിത്രം തന്നെ സൃഷ്ടിക്കുകയും ചെയ്തു. അടുത്ത ആയത്തുകളില്‍ ഇതിനെപ്പറ്റി സൂചിപ്പിക്കുന്നു. (ഇബ്രാഹിം (അ) നബിയുടെ ചരിത്രം വിശദമായി സൂറത്തുല്‍ ഇബ്രാഹീമിന്‍റെ തുടക്കത്തില്‍ നാം വിവരിച്ചിട്ടുണ്ട്.)   (*) സ്ഥലങ്ങള്‍ പടം 6-ല്‍ കാണുക.   "
  19,48,"2297"
  19,49,"അവള്‍ പറഞ്ഞു: 'എങ്ങിനെയാണ് എനിക്കു കുട്ടിയുണ്ടാകുന്നതു? ഒരു മനുഷ്യനും എന്നെ സ്പര്‍ശിച്ചിട്ടുമില്ല; ഞാന്‍ ദുര്‍വൃത്തയായിരുന്നതുമില്ല (എന്നിരിക്കെ)?! അങ്ങനെ, അവള്‍ അവനെ ഗര്‍ഭം ധരിച്ചു; എന്നിട്ടു അവള്‍ അതുമായി ഒരു ദൂരപ്പെട്ട സ്ഥലത്തു വിട്ടു (മാറി) താമസിച്ചു.   ഒരു കാലത്തും മങ്ങിപ്പോകാത്തവണ്ണം ജനങ്ങളില്‍ നിന്നുള്ള പ്രശംസയും, അഭിനന്ദനവും അവര്‍ക്കുണ്ടായിരിക്കുമെന്നു സാരം. ജൂതര്‍, ക്രിസ്ത്യാനികള്‍, മുസ്‌ലിംകള്‍ എന്നീ തരവ്യത്യാസമില്ലാതെ, ദൈവീക മതസ്ഥരെല്ലാം തന്നെ അവരെ പ്രശംസിക്കുന്നവരും ബഹുമാനിക്കുന്നവരുമാകുന്നു. ലോകാവസാനംവരെ ഈ കീര്‍ത്തി നിലനില്‍ക്കുകയും ചെയ്യും. നമസ്കാരം, ഹജ്ജ് മുതലായ കര്‍മ്മങ്ങളില്‍പോലും ഈ പ്രവാചക കുടുംബത്തിന്‍റെ സ്മരണകള്‍ കാണാവുന്നതാണ്.  ഇബ്രാഹിം (അ) നബിയുടെ പുത്രനാണ് ഇസ്ഹാഖ് (അ). ഇദ്ദേഹത്തിന്‍റെ മകനാണ് യഅ്ഖൂബ് (അ). പ്രവാചകന്മാരില്‍ അധികഭാഗവും യഅ്ഖൂബ് (അ) നബിയുടെ സന്താനപരമ്പരയില്‍പെട്ടവരാകുന്നു. പന്ത്രണ്ടു ഗോത്രങ്ങളുള്ള ഇസ്രാഈല്‍ (യിസ്രായേല്‍) വംശത്തിന്‍റെ പിതാവുമാണ് അദ്ദേഹം. ഇസ്ഹാഖ് (അ) നബിയുടെ സഹോദരനായ ഇസ്മാഈല്‍ (അ) നബിയുടെ സന്തതികളില്‍ നിന്നാണ് മുഹമ്മദ്‌ (സ) തിരുമേനി ജനിച്ചത്. അപ്പോള്‍ വമ്പിച്ച രണ്ടു വംശപരമ്പരകളായ ഇസ്രാഈല്‍ വംശങ്ങളും, ഇസ്മാഈല്‍ വംശങ്ങളും (അറബികളും) ഇബ്രാഹിം (അ) തിരുമേനിയുടെ സന്തതികളാകുന്നു. (*)  ഒരു കാര്യം ഇവിടെവെച്ചു നാം മനസ്സിലാക്കേണ്ടതുണ്ട്. 48-ാം വചനത്തില്‍, ‘ നിങ്ങള്‍ വിളിച്ചുവരുന്നവ’ അല്ലെങ്കില്‍ ‘പ്രാര്‍ത്ഥിച്ചുവരുന്നവ’ (وَمَا تَدْعُونَ) എന്നും ‘ഞാന്‍ വിളിച്ചുകൊണ്ടിരിക്കും’ അല്ലെങ്കില്‍ ‘ പ്രാര്‍ത്ഥിച്ചുകൊണ്ടിരിക്കും’ (وَأَدْعُو) എന്നും പറഞ്ഞുവല്ലോ. ഈ രണ്ടു ക്രിയാരൂപങ്ങളുടെയും ധാതു (المصدر) അതേ വചനത്തില്‍ തന്നെ കാണുന്ന ‘ദുആ’ (دعاء) എന്നാ പദമാകുന്നു. ഇതിനു ‘വിളിക്കുക, പ്രാര്‍ത്ഥിക്കുക, വിളിച്ചു പ്രാര്‍ത്ഥിക്കുക, തേടുക, ക്ഷണിക്കുക, അപേക്ഷിക്കുക’ എന്നിങ്ങിനെയുള്ള അര്‍ത്ഥങ്ങളെല്ലാം വരുന്നതാണ്. ഒരു അദൃശ്യശക്തിക്കു മുമ്പില്‍ ഭക്തിയോടുകൂടി ചെയ്യുന്ന അപേക്ഷക്കാണ് ‘പ്രാര്‍ത്ഥന’ എന്നു പറയുന്നതു. ഈ അര്‍ത്ഥത്തിലാണ് ‘ദുആ’ എന്ന പദവും, അതില്‍നിന്നു ഉല്‍ഭവിക്കുന്ന മറ്റുള്ള പദരൂപങ്ങളും അധികവും ഉപയോഗിക്കപ്പെടാറുള്ളത്. പ്രാര്‍ത്ഥിക്കുക എന്ന അര്‍ത്ഥത്തില്‍ തന്നെ ‘പടച്ചവനെ വിളിക്കുക’ എന്നും അല്ലാഹുവിനോടു തേടുക എന്നും മറ്റും മലയാളികളായ നാം പറയാറുള്ളതുപോലെ, ദുആയുടെ അര്‍ത്ഥത്തില്‍ അറബിഭാഷയിലും വേറെ ചില വാക്കുകള്‍ ഉപയോഗിക്കാറുണ്ട്. ഉദാഹരണമായി 3-ാം വചനത്തില്‍ സകരിയ്യാ (അ) പ്രാര്‍ത്ഥിച്ചതിനെപ്പറ്റി ‘വിളിച്ചു’ എന്നര്‍ത്ഥമാകുന്ന ‘നാഥാ’ (نادى) എന്ന പദമാണല്ലോ ഉള്ളത്. ആ ‘വിളി’ (نداء) കൊണ്ടുദ്ദേശ്യം ‘പ്രാര്‍ത്ഥന’ തന്നെയാണെന്നു അടുത്ത 4-ാം വചനത്തിന്‍റെ അവസാനഭാഗത്തില്‍നിന്നു തന്നെ വ്യക്തമാകുന്നതാണ്. മാത്രമല്ല, സകരിയ്യാ (അ) നബിയുടെ അതേ സംഭവത്തെപ്പറ്റി സൂ:ആലുഇംറാന്‍ 38ല്‍ ‘സകരിയ്യാ (അ) തന്‍റെ റബ്ബിനോട് പ്രാര്‍ത്ഥിച്ചു’ (دَعَا زَكَرِيَّا رَبَّهُ) എന്നാണ് പറയുന്നതും. ചുരുക്കിപ്പറഞ്ഞാല്‍ ‘ദുആ’യുടെയും ‘പ്രാര്‍ത്ഥന’യുടെയും അര്‍ത്ഥത്തില്‍ വേറെയും പദങ്ങള്‍ ഉപയോഗിക്കപ്പെടാറുണ്ട്;  മേല്‍കാണിച്ച അര്‍ത്ഥത്തിലുള്ള എല്ലാ ‘ദുആ’യും (പ്രാര്‍ത്ഥനയും) ‘ഇബാദത്താ’കുന്ന ആരാധന (عبادة) യില്‍ ഉള്‍പ്പെട്ടതാകുന്നു. ‘ഇബാദത്താ’കട്ടെ, അല്ലാഹുവിനല്ലാതെ മറ്റാര്‍ക്കും ചെയ്‌വാന്‍ പാടില്ലെന്നു പറയേണ്ടതില്ല. അപ്പോള്‍ അല്ലാഹുവിന്നല്ലാതെ പ്രാര്‍ത്ഥന (ദുആ) ചെയ്‌വാനും പാടില്ലെന്നു വ്യക്തമാണ്. 48, 49 വചനങ്ങളില്‍ നിന്നു തന്നെ ഈ വസ്തുത മനസ്സിലാക്കുവാന്‍ കഴിയും. 48-ാം വചനത്തില്‍ ഇബ്രാഹീം (അ) നബി: ‘ഞാന്‍ നിങ്ങളെയും നിങ്ങള്‍ വിളിക്കുന്നവരെയും വിട്ടൊഴിഞ്ഞു പോകുന്നു’ എന്നും, ‘എന്‍റെ റബ്ബിനെ വിളിക്കു’മെന്നും പറഞ്ഞു. 49-ാം വചനത്തില്‍ അദ്ദേഹം വിട്ടൊഴിഞ്ഞുപോയതിനെപ്പറ്റി പ്രസ്താവിച്ചപ്പോള്‍, ‘ അവരെയും അവര്‍ ആരാധിക്കുന്നവ (ഇബാദത്ത് ചെയ്യുന്നവ) യെയും വിട്ടുപോയാറെ’ എന്നാണല്ലോ അല്ലാഹു പറഞ്ഞത്. ഇതുപോലെ വേറെ സ്ഥലങ്ങളിലും കാണാവുന്നതാകുന്നു. എന്നുവെച്ചാല്‍, ഒരേ കാര്യത്തെകുറിച്ചുതന്നെ ‘ദുആ’ എന്നും, ‘ഇബാദത്ത്’ എന്നും ഉപയോഗിച്ചുകാണാം. ‘ഇബാദത്തി’ല്‍ ഉള്‍പ്പെട്ടതാണെന്നു മാത്രമല്ല, ഇബാദത്തിന്‍റെ ഇനങ്ങളില്‍ അതിപ്രധാനമായതു കൂടിയാണ് ‘ദുആ’ എന്ന പ്രാര്‍ത്ഥന. നബി (സ) തിരുമേനി ഇപ്രകാരം പറയുന്നു: الدعاء مخ العبادة – الترمدى പ്രാര്‍ത്ഥന, ആരാധനയുടെ മജ്ജയാകുന്നു.(തി) മറ്റൊരിക്കല്‍ അവിടുന്നു പറഞ്ഞതു ഇങ്ങിനെയാണ്‌: الدعاء هو العبادة – احمد ابوداود و غيرها (പ്രാര്‍ത്ഥന തന്നെയാണ് ആരാധന അ; ദാ) ഇതുകൊണ്ടാണ്, പലപ്പോഴും ‘ദുആ’ (دعاء) എന്ന ധാതുവില്‍നിന്നു ഉല്‍ഭവിക്കുന്ന പദങ്ങളുടെ ഉദേശ്യം വിവരിക്കുന്ന വേളയില്‍, ചില വ്യാഖ്യാതാക്കള്‍ ‘ഇബാദത്ത്’ (عبادة) എന്ന ധാതുവില്‍നിന്നുള്ള പദങ്ങളെക്കൊണ്ടു വ്യഖ്യാനിച്ചുകാണുന്നതും.   (*)12 ഇസ്രായീല്‍ ഗോത്രങ്ങളുടെ വാസസ്ഥലങ്ങള്‍ പടം 5ലും അറബി ഗോത്രങ്ങളുടെ വാസസ്ഥലങ്ങള്‍ പടം 8ലും 11ലും കാണാം.   "
  19,50,"2299"
  19,51,"അനന്തരം, പ്രസവവേദന അവളെ ഈത്തപ്പന മരത്തിന്നടുക്കലേക്ക് കൊണ്ടുവന്നു.   അവള്‍ പറഞ്ഞു;  'ഹാ! ഇതിനുമുമ്പു തന്നെ ഞാന്‍ മരിക്കുകയും, തീരെ വിസ്മരിക്കപ്പെട്ടു പോയ ഒരാളായിത്തീരുകയും ചെയ്തിരുന്നുവെങ്കില്‍ എത്ര നന്നായേനെ!' ഉടനെ, അവന്‍ അതിന്‍റെ ചുവട്ടില്‍ നിന്നു അവളെ വിളിച്ചു പറഞ്ഞു: 'വ്യസനിക്കേണ്ട, നിന്‍റെ രക്ഷിതാവു നിന്‍റെ കീഴില്‍ ഒരു മഹാനെ ആക്കിത്തന്നിരിക്കുകയാണ്: നിന്‍റെ അടുക്കലേക്കു (കാരക്ക വീണുകിട്ടുവാന്‍) ഈത്തപ്പന കുലുക്കിക്കൊള്ളുക; അതു നിനക്കു പുതിയ ഈത്തപ്പഴം വീഴ്ത്തിത്തരുന്നതാണ്.   മൂസാ (അ) നബിയുടെ ചരിത്രം അടുത്ത സൂറത്തില്‍ സുദീര്‍ഘം വിവരിച്ചിട്ടുണ്ട്. അധികവിവരം അവിടെവെച്ചു കാണാവുന്നതാണ്. ആ ചരിത്രത്തിലെ ചില വശങ്ങള്‍ സ്പര്‍ശിക്കുക മാത്രമാണ് ഈ വചനങ്ങള്‍ ചെയ്യുന്നത്. പ്രബോധനകൃത്യം നിര്‍വ്വഹിക്കുന്നതില്‍ തന്നെ സഹായിക്കുന്ന ഒരു സഹായകനായി സഹോദരന്‍ ഹാറൂന്‍ (അ) നബിയേയും നിശ്ചയിച്ചുകൊടുക്കണമെന്നു മൂസാ(അ) അല്ലാഹുവിനോടു പ്രാര്‍ത്ഥിച്ചു. അതിന്‍റെ ഫലമായി അല്ലാഹു അദ്ദേഹത്തെ മൂസാ (അ) നബിയുടെ സഹായകനും ഒരു നബിയുമായി നിശ്ചയിക്കുകയും ചെയ്തു. സാധാരണ മറ്റു നബിമാര്‍ക്കു സിദ്ധിച്ചിട്ടില്ലാത്ത ഒരനുഗ്രഹമാണത്. ഇതുപോലെത്തന്നെ, അല്ലാഹുവിന്‍റെ ഭാഷണം മദ്ധ്യവര്‍ത്തിയില്ലാതെ നേരിട്ട് കേട്ടതും മൂസാ (അ) നബിക്കുമാത്രം സിദ്ധിച്ച അതിമഹത്തായ ഒരു അനുഗ്രഹമാകുന്നു.  ‘ത്വൂര്‍’ (الطور) എന്ന വാക്കിനു പര്‍വ്വതം എന്നര്‍ത്ഥമാണെങ്കിലും സീനാപര്‍വ്വതത്തെ ഉദ്ദേശിച്ചു പല സ്ഥലത്തും ഖുര്‍ആനില്‍ ആ വാക്ക് ഉപയോഗിച്ചുകാണുന്നുണ്ട്. മൂസാ (അ) നബിക്കു ആദ്യമായി വഹ്‌യ്‌ (ദിവ്യസന്ദേശം) ലഭിച്ചതും, അല്ലാഹുവിന്‍റെ സംഭാഷണം കേള്‍ക്കുകയെന്ന മഹാഭാഗ്യം സിദ്ധിച്ചതും, തൗറാത്ത്‌ ലഭിച്ചതുമെല്ലാം സീനായില്‍ വെച്ചായിരുന്നു. അദേഹം മദ് യനില്‍ (*) നിന്നു ഈജിപ്തിലേക്കു പോകുമ്പോള്‍ വഴിമദ്ധ്യേ തന്നെ അഭിമുഖീകരിച്ചു നില്‍കുന്ന പര്‍വ്വതത്തിന്‍റെ വലതുഭാഗത്തുവെച്ചാണ് അല്ലാഹുവിന്‍റെ വിളിയുണ്ടായത്. സീനാ അര്‍ദ്ധദ്വീപു അറേബ്യയുടെ ഏതാണ്ടു വടക്കുപടിഞ്ഞാറും. ഈജിപ്തില്‍നിന്നു ഏതാണ്ടു തെക്കുകിഴക്കുമായി സ്ഥിതിചെയ്യുന്നു.(**)   (*) പടം 4 നോക്കുക  (**) പടം 4 നോക്കുക   ‘ലാമി’നു ‘ഇ’കാര (كسرة) ത്തോടു കൂടി مُخلِصا എന്നും, ‘അ’കാര (فتحة) ത്തോടുകൂടി مُخلَصا എന്നും വായിക്കപ്പെട്ടിട്ടുണ്ട്. ഒന്നാമത്തെ വായന അനുസരിച്ചാണ് ‘നിഷ്കളങ്കന്‍’ എന്നു നാം ആയത്തിനു തര്‍ജ്ജമ കല്‍പിച്ചത്‌. രണ്ടാമത്തേതനുസരിച്ചു ആ വാക്കിനു ‘ശുദ്ധി ചെയ്യപ്പെട്ടവന്‍’ എന്നോ ‘തിരഞ്ഞെടുക്കപ്പെട്ടവന്‍’ എന്നോ അര്‍ത്ഥം പറയാവുന്നതാകുന്നു."
