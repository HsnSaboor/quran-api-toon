tafsir[8]{c,v,t}:
  4,163,"ആണായോ, പെണ്ണായോ ഉള്ള ആരെങ്കിലും താന്‍ സത്യവിശ്വാസി യായും കൊണ്ട് സല്‍ക്കര്‍മങ്ങളില്‍ നിന്ന് (വല്ലതും) ചെയ്യുന്ന പക്ഷം, അക്കൂട്ടര്‍ സ്വര്‍ഗത്തില്‍ പ്രവേശിക്കുന്നതാണ്, അവരോട് ഒട്ടും അനീതി ചെയ്യപ്പെടുകയുമില്ല. നിശ്ചയമായും, വിശ്വസിക്കുകയും, പിന്നെ അവിശ്വസിക്കുകയും, പിന്നെയും വിശ്വസിക്കുകയും, പിന്നീട് അവിശ്വസിക്കുകയും, പിന്നെ അവിശ്വാസം വര്‍ദ്ധിക്കുകയും ചെയ്തിട്ടുളളവര്‍, അവര്‍ക്ക് അല്ലാഹുപൊറുത്തു കൊടുക്കുകയേ ഇല്ല. അവരെ (അവന്‍) നേരായ വഴിയില്‍ചേര്‍ക്കുകയാവട്ടെ (ചെയ്ക) ഇല്ല. കപടവിശ്വാസികളെ അവര്‍ക്ക് വേദനയേറിയ ശിക്ഷയുണ്ടെന്ന് നീ സന്തോഷവാര്‍ത്ത അറിയിച്ചു കൊളളുക.   നബി തിരുമേനി (صَلَّى اللَّهُ عَلَيْهِ وَسَلَّمَ) യുടെ പ്രവാചകത്വം, ദിവ്യ ദൗത്യം, അവിടുന്നു കൊണ്ടു വന്ന വേദഗ്രന്ഥം എന്നിവയൊന്നും മനുഷ്യചരിത്രത്തില്‍ പുതിയതല്ല. മുമ്പ് മുതല്‍ക്കേ മാനവ സമുദായങ്ങളില്‍ അല്ലാഹു നടപ്പില്‍ വരുത്തിക്കൊണ്ടിരുന്നിട്ടുളള കാര്യങ്ങളാണവ. ഒരുസമുദായത്തിലേക്ക് നിയോഗിച്ചയക്കപ്പെട്ട ആദ്യത്തെ ദൈവദൂതനായ (റസൂലായ) നൂഹ് നബി (عليه السلام) ക്കും, അദ്ദേഹത്തിനു ശേഷം പല സമുദായങ്ങളിലേക്കുമായി നിയോഗിക്കപ്പെട്ട മറ്റു പല പ്രവാചകന്‍മാര്‍ക്കും അല്ലാഹു ദിവ്യസന്ദേശങ്ങള്‍ നല്‍കിവന്നിട്ടുണ്ട്. വേദക്കാരുടേയും അറബികളുടെയും വംശ പിതാവായ ഇബ്‌റാഹീം നബി (عليه السلام), അദ്ദേഹത്തിന്‍റെ മക്കളായ ഇസ്മാഈല്‍, ഇസ്ഹാക്വ് (عليه السلام) എന്നിവര്‍, പൗത്രനായ യഅ്ക്വൂബ് (عليه السلام) എന്നിവര്‍ക്കും, യഅ്ക്വൂബ് (അ)ന്‍റെ സന്തതി ഗോത്രങ്ങളായ പന്ത്രണ്ടു ഇസ്‌റാഈലി ഗോത്രങ്ങളില്‍ ഉണ്ടായിട്ടുളള വളരെയധികം പ്രവാചകന്‍മാര്‍ക്കും പ്രവാചക കുടുംബത്തില്‍ ഓരോ നിലക്ക് വിഖ്യാതരായ ഈസാ, അയ്യൂ്, യൂനുസ്, ഹാറൂന്‍, സുലൈമാന്‍ (عليه السلام) എന്നിവര്‍ക്കും, എന്നുവേണ്ട, ക്വുര്‍ആന്‍ മുഖേനയോ മറ്റോ പരിചയെപ്പടുത്തപ്പെട്ടിട്ടുളളവരും അല്ലാത്തവരുമായി കഴിഞ്ഞുപോയിട്ടുളള എല്ലാ പ്രവാചകന്‍മാര്‍ക്കും തന്നെ അല്ലാഹു സന്ദേശങ്ങളും ബോധനങ്ങളും നല്‍കി വന്നിട്ടുണ്ട്. അക്കൂട്ടത്തില്‍ ഒന്നത്രെ ദാവൂദ് നബി (عليه السلام)ക്കു ലഭിച്ച ‘സബൂറും’ മൂസാ നബി (عليه السلام) ക്കാകട്ടെ, തൗറാത്ത് നല്‍കപ്പെടുക മാത്രമല്ല, അദ്ദേഹത്തോട് അല്ലാഹു നേരില്‍ – മലക്കുകളുടെയോ മറ്റോ മാദ്ധ്യമമൊന്നും കൂടാതെ- തന്നെ സംസാരം നടത്തുകയും ചെയ്തിരിക്കുന്നു. എന്നിരിക്കെ , മുഹമ്മദ് നബി (صَلَّى اللَّهُ عَلَيْهِ وَسَلَّمَ) യുടെ കാര്യത്തില്‍ എന്താണ് ഇത്ര പുതുമക്കോ സംശയത്തിനോ കാരണമുളളത്?!  അല്ലാഹുവിന്‍റെ റസൂലുകള്‍ക്ക് ജനമദ്ധ്യേ നിര്‍വ്വഹിക്കുവാനുളള കൃത്യങ്ങള്‍ മൊത്തത്തില്‍ രണ്ടു കാര്യങ്ങളാകുന്നു:  (1) സത്യവിശ്വാസവും സന്‍മാര്‍ഗവും സ്വീകരിക്കുന്നവര്‍ക്ക് അല്ലാഹുവിങ്കല്‍ നിന്ന്ലഭിക്കുവാനിരിക്കുന്ന അനുഗ്രഹങ്ങളെക്കുറിച്ചു സന്തോഷവാര്‍ത്ത അറിയിക്കുക.  (2) അത് രണ്ടും സ്വീകരിക്കാത്തവര്‍ക്ക് അവന്‍റെ പക്കല്‍ നിന്നും അനുഭവിക്കേണ്ടി വരുന്ന ശിക്ഷാ നടപടികളെക്കുറിച്ചു താക്കീതും മുന്നറിയിപ്പും നല്‍കുക. ഈ ആവശ്യാര്‍ത്ഥം ഇത്രയധികം റസൂലുകളെ അവന്‍ നിയോഗിച്ചു കൊണ്ടിരുന്നതും, അവര്‍ക്കെല്ലാം സന്ദേശങ്ങളും ബോധനങ്ങളും നല്‍കിക്കൊണ്ടിരുന്നതും ഒരു പ്രത്യേകലക്ഷ്യം വെച്ചു കൊണ്ടുതന്നെയാണ്. അതെ, ഞങ്ങള്‍ക്ക് സന്‍മാര്‍ഗം ഇന്നതാണെന്ന് തിരിച്ചറിയാത്തതു കൊണ്ടാണ് ഞങ്ങള്‍ പിഴച്ചുപോയത്- ഞങ്ങള്‍ക്ക് വേണ്ടുന്ന ഉപദേശങ്ങള്‍ നല്‍കുവാന്‍ ആളുണ്ടായിരുന്നെങ്കില്‍ ഞങ്ങള്‍ക്ക് ഈ ഗതികേട് നേരിടുകയില്ലായിരുന്നു- എന്നിങ്ങനെയുളള ഒഴികഴിവ് പറഞ്ഞു വിചാരണവേളയില്‍ അല്ലാഹുവിനെതിരായി ന്യായം സമര്‍പ്പിക്കുവാന്‍ ആര്‍ക്കും അവസരം ഉണ്ടാകരുത് എന്നുളളതാണ് പ്രസ്തുത ലക്ഷ്യം. അതുകൊണ്ട് -അല്ലാഹു ഇങ്ങിനെയെല്ലാം മനുഷ്യര്‍ക്കുവേണ്ടി ചെയ്തുകൊടുത്തിട്ടുളള സ്ഥിതിക്ക്- അങ്ങിനെയുളള ഒഴികഴിവുകള്‍ പറഞ്ഞു രക്ഷപ്പെടുവാന്‍ആര്‍ക്കും എനി സാധ്യമല്ലെന്ന് അല്ലാഹു താക്കീതു നല്‍കുന്നു.  ‘വഹ്‌യ്’ (وحى) എന്ന വാക്കിന് ‘സ്വകാര്യ ഭാഷണം, രഹസ്യബോധനം, ഗൂഢസംസാരം’ എന്നൊക്കെ ഭാഷയില്‍ അര്‍ത്ഥമാകുന്നു. നബിമാര്‍ക്ക് അല്ലാഹു സന്ദേശം നല്‍കുന്നതിനെ ഉദ്ദേശിച്ചാണ് സാധാരണ ‘വഹ്‌യ്’ എന്നു പറഞ്ഞുവരുന്നത്. നബിമാര്‍ക്ക് ലഭിക്കുന്ന വഹ്‌യുകള്‍ മലക്കുകള്‍ മുഖാന്തരവും, മനസ്സില്‍ വെളിപാട് നല്‍കിയും, മറയുടെ പിന്നില്‍ നിന്ന് അല്ലാഹുവിന്‍റെ സംസാരം കേട്ടും ഇങ്ങിനെ ഒന്നിലധികം പ്രകാരത്തില്‍ ഉണ്ടാവുമെന്ന് സൂറത്തു: ശൂറാ 51ല്‍ അല്ലാഹു അറിയിച്ചിട്ടുണ്ട്. (വിശദവിവരം അവിടെ നോക്കുക). എന്നാല്‍, സംസാരം മുഖേനയുളള വഹ്‌യ് മൂസാ നബി (عليه السلام) ക്കല്ലാതെ മറ്റാര്‍ക്കും സിദ്ധിക്കുകയുണ്ടായിട്ടില്ല. സീനാ പര്‍വ്വതത്തില്‍ വെച്ച് അദ്ദേഹത്തോട് അല്ലാഹു സംസാരിച്ച വിവരം സൂ : ത്വാഹായില്‍ വിവരിച്ചിട്ടുണ്ട്. (ബൈബിളില്‍ പുറപ്പാട് പുസ്തകം 33: 11 ലും അതിനെപ്പറ്റി പ്രസ്താവിച്ചു കാണാം.) ദാവൂദ് നബി (عليه السلام)ക്കു നല്‍കപ്പെട്ട പ്രത്യേക ഏടാണ് ‘സബൂര്‍’. ബൈബ്ളില്‍ ‘ദാവൂദിന്‍റെ സങ്കീര്‍ത്തനങ്ങള്‍’ എന്ന പേരില്‍ ഒരു പുസ്തകമുണ്ട്: അതാണ് യഥാര്‍ത്ഥത്തില്‍ സബൂര്‍ എന്ന് പറയുവാന്‍ നിവൃത്തിയില്ല. അതുപോലെ സുലൈമാന്‍, അയ്യൂബ് (عليه السلام) തുടങ്ങിയ വേറെ പ്രവാചകന്‍മാരുടെ പേരോട് ചേര്‍ത്തുകൊണ്ടുളള ഏതാനും പുസ്തകങ്ങളും ബൈബ്‌ളിലുണ്ട്. അവയിലൊക്കെ ഏതെങ്കിലും ചില ഭാഗങ്ങള്‍ യഥാര്‍ത്ഥ വഹ്‌യ് തന്നെ ആയിരിക്കുവാന്‍ അവകാശമുണ്ടെങ്കിലും വഹ്‌യായിരിക്കുവാന്‍ യാതൊരു മാര്‍ഗമില്ലാത്തവയും അവയില്‍ അടങ്ങിയിരിക്കുന്നു. പല ഭാഗങ്ങളും വഹ്‌യാണെന്നോ അല്ലെന്നോ തീര്‍ത്തു പറയുവാന്‍ സാധ്യമല്ലാത്തവയുമാകുന്നു. സങ്കീര്‍ത്തന പുസ്തകം ആരുടെ വകയാണെന്ന് പോലും തര്‍ക്കവിഷയമാണ് താനും."
  4,164,"656"
  4,165,"656"
  4,166,"നിശ്ചയമായും, കപടവിശ്വാസികള്‍ അല്ലാഹുവിനോട് വഞ്ചന പ്രവര്‍ത്തിക്കുകയാണ്. അവനാകട്ടെ, അവരെ വഞ്ചിക്കുന്നവനുമാകുന്നു. അവര്‍ നമസ്‌കാരത്തിനു നില്‍ക്കുന്നതായാല്‍, മടിയന്‍മാരായിക്കൊണ്ട്നില്‍ക്കുന്നതാണ്. (അതെ) അവര്‍മനുഷ്യരെ കാണിക്കുവാനായി ചെയ്യുന്നു. അല്‍പ്പമായിട്ടല്ലാതെ അവര്‍ അല്ലാഹുവിനെ ഓര്‍ക്കുകയുമില്ല.   ആരു തന്നെ നിഷേധിച്ചാലും ശരി, അല്ലാഹു നബി (صَلَّى اللَّهُ عَلَيْهِ وَسَلَّمَ) ക്കു അവതരിപ്പിച്ചുകൊടുത്തിട്ടുളളത് സത്യയാഥാര്‍ത്ഥ്യമാണ്; അതിന് അവനും അവന്‍റെ മലക്കുകളും സാക്ഷ്യം വഹിക്കുന്നു. വാസ്തവത്തില്‍ മറ്റാരുടെയും സാക്ഷ്യം അതിന് ആവശ്യമേ ഇല്ല, അല്ലാഹുവിന്‍റെ സാക്ഷ്യം തന്നെ മതി അതിന് എന്ന് സാരം. أَنزَلَهُ بِعِلْمِهِ (അവന്‍റെ അറിവോടെ അത് അവന്‍ ഇറക്കി) എന്ന വാക്യം ഒന്നിലധികം പ്രകാരത്തില്‍ വ്യാഖ്യാനിക്കപ്പെട്ടിരിക്കുന്നു:  (1) മറ്റാര്‍ക്കും പ്രാപിക്കുവാന്‍ കഴിയാത്തതായ -അവന്‍റെ സ്വന്തമായ- അറിവും വൈദഗ്ദ്ധ്യവും അനുസരിച്ചാണ് ക്വുര്‍ആന്‍ ഇറക്കിയത്.  (2) അത് കൈകാര്യം ചെയ്യാന്‍ തരപ്പെട്ട ആള്‍ ആരാണെന്നും, ചുറ്റുപാടുകള്‍ എന്തായിരിക്കുമെന്നുമൊക്കെ അറിഞ്ഞുകൊണ്ടു തന്നെയാണത് അവതരിപ്പിച്ചിരിക്കുന്നത്.  (3) ജനങ്ങളുടെ നന്‍മയും വിജയവും ഏതൊക്കെയാണെന്ന് അറിഞ്ഞുകൊണ്ട് അതനുസരിച്ചാണ് അവതരിപ്പിച്ചത്. എല്ലാം പരസ്പരം യോജിക്കുന്ന വ്യാഖ്യാനങ്ങള്‍ തന്നെ."
  4,167,"നിശ്ചയമായും കപടവിശ്വാസികള്‍ നരകത്തില്‍ നിന്നും ഏറ്റം താഴെ പടിയിലായിരിക്കും. അവര്‍ക്ക് ഒരു സഹായകനെയും നീ കണ്ടെത്തുന്നതേയല്ലതാനും. നിങ്ങള്‍ ഒരു നല്ല കാര്യം വെളിവാക്കുകയോ, അത് മറച്ചുവെക്കുകയോ ഒരു തിന്‍മയെക്കുറിച്ചു മാപ്പ് നല്‍കുകയോ ചെയ്യുന്നപക്ഷം, (അറിഞ്ഞുകൊള്ളുക) നിശ്ചയമായും അല്ലാഹു, വളരെ മാപ്പ്‌ ചെയ്യുന്നവനും, കഴിവുളളവനുമാകുന്നു. നിശ്ചയമായും, യാതൊരുകൂട്ടര്‍: അല്ലാഹുവിലും, അവന്‍റെ റസൂലുകളിലും അവര്‍ അവിശ്വസിക്കുന്നു; അല്ലാഹുവിന്‍റെയും അവന്‍റെ റസൂലുകളുടെയും ഇടയില്‍ വ്യത്യാസപ്പെടുത്തുവാന്‍ അവര്‍ ഉദ്ദേശിക്കുകയും ചെയ്യുന്നു. 'ഞങ്ങള്‍ ചിലരില്‍ വിശ്വസിക്കുകയും, ചിലരില്‍അവിശ്വസിക്കുകയും ചെയ്യുന്നു' എന്ന് അവര്‍ പറയുകയും ചെയ്യുന്നു. അതിനിടയില്‍ ഒരു (പ്രത്യേക)മാര്‍ഗം സ്വീകരിക്കുവാനും അവര്‍ഉദ്ദേശിക്കുന്നു:-   അവരുടെ അവിശ്വാസവും ധിക്കാരവും കാരണമായി അവരെ കാലാകാലം നരകത്തിലിട്ടു ശിക്ഷിക്കുകയെന്നത് അല്ലാഹുവിനെ സംബന്ധിച്ചിടത്തോളം ഒരു വലിയ കാര്യമോ പ്രയാസകരമായതോ ഒന്നുമല്ല എന്ന് സാരം. അവിശ്വാസികള്‍ക്ക് പൊറുത്തു കൊടുക്കുകയില്ലെന്നും, ധിക്കാരികള്‍ക്കും ദുര്‍വ്വാശിക്കാര്‍ക്കും സന്‍മാര്‍ഗം പ്രദാനംചെയ്കയില്ലെന്നുമുളളത് അല്ലാഹുവിന്‍റെ നടപടിച്ചട്ടങ്ങളില്‍ പെട്ടതാണല്ലോ.  സന്ദര്‍ഭവശാല്‍ ഒന്നു രണ്ടു കാര്യങ്ങള്‍ ഇവിടെ ചൂണ്ടിക്കാട്ടുവാന്‍ ആഗ്രഹിക്കുന്നു;  (1) ശിര്‍ക്ക് (അല്ലാഹുവിനോട് പങ്കു ചേര്‍ക്കല്‍) അല്ലാഹു പൊറുക്കുകയില്ലെന്നും അതല്ലാത്ത പാപങ്ങള്‍ അവന്‍ ഉദ്ദേശിക്കുന്നവര്‍ക്ക് അവന്‍ പൊറുത്തു കൊടുക്കുമെന്നും 48-ാം വചനത്തിലും 116-ാം വചനത്തിലും അല്ലാഹു വ്യക്തമായി പ്രസ്താവിച്ചിരിക്കുന്നു. എന്നാല്‍, ശിര്‍ക്ക് കലരാത്ത അവിശ്വാസം -കേവലം സാങ്കല്‍പികമാണെങ്കിലും- അല്ലാഹു പൊറുത്തു കൊടുത്തേക്കുമെന്ന് ചിലര്‍ അതില്‍ നിന്ന് മനസ്സിലാക്കിയതായി പറയപ്പെടുന്നുണ്ട്. ഇത് ശരിയല്ലെന്നും, എല്ലാ കുഫ്‌റും (അവിശ്വാസവും) പൊറുക്കപ്പെടാത്ത പാപം തന്നെയാണെന്നും ഈ വചനത്തില്‍ നിന്ന് സ്പഷ്ടമാകുന്നു. കൂടാതെ, 2:217; 33:64, 65 പോലെയുളള പല വചനങ്ങളില്‍ നിന്നും ഇത് വ്യക്തമാണ്.  (2) സജ്ജനങ്ങളുടെ സ്വര്‍ഗജീവിതവും, സ്വര്‍ഗീയാനുഗ്രഹങ്ങളും ഏതെങ്കിലും ഒരുകാലത്ത് മുറിഞ്ഞു പോകാത്ത വിധം എന്നെന്നും ശാശ്വതമായിരിക്കും. خَالِدِينَ فِيهَا أَبَدًا എന്ന് അല്ലാഹു ഒന്നിലധികം സ്ഥലത്ത് ക്വുര്‍ആനില്‍ വ്യക്തമാക്കിയിട്ടുണ്ട്. അതുപോലെത്തന്നെ, അവിശ്വാസികളുടെ നരകജീവിതവും ശിക്ഷാനുഭവങ്ങളും എന്നെന്നും ശാശ്വതമായിരിക്കുന്നതാണ് (خَالِدِينَ فِيهَا أَبَدًا) എന്ന് ഇവിടെ അല്ലാഹു വ്യക്തമാക്കിയിരിക്കുന്നു. കൂടാതെ, 33:64,65; 72:23 എന്നീ വചനങ്ങളിലും ഇക്കാര്യം വ്യക്തമാക്കിയിട്ടുണ്ട്. അല്ലാഹുവിന്‍റെ അടുക്കല്‍ അതൊരു പ്രയാസ മല്ലാത്ത കാര്യമാണ് (وَكَانَ ذَٰلِكَ عَلَى اللَّهِ يَسِيرًا) എന്നുകൂടി ഇവിടെ പ്രത്യേകം എടുത്തു പറഞ്ഞിരിക്കുകയാണ്."
  4,168,"660"
  4,169,"660"
  4,170,"അവരുടെ (കരാര്‍) ഉറപ്പ്സംബന്ധിച്ച് അവരുടെ മീതെ നാം 'ത്വൂര്‍' (പര്‍വ്വതം) ഉയര്‍ത്തുകയും ചെയ്തു. 'നിങ്ങള്‍ സുജൂദ് ' ചെയ്തുകൊണ്ട് (രാജ്യത്തിന്‍റെ) പടിവാതില്‍കടക്കുവിന്‍ എന്ന് അവരോട് നാം പറയുകയും ചെയ്തു. 'സബ്ത്തി'ല്‍ (ശബ്ബത്താചരണത്തില്‍) നിങ്ങള്‍ അതിക്രമം ചെയ്യരുതെന്നും അവരോട് നാം പറഞ്ഞു. അവരില്‍ നിന്ന് നാം കനത്ത (കരാര്‍)ഉറപ്പ് മേടിക്കുകയും ചെയ്തു.   നിങ്ങളെല്ലാവരും കൂടി അവിശ്വാസികളായിരുന്നാലും അല്ലാഹുവിന് ഒരു നഷ്ടവും നേരിടാനില്ല. നിങ്ങളുടെ മേല്‍ വേണ്ടുന്ന നടപടി എടുക്കുവാന്‍ അവന് യാതൊരു പ്രയാസവുമില്ല. ആകാശഭൂമികളിലുളള വസ്തുക്കളഖിലവും അവന്‍റെതാണ്. എല്ലാം അവന്‍റെ സൃഷ്ടിയും ഉടമയിലും നിയന്ത്രണത്തിലും; ഇത് നിങ്ങള്‍ ഓര്‍മിച്ചു കൊളളണം എന്ന് സാരം. സംസാരമദ്ധ്യേ ഇടക്ക് പൊതുവില്‍ മനുഷ്യരെ അഭിമുഖീകരിച്ചു കൊണ്ട് ചിലതെല്ലാം പ്രസ്താവിച്ച ശേഷം വീണ്ടും സംസാരത്തിന്‍റെ ആഭിമുഖ്യം വേദക്കാരിലേക്ക് തിരിച്ചുകൊണ്ട് അല്ലാഹു പറയുന്നു:- "
