tafsir[9]{c,v,t}:
  6,36,"824"
  6,37,"സകരിയ്യായെയും, യഹ്യായെയും, ഈസായെയും, ഇല്‍യാസിനെയും (നേര്‍മാര്‍ഗ്ഗത്തിലാക്കി). എല്ലാവരും  സദ്‌വൃത്തരില്‍ പെട്ടവരാകുന്നു.   ദൃഷ്‌ടാന്തങ്ങള്‍ പലതും അവര്‍ക്കു വന്നു കഴിഞ്ഞിട്ടുണ്ട്‌. ക്വുര്‍ആനാകുന്ന ഏറ്റവും വലിയ ദൃഷ്‌ടാന്തവും അവരുടെ മുമ്പിലുണ്ട്‌. അതിനെതിരില്‍ അതുപോലെ ഒരു ഗ്രന്ഥമോ, അതിലെ അധ്യായംപോലെ ഒരദ്ധ്യായമോ കൊണ്ടുവരാന്‍ സാധ്യമല്ലെന്നു അവര്‍ സമ്മതിക്കേണ്ടി വന്നിട്ടുമുണ്ട്‌. എന്നിട്ടു പിന്നെയും – ദുര്‍ബുദ്ധിയും ദുര്‍വാശിയും നിമിത്തം- പുതിയൊരു ദൃഷ്‌ടാന്തം ആവശ്യപ്പെടുകയാണവര്‍ ചെയ്യുന്നതു. തങ്ങളെ വിശ്വസിക്കുവാന്‍ നിര്‍ബന്ധിതരാക്കുമാറുള്ള ഒരു പ്രത്യേക ദൃഷ്‌ടാന്തം, അല്ലെങ്കില്‍ മൂസാ (عليه الصلاة والسلام) യുടെ വടിപോലെയോ, സ്വാലിഹു നബി (عليه الصلاة والسلام) യുടെ ഒട്ടകം പോലെയോ ഉള്ള ഒരു പ്രകൃതി ദൃഷ്‌ടാന്തം, അതുമല്ലെങ്കില്‍ – അവര്‍ ആവശ്യപ്പെട്ടതായി സൂ: ഇസ്രാഉ്‌ 90-93 ല്‍ പറയുന്നതുപോലെ – ആകാശത്തു നിന്നൊരു കഷ്‌ണം വീഴ്‌ത്തുകയോ, സ്വര്‍ണ്ണംകൊണ്ടുള്ള ഒരു വീടുണ്ടാകുകയോ, നബി (صَلَّى اللَّهُ عَلَيْهِ وَسَلَّمَ) ആകാശത്തേക്കു കയറിപ്പോകുകയോ പോലെയുള്ള ഏതെങ്കിലും ഒരു ദൃഷ്‌ടാന്തം (മുഅ്‌ജിസത്ത്‌) അതാണ്‌ അവര്‍ ആവശ്യപ്പെടുന്നത്‌. അല്ലാഹുവിനു ഏതു തരത്തിലുള്ള ദൃഷ്‌ടാന്തവും കാണിക്കുവാന്‍ തീര്‍ച്ചയായും കഴിയും. പക്ഷേ, അങ്ങിനെയൊരു ദൃഷ്‌ടാന്തം കാണിച്ചു കൊടുക്കാത്തതില്‍ ചില യുക്തി രഹസ്യങ്ങള്‍ അടങ്ങിയിട്ടുണ്ട്‌. അതുകൊണ്ടു കാണിച്ചു കൊടുക്കായ്‌കയാണ്‌. ഈ യാഥാര്‍ത്ഥ്യം മിക്കവരും മനസ്സിലാക്കുന്നില്ല. അതാണു അവര്‍ ഇത്തരം ചോദ്യങ്ങള്‍ ഉന്നയിക്കുവാന്‍ കാരണം എന്നത്രെ അവര്‍ക്കു നല്‍കിയ മറുപടിയുടെ താല്‍പര്യം.  അമാനുഷികമായ ഏതെങ്കിലും ഒരു വലിയ പ്രകൃതി ദൃഷ്‌ടാന്തം മുഖേന എല്ലാവരെയും സത്യവിശ്വാസം സ്വീകരിക്കുവാന്‍ നിര്‍ബ്ബന്ധിതരാക്കണമെന്നല്ല അല്ലാഹു ഉദ്ദേശിക്കുന്നത്‌. സത്യാസത്യങ്ങള്‍ വിവേചിച്ചറിയുവാനുള്ള ബുദ്ധിപരമായ ദൃഷ്‌ടാന്തങ്ങള്‍ ചൂണ്ടിക്കാണിച്ചുകൊടുക്കുകയും, സത്യയാഥാര്‍ത്ഥ്യങ്ങള്‍ ഇന്നിന്നപ്രകാരമാണെന്നു പ്രവാചകനും വേദഗ്രന്ഥവും മുഖേന വിവരിച്ചു കൊടുക്കുകയും ചെയ്യുക; എന്നിട്ടു നേര്‍മാര്‍ഗ്ഗത്തിലേക്കു ക്ഷണിക്കുക; ക്ഷണം സ്വീകരിക്കുവാനും തിരസ്‌കരിക്കുവാനും അവസരവും നല്‍കുക; അങ്ങനെ വിശ്വസിക്കുന്നവരുടെ വിശ്വാസവും, നിഷേധിക്കുന്നവരുടെ നിഷേധവും മനഃപൂര്‍വ്വവും ഉദ്ദേശ്യപൂര്‍വ്വവുമായിരിക്കുക. ഇതാണ്‌ അല്ലാഹു ഉദ്ദേശിക്കുന്നത്‌. പൂര്‍വ്വസമുദായങ്ങളെ സംബന്ധിച്ചിടത്തോളം, അവര്‍ ബുദ്ധിപരമായ പക്വതയില്‍ കേവലം ബാലപ്രായത്തിലായിരുന്നതുകൊണ്ട്‌ അതതു കാലത്തിനൊത്ത ചില പ്രകൃതി ദൃഷ്‌ടാന്തങ്ങള്‍ സത്യത്തിനു തെളിവായി അവര്‍ക്കു കാട്ടിക്കൊടുക്കുകയുണ്ടായി. ബുദ്ധിപരമായ ദൃഷ്‌ടാന്തങ്ങള്‍ വഴി സത്യാസത്യം വേര്‍തിരിച്ചെടുക്കുവാന്‍ അക്കാലത്തുള്ളവരുടെ ബുദ്ധിയുടെ നിലവാരം പാകമാകാതിരുന്നതാണ്‌ അതിനു കാരണം. ഒടുവിലത്തെ സമുദായമായ നബി (صَلَّى اللَّهُ عَلَيْهِ وَسَلَّمَ) തിരുമേനിയുടെ സമുദായം ബുദ്ധിപരമായ വളര്‍ച്ച പ്രാപിച്ചു കഴിഞ്ഞിരിക്കകൊണ്ട്‌ അങ്ങിനെയുള്ള ദൃഷ്‌ടാന്തങ്ങളല്ല അവര്‍ക്കു യോജ്യമായിട്ടുള്ളത്‌. തെളിവിന്റെ സുസ്ഥിരതയും സുവ്യക്തതയും ബുദ്ധിപരമായ ദൃഷ്‌ടാന്തങ്ങളിലാണുള്ളത്‌.  മാത്രമല്ല, പൂര്‍വ്വ സമുദായങ്ങള്‍ – അവരുടെ ബാലിശമായ മത്സര ബുദ്ധിയും മര്‍ക്കട മുഷ്‌ടിയും കാരണമായി – തങ്ങളുടെ പ്രവാചകന്മാരെ അത്തരം ചില ദൃഷ്‌ടാന്തങ്ങള്‍ കാട്ടിക്കൊടുക്കുവാന്‍ വെല്ലുവിളിക്കുകയും, ദഷ്‌ടാന്തങ്ങള്‍ കണ്ടു കഴിഞ്ഞപ്പോള്‍ അവ മാരണവും ജാലവിദ്യയുമാണെന്നു പറഞ്ഞു നിഷേധിക്കുകയും ചെയ്‌തിരുന്നു. ആ നിഷേധം അവരുടെമേല്‍ പൊതുശിക്ഷകള്‍ വന്നു ഭവിക്കുവാനും കാരണമായി. അതുപോലെ ഈ സത്യനിഷേധികളുടെ വെല്ലുവിളിയനുസരിച്ച്‌ ഒരു ദൃഷ്‌ടാന്തം കാട്ടിക്കൊടുക്കുന്നപക്ഷം അതവരുടെയും നാശത്തിനു ഇടയായേക്കുകയാണുണ്ടാവുക. ഇതെല്ലാം കാരണമായി അന്ത്യപ്രവാചകനായ നബി (صَلَّى اللَّهُ عَلَيْهِ وَسَلَّمَ) തിരുമേനിയുടെയും അവിടുന്നു പ്രബോധനം ചെയ്യുന്ന ദൗത്യസന്ദേശങ്ങളുടെയും സത്യതക്കു തെളിവായി നിലകൊള്ളുന്ന ദൃഷ്‌ടാന്തങ്ങള്‍ കാലദേശ വ്യത്യാസം കൂടാതെ നിലനില്‍ക്കുമാറ്‌ ബുദ്ധിപരമായ ദൃഷ്‌ടാന്തങ്ങളായിരിക്കുവാനാണു അല്ലാഹു ഉദ്ദേശിക്കുന്നത്‌. ഇവയില്‍ പ്രധാനമായതും കാലാവസാനംവരെ നിലനില്‍ക്കുന്നതും വിശുദ്ധക്വുര്‍ആന്‍ തന്നെ. [ഈ വിഷയകമായി മുഖവുര 3-ാം ഖണ്ഡത്തില്‍ (പേജ്‌ 56-59) മുമ്പു വിവരിച്ചിട്ടുണ്ട്‌.]"
  6,38,"ഇസ്മാഈലിനെയും, അല്‍യസഇനെയും, യൂനുസിനെയും, ലൂത്ത്വിനെയും (നേര്‍മ്മാര്‍ഗ്ഗത്തിലാക്കി). എല്ലാവരെയും ലോകരേക്കാള്‍ നാം ശ്രേഷ്ഠരാക്കുകയും ചെയ്തിരിക്കുന്നു.   ഭൂമിയിലുള്ള ഓരോ ജീവവര്‍ഗവും ഓരോ സമുദായമാകുന്നു. ഓരോന്നിനും അതതിന്‌ ആവശ്യവും അനുയോജ്യവുമായ എല്ലാ വ്യവസ്ഥകളും മാര്‍ഗ്ഗ ദര്‍ശനങ്ങളും അല്ലാഹു നല്‍കിയിട്ടുണ്ട്‌. എല്ലാറ്റിന്റെയും നിലനില്‍പിനും, വളര്‍ച്ചക്കും, അഭിവൃദ്ധിക്കും വേണ്ടതൊക്കെ അവന്‍ പ്രത്യേകം പ്രത്യേകം ചെയ്‌തുവെക്കുകയും ചെയ്‌തിരിക്കുന്നു. അക്കൂട്ടത്തില്‍ ഒരു സമുദായംതന്നെയാണു മനുഷ്യവര്‍ഗ്ഗവും. അവര്‍ക്കു വേണ്ടുന്നതൊക്കെ അവര്‍ക്കും ചെയ്‌തുവെച്ചിട്ടുണ്ട്‌. വിശേഷബുദ്ധി, വിവേചന ശക്തി, ചിന്താശക്തി ആദിയായ പ്രത്യേകതകള്‍ മനുഷ്യ സമുദായത്തിന്റെ സവിശേഷതയാകുന്നു. സന്മാര്‍ഗ്ഗം സ്വീകരിക്കണം, ദുര്‍മാര്‍ഗ്ഗത്തില്‍ പതിക്കരുത്‌, ദൃഷ്‌ടാന്തങ്ങളില്‍നിന്നും സത്യാസത്യം തിരിച്ചറിയണം പോലെയുള്ള ശാസനകള്‍ മനുഷ്യ സമുദായത്തിനു നല്‍കുവാന്‍ അതാണ്‌ കാരണം. ആകയാല്‍, ഇതര സമുദായങ്ങളില്‍നിന്നു വ്യത്യസ്‌തമായി മനുഷ്യന്‍ അവന്റെ നന്മക്കും വിജയത്തിനുമുള്ള ഉപാധികള്‍ സ്വീകരിക്കുവാന്‍ ബാധ്യസ്ഥനാകുന്നു. ഇതര ജീവികളെപ്പോലെ മനുഷ്യര്‍ക്കു ചിന്താശൂന്യരായി കഴിഞ്ഞു കൂടാവതല്ല എന്നൊക്കെയാണ്‌ ഈ വചനത്തിന്റെ ആദ്യഭാഗത്തിലടങ്ങിയ ആശയം.  രണ്ടാമത്തെ വാക്യത്തില്‍ ‘ഗ്രന്ഥത്തില്‍ നാം യാതൊന്നും വീഴ്‌ച -അഥവാ പോരായ്‌മ- വരുത്തിയിട്ടില്ല’ എന്നു പറഞ്ഞതിലെ ‘ഗ്രന്ഥം’ കൊണ്ടുദ്ദേശ്യം ക്വുര്‍ആന്‍ ആയിരിക്കുവാനും, സംഭവിച്ചതും സംഭവിക്കാനിരിക്കുന്നതുമായ എല്ലാ ചെറുതും വലുതുമായ കാര്യങ്ങളും രേഖപ്പെടുത്തപ്പെട്ടിട്ടുള്ള അല്ലാഹുവിന്റെ ജ്ഞാനരേഖയാകുന്ന اللوح المحفوظ (ലൗഹുല്‍മഹ്‌ഫൂദ്വ്‌) ആയിരിക്കുവാനും സാധ്യതയുണ്ട്‌. ഒന്നാമത്തേതനുസരിച്ച്‌ ആ വാക്യത്തിന്റെ സാരം, നിങ്ങള്‍ക്കു വേണ്ടുന്ന മാര്‍ഗ്ഗ നിര്‍ദ്ദേശങ്ങളും തെളിവുകളുമെല്ലാം വേണ്ടതുപോലെ ക്വുര്‍ആനില്‍ നാം അടക്കം ചെയ്‌തിട്ടുണ്ടെന്നും, രണ്ടാമത്തേതനുസരിച്ച്‌ ഓരോ വസ്‌തുവിനും സമുദായത്തിനും വേണ്ടതു എന്തെല്ലാമാണ്‌, അവ എങ്ങിനെയെല്ലാം ആയിരിക്കണം എന്നിങ്ങനെയുള്ള കാര്യങ്ങളെല്ലാം ആ രേഖയില്‍ വ്യവസ്ഥ ചെയ്‌തുവെച്ചിട്ടുണ്ടെന്നും ആയിരിക്കുന്നതാണ്‌. الله أعلم  മനുഷ്യന്‍ മാത്രമല്ല, എല്ലാ ജീവജന്തുക്കളും തന്നെ മഹ്‌ശറില്‍ ഒരുമിച്ചു കൂട്ടപ്പെടുമെന്ന്‌ അവസാനത്തെ വാക്യത്തില്‍നിന്നു മനസ്സിലാക്കാം. ഇമാം മുസ്‌ലിം (رحمه الله) ഉദ്ധരിച്ച ഒരു നബി വചനത്തില്‍ ഇങ്ങിനെ വന്നിട്ടുണ്ട്‌: ‘കടപ്പാടുകള്‍ കൊടുത്തു തീര്‍ക്കപ്പെടേണ്ടവര്‍ക്കു ക്വിയാമത്തു നാളില്‍ നിങ്ങള്‍ അതു കൊടുത്തു തീര്‍ക്കേണ്ടിവരും. എത്രത്തോളമെന്നാല്‍, മൊട്ടയായ (കൊമ്പില്ലാത്ത) ആടിനു കൊമ്പുള്ള ആടില്‍ നിന്നുകൂടി പ്രതികാര നടപടി എടുക്കപ്പെടുന്നതാണ്‌’. ഹാകിം, ഇബ്‌നുജരീര്‍, ഇബ്‌നു അബീഹാതിം (رحمة الله عليهم) മുതലായവര്‍ അബൂഹുറയ്‌റഃ (رَضِيَ اللهُ تَعَالَى عَنْهُ) പറഞ്ഞതായി ഇപ്രകാരം ഉദ്ധരിക്കുന്നു: “ഏതൊരു ജീവിയും, ഏതൊരു പറവയും ക്വിയാമത്തു നാളില്‍ ഒരുമിച്ചു കൂട്ടപ്പെടാതിരിക്കയില്ല. പിന്നീടു, അവയില്‍ ചിലതിനു ചിലതില്‍നിന്നു (തമ്മതമ്മില്‍) പ്രതികാര നടപടി എടുക്കപ്പെടും. അങ്ങനെ, കൊമ്പില്ലാത്തതിന് കൊമ്പുള്ളതില്‍ നിന്നുകൂടി നടപടി എടുക്കപ്പെടും. പിന്നീടു, അവയോടു ‘മണ്ണായിക്കൊള്ളുക’ എന്ന്‌ പറയപ്പെടും. അന്നേരം അവിശ്വാസികള്‍ പറയും: ‘ഹാ! ഞാന്‍ മണ്ണായിരുന്നെങ്കില്‍ നന്നായേനേ!’ നിങ്ങള്‍ക്കു വേണമെങ്കില്‍ (ഇതിനു തെളിവെന്നോണം) وَمَا مِن دَابَّةٍ فِي الْأَرْضِ وَلَا طَائِرٍ يَطِيرُ بِجَنَاحَيْهِ إِلَّا أُمَمٌ أَمْثَالُكُم ۚ مَّا فَرَّطْنَا فِي الْكِتَابِ مِن شَيْءٍ ۚ ثُمَّ إِلَىٰ رَبِّهِمْ يُحْشَرُونَ (ഈ) വചനം ഓതിക്കൊള്ളുക’."
  6,39,"അവരുടെ പിതാക്കളില്‍ നിന്നും, അവരുടെ സന്തതികളില്‍ നിന്നും, അവരുടെ സഹോദരങ്ങളില്‍ നിന്നും (പലരെയും ശ്രേഷ്ഠരാക്കിയിരിക്കുന്നു). അവരെ നാം തിരഞ്ഞെടുക്കുകയും, നേരെ (ചൊവ്വാ) യുള്ള പാതയിലേക്ക് അവരെ നാം വഴി ചേര്‍ക്കുകയും ചെയ്തിരിക്കുന്നു.   ലക്ഷ്യങ്ങളും തെളിവുകളും ശ്രദ്ധിക്കാതെയും, അവയില്‍നിന്നു കാര്യങ്ങള്‍ ഗ്രഹിക്കാതെയും ഇരിക്കുന്നവരെ ഇരുട്ടില്‍പെട്ട ബധിരമൂകന്മാരോടു അല്ലാഹു ഉപമിച്ചിരിക്കുകയാണു. സത്യയാഥാര്‍ത്ഥ്യങ്ങള്‍ കണ്ടറിയുവാനോ കേട്ടു മനസ്സിലാക്കുവാനോ, മറ്റുള്ളവരോടു ചോദിച്ചറിയുവാനോ അവര്‍ക്കു കഴിയുകയില്ല. അഥവാ അതിനു മുതിരുകയില്ല – അവര്‍ അപകടത്തിലും പിഴവിലും പതിക്കുകയേ ചെയ്‌കയുള്ളൂ – എന്നു സാരം. ഇങ്ങിനെയുള്ളവരെക്കുറിച്ചാണ്‌ അല്ലാഹു അവരെ വഴിപിഴപ്പിക്കുമെന്നു പറഞ്ഞതും. നേരെമറിച്ചു, ലക്ഷ്യങ്ങളിലും തെളിവുകളിലും ശ്രദ്ധപതിച്ചു സത്യാസത്യങ്ങള്‍ മനസ്സിലാക്കുവാന്‍ തയ്യാറുള്ളവര്‍ നേര്‍മാര്‍ഗ്ഗം കണ്ടെത്തുകയും അതു പിന്‍പറ്റുകയും ചെയ്യാതെയും ഇരിക്കുകയില്ല. ഇവര്‍ക്കു അല്ലാഹുവിങ്കല്‍ നിന്നും കൂടുതല്‍ പ്രചോദനങ്ങളും സഹായവും ലഭിച്ചുകൊണ്ടിരിക്കുകയും ചെയ്യും. ഇങ്ങിനെയുള്ളവരെപ്പറ്റിയാണ്‌ അല്ലാഹു അവരെ നേര്‍ക്കുനേരെയുള്ള പാതയില്‍ ആക്കുമെന്നും പറഞ്ഞത്‌.  അല്ലാതെ -ഒരു വ്യവസ്ഥയോ മാനദണ്ഡമോ ഒന്നും കൂടാതെ- കുറേ ആളുകളെ അല്ലാഹു സന്മാര്‍ഗ്ഗത്തിലും, കുറേ ആളുകളെ ദുര്‍മാര്‍ഗ്ഗത്തിലുമാക്കിത്തീര്‍ക്കുമെന്നല്ല അല്ലാഹു പറഞ്ഞതിന്റെ ഉദ്ദേശ്യം. വേറെ സ്ഥലങ്ങളില്‍ അല്ലാഹു പറയുന്നതു നോക്കുക:  …..يُضِلُّ بِهِ كَثِيرًا وَيَهْدِي بِهِ كَثِيرًا (ഇതുമൂലം വളരെ ആളുകളെ അവന്‍ പിഴവിലാക്കുകയും, വളരെ ആളുകളെ അവന്‍ സന്മാര്‍ഗ്ഗത്തിലാക്കുകയും ചെയ്യുന്നു. തോന്നിയവാസികളെയല്ലാതെ അവന്‍ വഴിപിഴപ്പിക്കുകയില്ല. (2:26)).  يُثَبِّتُ اللَّهُ الَّذِينَ آمَنُوا بِالْقَوْلِ الثَّابِتِ فِي الْحَيَاةِ الدُّنْيَا وَفِي الْآخِرَةِ (വിശ്വസിച്ചവരെ ഐഹിക ജീവിതത്തിലും, പരലോക ജീവിതത്തിലും സ്ഥായിയായ വാക്കുകൊണ്ടു അല്ലാഹു സ്ഥിരപ്പെടുത്തുന്നു. അക്രമികളെ അവന്‍ വഴിപിഴവിലാക്കുകയും ചെയ്യുന്നു (14:27).  إِنَّ رَبَّكَ هُوَ أَعْلَمُ مَنْ يَضِلُّ عَنْ سَبِيلِهِ وَهُوَ أَعْلَمُ بِالْمُهْتَدِينَ (നിശ്ചയമായും നിന്റെ റബ്ബ്‌ അവന്റെ മാര്‍ഗ്ഗം വിട്ടു പിഴച്ചുപോകുന്നവരെ നല്ലവണ്ണം അറിയുന്നവനാണു. നേര്‍മാര്‍ഗ്ഗം പ്രാപിക്കുന്നവരെപ്പറ്റിയും അവന്‍ നല്ലവണ്ണം അറിയുന്നവനാണ്‌. (6:117)."
  6,40,"അതു അല്ലാഹുവിന്റെ (വക) മാര്‍ഗ്ഗദര്‍ശനമത്രെ-. തന്റെ അടിയാന്‍മാരില്‍ നിന്നു താന്‍ ഉദ്ദേശിക്കുന്നവരെ അതു മൂലം അവന്‍ നേര്‍മാര്‍ഗ്ഗത്തിലാക്കുന്നു. അവര്‍ (അല്ലാഹുവിനോടു) പങ്കു ചേര്‍ത്തിരുന്നു [ശിര്‍ക്കു ചെയ്തിരുന്നു] വെങ്കില്‍, അവര്‍ പ്രവര്‍ത്തിച്ചിരുന്നതു അവര്‍ക്കു (ഫലപ്പെടാതെ) പൊളിഞ്ഞുപോകുക തന്നെ ചെയ്തിരുന്നു. നാം വേദഗ്രന്ഥവും, വിധികര്‍ത്തൃത്വവും (അഥവാ വിജ്ഞാനവും) പ്രവാചകത്വവും നല്‍കിയിട്ടുള്ളവരത്രെ അക്കൂട്ടര്‍. എനി, ഇക്കൂട്ടര്‍ അവയില്‍ അവിശ്വസിക്കുകയാണെങ്കില്‍, അവയില്‍ അവിശ്വസിക്കുന്നവരല്ലാത്ത ഒരു ജനതയെ നാം അവക്കു [അവയില്‍ വിശ്വസിക്കുന്നതിനു] ഭാരമേല്‍പിച്ചിട്ടുണ്ട്.   ബഹുദൈവ വിശ്വാസികളായിരുന്നാല്‍പോലും അത്യാപത്തു നേരിടുമ്പോള്‍, തങ്ങളുടെ ദൈവങ്ങളെയെല്ലാം മറന്ന്‍ അല്ലാഹുവിനെമാത്രം വിളിച്ചു രക്ഷക്കപേക്ഷിക്കുകയായിരിക്കും ചെയ്യുക. വിഗ്രഹാരാധകന്മാരുടെ മാത്രം സ്ഥിതിയല്ല ഇത്‌. മരണപ്പെട്ടുപോയ മഹാത്മാക്കളായ ആളുകളെയും, ജീവിച്ചിരിപ്പുള്ള ദൈവവാദികളായ ആളുകളെയും വിളിച്ചാരാധിക്കുന്നവരുടെയും -എന്നുവേണ്ട, എല്ലാതരം ബഹുദൈവാരാധകന്മാരുടെയും- സ്ഥിതി ഇതു തന്നെയാണു. അത്രയുമല്ല, നിരീശ്വര വാദികള്‍പോലും അത്യാഹിതങ്ങള്‍ നേരിടുമ്പോള്‍ -അറിഞ്ഞോ അറിയാതെയോ- ‘പടച്ചവനേ, ഈശ്വരാ, ദൈവമേ’ എന്നിങ്ങിനെ യഥാര്‍ത്ഥ ദൈവമായ അല്ലാഹുവിനെ വിളിച്ചു നിലവിളിക്കുന്നതായി കാണാം. ഈ ലോകാലോകങ്ങളുടെയെല്ലാം സൃഷ്‌ടാവും പരമാധികാരിയുമായ ഒരു മഹാശക്തിയുണ്ടെന്നുള്ള അവബോധം മനുഷ്യനില്‍ നിക്ഷിപ്‌തമായിട്ടുള്ളതാണ്‌ ഇതിനു കാരണം. ചില മഹാന്മാര്‍ പ്രസ്‌താവിക്കുന്നതുപോലെ, പ്രകൃതിവാദത്തിലും, നിരീശ്വരവാദത്തിലും മുന്‍പന്തിയില്‍ നില്‍ക്കുന്ന മഹാരഥന്മാര്‍ക്കുപോലും അവരുടെ വാദത്തില്‍ പരിപൂര്‍ണ്ണ വിശ്വാസവും, പതറാത്ത മനസ്സാക്ഷിയും ഉണ്ടായിരിക്കയില്ലെന്നുള്ളതാണു പരമാര്‍ത്ഥം."
  6,41,"829"
  6,42,"പ്രഭാതത്തെ പിളര്‍ത്തുന്നവനാണ് (അവന്‍). രാത്രിയെ അവന്‍ ശാന്തമാക്കുകയും ചെയ്തിരിക്കുന്നു; സൂര്യനെയും, ചന്ദ്രനെയും അവന്‍ (സമയത്തിന്റെ) കണക്കും (ആക്കിയിരിക്കുന്നു). അതു (ഒക്കെയും) സര്‍വ്വജ്ഞനായ (ആ) പ്രതാപശാലിയുടെ നിര്‍ണ്ണയം [വ്യവസ്ഥ] ആകുന്നു. അവനത്രെ, നിങ്ങള്‍ക്കു നക്ഷത്രങ്ങളെ - അവ മൂലം കരയിലെയും, കടലിലെയും അന്ധകാരങ്ങളില്‍ നിങ്ങള്‍ വഴി കാണുവാന്‍ വേണ്ടി - ഏര്‍പ്പെടുത്തിയവനും. അറിയുന്ന ജനങ്ങള്‍ക്കു നാം ദൃഷ്ടാന്തങ്ങള്‍ വിശദീകരിച്ചു കൊടുത്തിട്ടുണ്ട്. അവനത്രെ, ഒരേ ആത്മാവില്‍ (അഥവാ വ്യക്തിയില്‍) നിന്നു നിങ്ങളെ (സൃഷ്ടിച്ച്) ഉണ്ടാക്കിയവനും. അങ്ങനെ, (നിങ്ങള്‍ക്കു) തങ്ങുന്ന സ്ഥാനവും, സൂക്ഷിപ്പുസ്ഥാനവുമുണ്ട്. ഗ്രഹിക്കുന്ന ജനങ്ങള്‍ക്കു നാം ദൃഷ്ടാന്തങ്ങള്‍ വിശദീകരിച്ചു കൊടുത്തിട്ടുണ്ട്. "
  6,43,"831"
  6,44,"831"
