tafsir[11]{c,v,t}:
  7,196,"ഉപമയില്‍ വളരെ ചീത്തയത്രെ, നമ്മുടെ ദൃഷ്ടാന്തങ്ങളെ വ്യാജമാക്കുകയും, തങ്ങളുടെ സ്വന്തങ്ങളോടു തന്നെ അക്രമം പ്രവര്‍ത്തിച്ചുകൊണ്ടിരിക്കുകയും ചെയ്ത ജനത(യുടെ ഉപമ)!. നാം സൃഷ്ടിച്ചവരില്‍ ഒരു സമൂഹം (ആളുകള്‍) ഉണ്ട്; അവര്‍ യഥാര്‍ത്ഥം അനുസരിച്ചു (മറ്റുള്ളവര്‍ക്കു) മാര്‍ഗ്ഗദര്‍ശനം നല്‍കുന്നു; അതനുസരിച്ചു തന്നെ നീതി പ്രവര്‍ത്തിക്കുകയും ചെയ്യുന്നു. നമ്മുടെ ദൃഷ്ടാന്തങ്ങളെ വ്യാജമാക്കിയവരാകട്ടെ, അവര്‍ അറിയാത്ത വിധത്തിലൂടെ അവരെ നാം പടിപടിയായി കൊണ്ടുവന്നു (ശിക്ഷിച്ചു) കൊള്ളാം.   വിഗ്രഹങ്ങള്‍ക്കു കണ്ണു, മൂക്കു, ചെവി തുടങ്ങിയ അവയവങ്ങള്‍ കൊത്തിയുണ്ടാക്കപ്പെട്ടിരിക്കുമെങ്കിലും യഥാര്‍ത്ഥത്തില്‍ അവക്കു കാഴ്‌ചയോ, കേള്‍വിയോ, മറ്റേതെങ്കിലും ഗ്രഹണശക്തിയോ ഇല്ലെന്നു തീര്‍ച്ചയാണല്ലോ. "
  7,197,"1150"
  7,198,"1150"
  7,199,"യാതൊരു വസ്‌തുവെയും സൃഷ്‌ടിക്കാത്തവരെ (അല്ലാഹുവിനോട്‌) അവര്‍ പങ്കു ചേര്‍ക്കുന്നുവോ? അവരാകട്ടെ, സൃഷ്‌ടിക്കപ്പെടുകയും ചെയ്യുന്നു! (മാത്രമല്ല) അവര്‍ക്കു വല്ല സഹായവും ചെയ്‌വാന്‍ (അവര്‍ പങ്കാളികളാക്കുന്ന) അവര്‍ക്കു സാധ്യമാകുന്നതുമല്ല; തങ്ങളുടെ സ്വന്തങ്ങളെത്തന്നെയും അവര്‍ സഹായി(ച്ചു രക്ഷി)ക്കുന്നതുമല്ല.   മുശ്‌രിക്കുകളെയും, അവരുടെ ശിര്‍ക്കുകളെയും സംബന്ധിച്ചു പലതും പ്രസ്‌താവിച്ചശേഷം, അവരടക്കം എല്ലാവരോടും പെരുമാറുന്നതു എങ്ങിനെയായിരിക്കണമെന്നു ഈ വചനം മുഖേന അല്ലാഹു നബി (صَلَّى اللَّهُ عَلَيْهِ وَسَلَّمَ) യെ ഉപദേശിക്കുന്നു. അന്യരോടുള്ള പെരുമാറ്റത്തില്‍ അനുവര്‍ത്തിക്കേണ്ടുന്ന സല്‍സ്വഭാവ മൂല്യങ്ങളെല്ലാം ഈ മൂന്നു ചെറുവാക്യങ്ങളില്‍ അല്ലാഹു അടക്കിയിരിക്കുന്നതു കാണാം.  1) خُذِ الْعَفْوَ (മാപ്പ്‌ – അഥവാ വിട്ടുവീഴ്‌ച – സ്വീകരിക്കുക) വളരെ അര്‍ത്ഥ വിശാലതയുള്ള ഒരു വാക്യമാണിത്‌. സ്വഭാവം, പ്രവൃത്തി, ഇടപാടു, സംസാരം ആദിയായവയിലെല്ലാം തന്നെ മററുള്ളവര്‍ക്കു വിഷമവും ബുദ്ധിമുട്ടും അനുഭവപ്പെടാതെ – നീതിയുക്തവും, സൗകര്യപ്രദവുമായ രീതിയില്‍ – പെരുമാറുക, അവരില്‍ നിന്നു അനുഭവപ്പെടുന്ന വിഷമങ്ങളുടെയും ബുദ്ധിമുട്ടുകളുടെയും നേരെ കണ്ണടക്കുക എന്നൊക്കെയാണു അതിന്റെ ചുരുക്കം. നബി (صَلَّى اللَّهُ عَلَيْهِ وَسَلَّمَ) പറയുന്നു: يَسِّرُوا ، وَلا تُعَسِّرُوا ، وَسَكِّنُوا ، وَلا تُنَفِّرُوا : متفق عليه (നിങ്ങള്‍ എളുപ്പമുണ്ടാക്കുവിന്‍, ഞെരുക്കമുണ്ടാക്കരുത്‌, നിങ്ങള്‍ സമാധാനമുണ്ടാക്കുവിന്‍, വെറുപ്പിക്കരുത്‌ (ബു.മു). ഇബ്‌നുജരീര്‍, ഇബ്‌നു അബീഹാതിം (رحمه الله) എന്നിവര്‍ ഉദ്ധരിച്ച ഒരു ഹദീഥില്‍, ഈ വചനം അവതരിപ്പിച്ചപ്പോള്‍ ഇതിന്റെ താല്‍പര്യം എന്താണെന്നു നബി (صَلَّى اللَّهُ عَلَيْهِ وَسَلَّمَ) ജിബ്‌രീല്‍ (عليه الصلاة والسلام) നോടു ചോദിച്ചുവെന്നും, അദ്ദേഹം ഇങ്ങിനെ മറുപടി പറഞ്ഞുവെന്നും വന്നിരിക്കുന്നു: “താങ്കളോട്‌ അക്രമം പ്രവര്‍ത്തിച്ചവര്‍ക്കു താങ്കള്‍ മാപ്പ്‌ നല്‍കുവാനും, താങ്കള്‍ക്കു (വേണ്ടതു തരാതെ) മുടക്കം ചെയ്‌തവര്‍ക്കു താങ്കള്‍ (അങ്ങോട്ടു) കൊടുക്കുവാനും, താങ്കളോടു ബന്ധം മുറിച്ചവരോടു താങ്കള്‍ ബന്ധം ചേര്‍ക്കുവാനും അല്ലാഹു കല്‍പിച്ചിരിക്കുകയാണ്‌.’  2) وَأْمُرْ بِالْعُرْفِ (സദാചാരം – അഥവാ സല്‍കാര്യം – കൊണ്ടു ഉപദേശിക്കുക) നല്ലതും വേണ്ടപ്പെട്ടതുമായ എല്ലാ കാര്യങ്ങളും – മറ്റൊരു രൂപത്തില്‍ പറയുന്ന പക്ഷം, അല്ലാഹുവിങ്കല്‍ പുണ്യകരവും, ജനങ്ങളില്‍ ഉപകാരപ്രദവുമായ എല്ലാ കാര്യങ്ങളും – ഉള്‍ക്കൊള്ളുന്നവാക്കാണ്‌ الْعُرْف എന്ന വാക്ക്‌. സദാചാരത്തെക്കുറിച്ചു ഉപദേശിക്കലും, ദുരാചാരത്തെക്കുറിച്ചു വിരോധിക്കലും സത്യവിശ്വാസികളുടെ കടമയാണെന്നും, എല്ലാ നിലവാരത്തിലുള്ള ആളുകളും അവരവരുടെ കഴിവുപോലെ അതിനു ബാധ്യസ്ഥരാണെന്നും അനേകം ക്വുര്‍ആന്‍ വചനങ്ങളില്‍ നിന്നും നബി വചനങ്ങളില്‍ നിന്നും അറിയപ്പെട്ടതാകുന്നു. ഇമാം റാസി (رحمه الله) ചൂണ്ടിക്കാട്ടിയതുപോലെ, എല്ലാ സന്ദര്‍ഭങ്ങളിലും മാപ്പും വിട്ടുവീഴ്‌ചയും മാത്രം സ്വീകരിക്കുന്ന പക്ഷം, അതു ചിലപ്പോള്‍ മതപരവും അല്ലാത്തതുമായ അനാശാസ്യതക്കു കാരണമായെന്നു വരും. അതിനൊരു പരിഹാരംകൂടിയാണു രണ്ടാമത്തെ ഈ ഉപദേശം. അതായതു, സദാചാരത്തിനും സല്‍ക്കര്‍മങ്ങള്‍ക്കും ഹാനികരമാകത്തക്ക വിട്ടുവീഴ്‌ചകള്‍ ഉണ്ടായിക്കൂടാ എന്നു ഇതില്‍നിന്നു മനസ്സിലാക്കാം. അതു പോലെത്തന്നെ, സല്‍കാര്യങ്ങളെക്കുറിച്ചു ഉപദേശിക്കുകയും ദുഷ്‌കാര്യങ്ങളെക്കുറിച്ചു വിരോധിക്കുകയും ചെയ്യുമ്പോള്‍, അജ്ഞാനികളായ മൂഢജനങ്ങളില്‍ നിന്നു അനഭിലഷണീയമായ പ്രതികരണങ്ങളോ നേരിടേണ്ടിയും വന്നേക്കും. അടുത്ത ഉപദേശത്തില്‍ അതിനുള്ള പരിഹാരവും കാണാവുന്നതാകുന്നു.  3) وَأَعْرِضْ عَنِ الْجَاهِلِينَ (വിവരമില്ലത്ത ആളുകളില്‍ നിന്നു തിരിഞ്ഞു കളയുക) അഥവാ അജ്ഞാനികളും മൂഢന്‍മാരുമായ ആളുകളുടെ നേരെ അവഗണനാ നയം സ്വീകരിക്കണം എന്നു താല്‍പര്യം. അവരില്‍ നിന്നുണ്ടായേക്കുന്ന എതിര്‍പ്പുകളെയും ഉപദ്രവങ്ങളെയും സഹിക്കുക, മാന്യമല്ലാത്ത വാക്കുകള്‍ക്കും പ്രവൃത്തികള്‍ക്കും പ്രതികാരത്തിനു മുതിരാതിരിക്കുക, അനാവശ്യങ്ങളില്‍ അവരോടു സഹകരിക്കാതെ അവയില്‍ നിന്നു അകന്നു നില്‍ക്കുക, അനിഷ്‌ടകരമായ പെരുമാറ്റം കണ്ടാല്‍ കണ്ണടക്കുക മുതലായതെല്ലാം ഇതില്‍ ഉള്‍പ്പെടുന്നു. പല മഹാന്‍മാരും ചൂണ്ടിക്കാട്ടാറുള്ളതുപോലെ, സത്യവിശ്വാസികളില്‍ ഉണ്ടായിരിക്കേണ്ടുന്ന ഉല്‍കൃഷ്‌ട സ്വഭാവങ്ങള്‍ ഈ മൂന്നു വാക്യങ്ങളില്‍ സമാഹരിക്കപ്പെട്ടിരിക്കുന്നു. ഈ ഉപദേശങ്ങള്‍ മൂന്നും പ്രത്യക്ഷത്തില്‍ നബി (صَلَّى اللَّهُ عَلَيْهِ وَسَلَّمَ) യെ അഭിമുഖീകരിച്ചു കൊണ്ടുള്ളതാണെങ്കിലും, എല്ലാ ഒരോ സത്യവിശ്വാസിയോടുമുള്ള കല്‍പനയാണിതെന്നുള്ളതില്‍ സംശയമില്ല.  ഈ വചനത്തിന്റെ ശീര്‍ഷകത്തിലും, “ക്വുര്‍ആനും സുന്നത്തും മുറുകെ പിടിക്കുക” എന്ന അദ്ധ്യായത്തിലും ഇബ്‌നു അബ്ബാസ്‌ (رَضِيَ اللهُ تَعَالَى عَنْهُ) ല്‍ നിന്നും ബുഖാരി (رحمه الله) ഉദ്ധരിച്ച ഒരു സംഭവം അറിയുന്നതു ഇവിടെ സന്ദര്‍ഭോചിതമാകുന്നു. സംഭവം ഇതാണു: ഉയൈനത്തു (*) ബ്‌നുഹിസ്വാന്‍ (رَضِيَ اللهُ تَعَالَى عَنْهُ) അദ്ദേഹത്തിന്റെ സഹോദര പുത്രനായ ഹുര്‍-റുബ്‌നു ക്വൈസ്‌ (رَضِيَ اللهُ تَعَالَى عَنْهُ) ന്റെ അടുക്കല്‍വന്ന്‌ തനിക്കു ഖലീഫ ഉമര്‍ (رَضِيَ اللهُ تَعَالَى عَنْهُ) നോടു ഒരു സംഭാഷണത്തിനു അനുമതി വാങ്ങികൊടുക്കുവാന്‍ ആവശ്യപ്പെട്ടു. ഉമര്‍ (رَضِيَ اللهُ تَعَالَى عَنْهُ) ന്റെ സദസ്സിലും, കാര്യാലോചനകളിലും അംഗങ്ങളായിരുന്നവര്‍ ക്വുര്‍ആന്‍ അധികം പഠിച്ചവരായിരുന്നു. അവര്‍ യുവാക്കളോ വയസ്സു ചെന്നവരോ എന്ന വ്യത്യാസമില്ലായിരുന്നു. ആ കൂട്ടത്തില്‍ ഒരാളായിരുന്നു ഹുര്‍റും (رَضِيَ اللهُ تَعَالَى عَنْهُ). അങ്ങനെ സമ്മതം ലഭിച്ചു ഉയൈനത്ത്‌ ചെന്നപ്പോള്‍ അദ്ദേഹം (ഖലീഫയോട്‌) ഇങ്ങനെ പറഞ്ഞു: “ഖത്ത്വാബിന്റെ മകനേ, അല്ലാഹുവിനെത്തെന്നയാണ! താങ്കള്‍ ഞങ്ങള്‍ക്കു അധികമൊന്നും തരാറില്ല; ഞങ്ങളില്‍ നീതിയനുസരിച്ചു വിധിക്കാറുമില്ല.” ഇതു കേട്ടപ്പോള്‍ ഉമര്‍ (رَضِيَ اللهُ تَعَالَى عَنْهُ) നു കോപം വന്നു. അദ്ദേഹത്തെ വല്ലതും ചെയ്‌വാനുള്ള ഭാവമായി. അപ്പോള്‍, ഈ (199-ാം) വചനം ഓതിക്കേള്‍പ്പിച്ചുകൊണ്ടു ഹുര്‍റ്‌ (رَضِيَ اللهُ تَعَالَى عَنْهُ) പറഞ്ഞു: “അമീറുല്‍ മുഅ്‌മിനീന്‍! അല്ലാഹു നബി (صَلَّى اللَّهُ عَلَيْهِ وَسَلَّمَ) യോടു ഇങ്ങിനെയാണു പറഞ്ഞിരിക്കുന്നത്‌. ഇയാള്‍ (ഉയയ്‌നത്ത്‌) വിഡ്‌ഢികളില്‍പെട്ടവനുമാകുന്നു”. ഇബ്‌നു അബ്ബാസ്‌ (صَلَّى اللَّهُ عَلَيْهِ وَسَلَّمَ) പറയുകയാണു: “അല്ലാഹുവാണ! ഈ വചനം ഓതിക്കേട്ടപ്പോള്‍ അതിനപ്പുറം പിന്നെ ഉമര്‍ ഒന്നും ചെയ്‌തില്ല. അദ്ദേഹം ക്വുര്‍ആന്‍ കേട്ടാല്‍ നില്‍ക്കുന്ന ആളായിരുന്നു.” (ബു). ക്വുര്‍ആനില്‍ വ്യക്തമാക്കപ്പെട്ട അതിര്‍ത്തിക്കപ്പുറം കടന്നു വല്ലതും പറയുകയോ ചെയ്യുകയോ ചെയ്യാത്ത ആളായിരുന്നു ഉമര്‍ (صَلَّى اللَّهُ عَلَيْهِ وَسَلَّمَ) എന്നത്രെ ഇബ്‌നു അബ്ബാസ്‌ (صَلَّى اللَّهُ عَلَيْهِ وَسَلَّمَ) പറഞ്ഞതിന്റെ താല്‍പര്യം.   (*) عينية بن حصن الفزاري رضى لله عنه ഇദ്ദേഹം സ്വഹാബികളില്‍ എണ്ണപ്പെടുന്ന ഒരു വ്യക്തിയും ഫിസാര്‍ (فزار) ഗോത്രത്തിലെ ഒരു നേതാവുമായിരുന്നു. എങ്കിലും കുറച്ചു പരുക്കന്‍ സ്വഭാവവും അല്‍പം വിഡ്‌ഢിത്തവും അദ്ദേഹത്തിനുണ്ടായിരുന്നു. മക്കാ വിജയ കാലത്തു അദ്ദേഹം മുസ്‌ലിമായി. ഹുനൈന്‍ യുദ്ധത്തില്‍ സംബന്ധിക്കുകയും ചെയ്‌തു. ത്വുലൈഹത്തുല്‍ അസദീ എന്ന കള്ള പ്രവാചകന്‍ പ്രത്യക്ഷപ്പെട്ടപ്പോള്‍, അവനെ അംഗീകരിക്കുകയുണ്ടായെങ്കിലും പിന്നീട്‌ അതില്‍ നിന്നു മടങ്ങി ഖേദിക്കുകയും നന്നായിത്തീരുകയും ചെയ്‌തു. (من فتح الباري – 13)   കോപംകൊണ്ടോ, മററു വല്ല വികാരവും നിമിത്തമോ മനുഷ്യന്റെ പക്കല്‍ അവിവേകവും പാകപ്പിഴവും വരുക സ്വാഭാവികമാണ്‌. മനുഷ്യന്റെ വര്‍ഗ്ഗശത്രുവായ പിശാചിന്റെ ദുഷ്‌പ്രേരണകളായിരിക്കും ഇതിനു പിന്നിലുള്ളത്‌. അങ്ങിനെ വല്ലതും അനുഭവപ്പെടുന്നപക്ഷം, അതിനുള്ള നിവാരണ മാര്‍ഗ്ഗമാണു രണ്ടാമത്തെ വചനത്തില്‍ അല്ലാഹു നിര്‍ദ്ദേശിക്കുന്നത്‌ …وَإِمَّا يَنزَغَنَّكَ مِنَ الشَّيْطَانِ نَزْغٌ (പിശാചില്‍നിന്നു വല്ല ദുഷ്‌പ്രേരണയും നിന്നെ ഇളക്കി വിടുന്നപക്ഷം നീ അല്ലാഹുവിനോടു ശരണം തേടിക്കൊള്ളുക) അതായതു, മേല്‍പറഞ്ഞ നിര്‍ദ്ദേശങ്ങള്‍ക്കു നിരക്കാത്ത വല്ലതും വന്നുപോയാല്‍, അതു പൈശാചിക പ്രേരണയില്‍ നിന്നുണ്ടായതാണെന്നും മനസ്സിലാക്കിക്കൊണ്ട്‌ അതില്‍നിന്നു പിന്‍മാറുകയും, പിശാചിന്റെ അത്തരം ദുഷ്‌പ്രേരണകളില്‍നിന്നു രക്ഷിക്കുവാന്‍ അല്ലാഹുവിനോടു പ്രാര്‍ത്ഥിക്കുകയുമാണു ചെയ്യേണ്ടതു എന്നു സാരം. ഇതിനു മുമ്പു നിര്‍ദ്ദേശിച്ച മൂന്നു നിര്‍ദ്ദേശങ്ങളും പിശാചിനെ സംബന്ധിച്ചിടത്തോളം പ്രായോഗികമല്ല. കാരണം, പിശാചിനെ മനുഷ്യനു കാണുവാന്‍ കഴിയുന്നതല്ല. അവന്റെ പ്രവൃത്തികളും ചെയ്തികളും അദൃശ്യവുമാണു. അതുകൊണ്ടു അവനോടു വിട്ടുവീഴ്‌ചക്കോ, സദുപദേശത്തിനോ സ്ഥാനമില്ല. അവനെക്കുറിച്ചു അവഗണിക്കുന്നതാകട്ടെ, അവനില്‍ നിന്നുള്ള കൂടുതല്‍ ഉപദ്രവത്തിനേ വഴിവെക്കുകയുള്ളൂ. കിട്ടുന്ന അവസരമെല്ലാം ഉപയോഗപ്പെടുത്തി മനുഷ്യനെ വഞ്ചിച്ചു വഴിപിഴപ്പിക്കുവാന്‍ പ്രതിജ്ഞയെടുത്തവനാണു പിശാചു. മനുഷ്യരെ സംബന്ധിച്ചിടത്തോളം, അവര്‍ എത്രതന്നെ ദുഃസ്വഭാവികളോ, ശത്രുക്കളോ ആയാലും പ്രസ്‌തുത മാര്‍ഗ്ഗങ്ങളിലൂടെ അവരെ നന്നാക്കിത്തീര്‍ക്കുവാനും, മയപ്പെടുത്തുവാനും സാധിച്ചെന്നുവരും. ചുരുക്കത്തില്‍, പിശാചില്‍ നിന്നുള്ള ഏകരക്ഷാമാര്‍ഗം അല്ലാഹുവില്‍ ശരണം പ്രാപിക്കലത്രെ.  അതുകൊണ്ടാണ്‌ മനുഷ്യരുടെ ഇണക്കവും സ്‌നേഹവും സമ്പാദിക്കുന്നതിനും, അവരുടെ ഉപദ്രവങ്ങളില്‍ നിന്നു രക്ഷ നേടുന്നതിനുമുള്ള മാര്‍ഗ്ഗങ്ങള്‍ നിര്‍ദ്ദേശിച്ചുകൊണ്ടു ഈ വചനത്തിലെന്നപോലെ, 23:96-98 ലും, 41:34, 36 ലും ഇതുപോലെ, പിശാചില്‍നിന്നുള്ള രക്ഷക്ക്‌ അല്ലാഹുവിനോടു തേടണമെന്നു കല്‍പിച്ചിരിക്കുന്നതു. ഇതു സംബന്ധിച്ചു കൂടുതല്‍ വിവരം സൂറത്തുല്‍ ഫാത്തിഹഃയുടെ ആരംഭത്തില്‍ കഴിഞ്ഞുപോയിട്ടുണ്ടു. അവിടെ നോക്കുക, പിശാചിന്റെ പ്രവൃത്തികളും ചെയ്‌തികളും വളരെ ഗൂഢമായതും മനുഷ്യര്‍ക്കു കണ്ടെത്തുവാന്‍ കഴിയാത്തതുമാണെങ്കിലും അവയെപ്പറ്റി അല്ലാഹുവിന്നു നല്ലപോലെ അറിയാം. അതില്‍നിന്നുള്ള രക്ഷാമാര്‍ഗമെന്താണെന്നും അവന്നറിയാം. അതുകൊണ്ടു അവനോടു ശരണം തേടുകയാണു നിങ്ങള്‍ ചെയ്യേണ്ടതു എന്നത്രെ അവസാനത്തെ വാക്യം ചൂണ്ടിക്കാട്ടുന്നതു. അതെ, إِنَّهُ سَمِيعٌ عَلِيمٌ (നിശ്ചയമായും, അവന്‍ കേള്‍ക്കുന്നവനും അറിയുന്നവനുമാകുന്നു). അടുത്ത വചനവും കൂടി ശ്രദ്ധിക്കുക:-"
  7,200,"1153"
  7,201,"നിങ്ങള്‍ അവനു പുറമെ വിളി(ച്ചു പ്രാര്‍ത്ഥി)ക്കുന്നവരാകട്ടെ, നിങ്ങളെ സഹായിക്കുവാന്‍ അവര്‍ക്കു സാധിക്കുകയില്ല; അവരുടെ സ്വന്തങ്ങളെത്തന്നെയും അവര്‍ സഹായിക്കുകയില്ല.' (നബിയേ) നീ മാപ്പ്‌ (അഥവാ വിട്ടുവീഴ്‌ച എന്ന തത്വം) സ്വീകരിക്കുക; സദാചാരം (അഥവാ സല്‍കാര്യം) കൊണ്ടു ഉപദേശിക്കുകയും ചെയ്യുക; വിവരമില്ലാത്തവരില്‍ നിന്നു തിരിഞ്ഞുകളയുകയും ചെയ്യുക.   സാരം : അല്ലാഹുവിന്റെ വിധി വിലക്കുകള്‍ അനുഷ്‌ഠിച്ചുകൊണ്ട്‌ അവനെ സൂക്ഷിച്ചു പോരുന്ന ഭയഭക്തന്‍മാര്‍ വല്ലപ്പോഴും പിശാചിന്റെ ദുഷ്‌പ്രേരണകള്‍ക്കു വിധേയമായിത്തീരുന്ന പക്ഷം, ഉടനെത്തന്നെ തങ്ങളുടെ പക്കല്‍ വന്നുപോയ അബദ്ധത്തെപ്പറ്റി അവര്‍ക്കു ബോധം വരുന്നതായിരിക്കും. അങ്ങനെ, അതില്‍നിന്നു പിന്‍വാങ്ങുകയും, മേലില്‍ അത്തരം വഞ്ചനകളില്‍ അകപ്പെടാതെ സൂക്ഷിക്കുവാനുള്ള മുന്‍കരുതലും ദീര്‍ഘദൃഷ്‌ടിയും അവര്‍ക്കുണ്ടായിത്തീരുകയും ചെയ്യും. സൂക്ഷ്‌മതയും ഭയഭക്തിയുമില്ലാതെ പിശാചിന്റെ സഹോദരങ്ങളും മിത്രങ്ങളുമായിക്കഴിയുന്നവരുടെ സ്ഥിതിയാകട്ടെ, മറിച്ചുമായിരിക്കും. പിശാചിന്റെ ദുഷ്‌പ്രേരണവഴി വല്ല വേണ്ടാവൃത്തിയിലും അകപ്പെട്ടു കഴിഞ്ഞാല്‍, അതില്‍നിന്നു പിന്‍മടങ്ങുവാനുള്ള ബോധവും, സന്‍മനസ്സും അവര്‍ക്കു വരികയില്ല. തങ്ങളാല്‍ കഴിയുന്ന മാര്‍ഗ്ഗങ്ങള്‍ ഉപയോഗപ്പെടുത്തിക്കൊണ്ട്‌ പിശാചിനു പ്രോത്സാഹനവും സഹായവും നല്‍കുകയായിരിക്കും അവര്‍ ചെയ്യുക. ചുരുക്കിപ്പറഞ്ഞാല്‍, പിശാചിന്റെ ദുഷ്‌പ്രേരണകള്‍ക്കു വിധേയനായി തെറ്റു കുറ്റങ്ങള്‍ ചെയ്‌തു പോകുക മനുഷ്യ സഹജമായ പതിവാണു. എന്നാല്‍, ഭയഭക്തരായ ആളുകള്‍ തങ്ങള്‍ക്കു പിണഞ്ഞ അമളി വേഗം മനസ്സിലാക്കുകയും, അല്ലാഹുവില്‍ ശരണം തേടി മേലില്‍ ശ്രദ്ധാലുക്കളായിരിക്കയും ചെയ്യും. വന്നു പോയതിനെപ്പറ്റി വീണ്ടുവിചാരം തോന്നാത്തവരാകട്ടെ, അവര്‍ പിന്നെപ്പിന്നെ പിശാചിനു അടിമയായിത്തീരുകയും, ഒടുക്കം രക്ഷാമാര്‍ഗ്ഗം അടഞ്ഞുപോകുകയുമായിരിക്കും ഉണ്ടാകുക.  ചില പരമാര്‍ത്ഥങ്ങള്‍ ഇവിടെ ഓര്‍മിക്കുന്നതു നന്ന്‌. ഒരാള്‍ക്കു അല്ലാഹുവിനെക്കുറിച്ചുള്ള ബോധവും, ഭയഭക്തിയും എത്ര കണ്ടുണ്ടോ അത്രകണ്ട്‌ അവന്‍ പിശാചിന്റെ ചതിയെക്കുറിച്ച്‌ ഭയപ്പെടുന്നവനും, പിശാചില്‍ നിന്നുള്ള രക്ഷക്കുവേണ്ടി അല്ലാഹുവിനോടു പ്രാര്‍ത്ഥിക്കുന്നവനുമായിരിക്കും. ഒരാള്‍ക്കു പിശാചിന്റെ കെണിയില്‍ അകപ്പെടുന്നതിനെക്കുറിച്ചു ഭയമില്ലെങ്കില്‍, അതിനുള്ള കാരണം അവന്റെ വിശ്വാസദാര്‍ഢ്യമോ, മറ്റേതെങ്കിലും ഉല്‍കൃഷ്‌ട ഗുണമോ അല്ല. ഒന്നുകില്‍, അല്ലാഹുവിന്റെയും റസൂലിന്റെയും വചനങ്ങളില്‍ വേണ്ടത്ര വിശ്വാസമില്ലായ്‌മ, അഥവാ അദൃശ്യ സൃഷ്‌ടികളായ ജിന്നു വര്‍ഗ്ഗത്തെയും, അവരില്‍ പെട്ട പിശാചുക്കളെയും നിഷേധിക്കുന്നവരായിരിക്കുക. അതല്ലെങ്കില്‍, പിശാചിന്റെ ദുര്‍മന്ത്രങ്ങള്‍ക്കു ഒരിക്കലും വിധേയനാകാത്തവണ്ണം – പ്രവാചകന്‍മാരെപ്പോലെയോ, അതിലും ഉപരിയായോ – ഉന്നത നിലവാരത്തിലുള്ള ആളാണു താനെന്ന ഒരു അഹങ്കാരം. രണ്ടിലൊന്നായിരിക്കും അതിനു കാരണം. കാരണം ഏതായാലും ശരി, അത്തരക്കാരുടെ ഹൃദയമാണ്‌ നിഷ്‌പ്രയാസം പിശാചിനു സ്വൈരവിഹാരം നടത്തുവാന്‍ ഏറ്റവും ഉതകുന്ന രംഗം. അവനെകൊണ്ടു എന്തു ചെയ്യിക്കുവാനും, എന്തു പറയിക്കുവാനും പിശാചിനു നിരുപാധികം സാധ്യമാണല്ലോ. പിശാചിന്റെ വഞ്ചനയില്‍ അകപ്പെടുന്നതിനെപ്പറ്റി ഭയവും ശ്രദ്ധയും ഉള്ളവനാകട്ടെ, അല്ലാഹു ചൂണ്ടിക്കാട്ടിയതുപോലെ, സദാ അതിനെക്കുറിച്ചു ജാഗരൂകനായിരിക്കുന്നതു കൊണ്ടു യഥേഷ്‌ടം അവനെ വഴിപിഴപ്പിക്കുവാന്‍ പിശാചിനു സാധ്യമാകുന്നതുമല്ല.  നബി (صَلَّى اللَّهُ عَلَيْهِ وَسَلَّمَ) അരുളിച്ചെയ്‌തതായി അനസ്‌ (رَضِيَ اللهُ تَعَالَى عَنْهُ) ഉദ്ധരിച്ചിരിക്കുന്നു: ‘നിശ്ചയമായും, പിശാചു മനുഷ്യനില്‍നിന്നും അവന്റെ രക്തം സഞ്ചരിക്കുന്നേടത്തൊക്കെ സഞ്ചരിക്കുന്നതാണ്‌.’ (ബു.മു) ഇബ്‌നുമസ്‌ഊദ്‌ (رَضِيَ اللهُ تَعَالَى عَنْهُ) പറയുന്നു : റസൂല്‍ (صَلَّى اللَّهُ عَلَيْهِ وَسَلَّمَ) പറഞ്ഞു: ‘നിങ്ങളില്‍ ഒരാളും തന്നെ, ജിന്നില്‍ നിന്നുള്ള അവന്റെ കൂട്ടുകാരനും, മലക്കുകളില്‍ നിന്നുള്ള അവന്റെ കൂട്ടുകാരനും അവനില്‍ ഏല്‌പിക്കപ്പെടാത്തവരായിട്ടില്ല. അവര്‍ (സ്വഹാബികള്‍) ചോദിച്ചു: ‘അങ്ങുന്നും (അങ്ങിനെ) തന്നെയോ?’ തിരുമേനി (صَلَّى اللَّهُ عَلَيْهِ وَسَلَّمَ) പറഞ്ഞു: ‘(അതെ) ഞാനും തന്നെ. പക്ഷേ, എനിക്കു അല്ലാഹു അവന്നെതിരില്‍ സഹായം നല്‍കിയിരിക്കുന്നു. അതിനാല്‍, അവന്‍ കീഴൊതുങ്ങിയിരിക്കുകയാണ്‌. ആകയാല്‍, അവന്‍ എന്നോടു നല്ലതിനെയല്ലാതെ കല്‍പിക്കുകയില്ല.’ (മു). നബി (صَلَّى اللَّهُ عَلَيْهِ وَسَلَّمَ) പറഞ്ഞതായി ഇബ്‌നുമസ്‌ഊദ്‌ (رَضِيَ اللهُ تَعَالَى عَنْهُ) ല്‍ നിന്നു ഇപ്രകാരവും നിവേദനം ചെയ്യപ്പെട്ടിരിക്കുന്നു: “നിശ്ചയമായും മനുഷ്യനില്‍ പിശാചിനു ഒരു (തരം) പ്രവേശനമുണ്ട്‌. മലക്കിനും ഒരു (തരം) പ്രവേശനമുണ്ട്‌. പിശാചിന്റെ പ്രവേശനം, തിന്മയെക്കുറിച്ചുള്ള വാഗ്‌ദത്തവും, യഥാര്‍ത്ഥത്തെ വ്യാജമാക്കലുമായിരിക്കും. മലക്കിന്റെ പ്രവേശനമാകട്ടെ, നന്മയെക്കുറിച്ചുള്ള വാഗ്‌ദത്തവും, യഥാര്‍ത്ഥത്തെ സത്യമാക്കലുമായിരിക്കും. ഇതു ആര്‍ക്കെങ്കിലും അനുഭവപ്പെട്ടാല്‍, അതു അല്ലാഹുവിങ്കല്‍ നിന്നുള്ളതാണെന്നു അവന്‍ അറിഞ്ഞുകൊള്ളട്ടെ. അവന്‍ അല്ലാഹുവിനെ സ്‌തുതിക്കുകയും ചെയ്യട്ടെ. മറ്റേതു (പിശാചിന്റേതു) ആര്‍ക്കെങ്കിലും അനുഭവപ്പെട്ടാല്‍, ആട്ടപ്പെട്ട പിശാചില്‍നിന്നു അവന്‍ അല്ലാഹുവിനോടു ശരണം തേടുകയും ചെയ്യട്ടെ”. പിന്നീട്‌ തിരുമേനി الشَّيْطَانُ يَعِدُكُمُ الْفَقْرَ وَيَأْمُرُكُم بِالْفَحْشَاءِ (പിശാചു നിങ്ങളോടു ദാരിദ്ര്യത്തെക്കുറിച്ചു താക്കീതു ചെയ്യുകയും, നിങ്ങളോടു നീചവൃത്തികൊണ്ടു കല്‍പിക്കുകയും ചെയ്യുന്നു) എന്ന ക്വുര്‍ആന്‍ വചനം ഓതുകയും ചെയ്‌തു (തി.)."
  7,202,"1155"
  7,203,"നിശ്ചയമായും, സൂക്ഷ്‌മത പാലിക്കുന്നവര്‍, അവരെ പിശാചില്‍ നിന്നുണ്ടാകുന്ന വല്ല തോന്നലും ബാധിച്ചാല്‍ അവര്‍ക്കു ഓര്‍മ്മ വരുന്നതാണ്‌; അപ്പോള്‍, അവര്‍ (ഉള്‍)കാഴ്‌ചയുള്ളവരായിരിക്കും!    آيَة (ആയത്തു) എന്ന വാക്കു പ്രകൃതിപരമായ ദൃഷ്‌ടാന്തങ്ങള്‍ക്കും, വേദഗ്രന്ഥത്തിലെ സൂക്തങ്ങള്‍ക്കും ഉപയോഗിക്കപ്പെടാവുന്നതു കൊണ്ട്‌ മുശ്‌രിക്കുകളുടെ ഈ ചോദ്യത്തിന്‌ രണ്ടു പ്രകാരത്തില്‍ വിവക്ഷ നല്‍കപ്പെടാറുണ്ട്‌.  (1) എന്തുകൊണ്ടു തനിക്കു തന്റെ സ്വന്തം വകയായി ചില ക്വുര്‍ആന്‍ സൂക്തങ്ങള്‍ രചിച്ചുണ്ടാക്കിക്കൂടാ? എന്നും, (2) ഞങ്ങള്‍ ആവശ്യപ്പെടുന്ന തരത്തിലുള്ള വല്ല പ്രത്യേക ദൃഷ്‌ടാന്തങ്ങളും എന്തുകൊണ്ടു തന്റെ വകയായി ഞങ്ങള്‍ക്കു കാണിച്ചു തന്നുകൂടാ? എന്നും. വ്യക്തമായ ഭാഷയില്‍ തന്നെ, ഈ രണ്ടു തരത്തിലുള്ള ചോദ്യങ്ങളും അവര്‍ ചോദിക്കുകയുണ്ടായിട്ടുണ്ടു താനും. ائْتِ بِقُرْآنٍ غَيْرِ هَٰذَا أَوْ بَدِّلْهُ (ഇതല്ലാത്ത ഒരു ക്വുര്‍ആന്‍ നീ കൊണ്ടു വരുക, അല്ലെങ്കില്‍ അതു മാറ്റി മറിക്കുക) എന്നു അവര്‍ ആവശ്യപ്പെടുകയുണ്ടായി (10:15)). ഭൂമിയില്‍ നിന്നു ഒരു നീരുറവ പുറപ്പെടുവിച്ചു തരുക, ആകാശത്തു നിന്നൊരു കഷ്‌ണം വീഴ്‌ത്തിത്തരുക, സ്വര്‍ണംകൊണ്ടൊരു വീടു നിനക്കുണ്ടായിരിക്കുക മുതലായ പല കാര്യങ്ങള്‍ എടുത്തു പറഞ്ഞുകൊണ്ട്‌ ഇവ ഏതെങ്കിലും കാണിച്ചു തന്നല്ലാതെ ഞങ്ങള്‍ നിന്നെ വിശ്വസിക്കുകയില്ല എന്നും അവര്‍ പറഞ്ഞിട്ടുണ്ട്‌. (17:90-93)). ആ ആവശ്യങ്ങള്‍ ഉന്നയിച്ചപ്പോള്‍, അവര്‍ക്കു നല്‍കുവാന്‍ നബി (صَلَّى اللَّهُ عَلَيْهِ وَسَلَّمَ) യോടു കല്‍പിച്ച മറുപടിയുടെയും, ഈ ചോദ്യത്തിനു നല്‍കുവാന്‍ കല്‍പിച്ച മറുപടിയുടെയും ആശയം ഒന്നുതന്നെ. അതായതു, എനിക്കു സ്വന്തമായി ഒന്നും കൊണ്ടുവരുവാനോ, നിര്‍മ്മിക്കുവാനോ നിവൃത്തിയില്ല. അല്ലാഹുവിങ്കല്‍നിന്നു ലഭിക്കുന്നതു പ്രബോധനം ചെയ്‌വാനും, കാണിച്ചുതരുവാനും മാത്രമേ എനിക്കു നിവൃത്തിയുള്ളൂ. അതിനപ്പുറം എനിക്കൊന്നും സാധ്യമല്ല. കാര്യം മനസ്സിലാക്കുവാന്‍ വേണ്ടുവോളം തെളിവുകളും ന്യായങ്ങളും ക്വുര്‍ആനിലുണ്ട്‌. അതില്‍ വിശ്വസിച്ചാല്‍ നിങ്ങള്‍ക്കു രക്ഷയും വിജയവും ലഭിക്കും."
  7,204,"അവരുടെ [പിശാചുക്കളുടെ] സഹോദരങ്ങളാകട്ടെ, അവര്‍ അവരെ ദുര്‍മാര്‍ഗ്ഗത്തില്‍ അയച്ചു വിട്ടുകൊണ്ടിരിക്കയും ചെയ്യും; പിന്നെ, അവര്‍ കുറവു വരുത്തുകയില്ല.   സത്യം ഗ്രഹിക്കുവാനുള്ള തെളിവുകളാണു ക്വുര്‍ആന്‍; വിശ്വസിക്കുന്നവര്‍ക്കു അതു മാര്‍ഗ്ഗദര്‍ശനവും, കാരുണ്യവുമാണ്‌ എന്നു പറഞ്ഞുവല്ലോ. ഇതെങ്ങിനെ ഫലവത്താക്കാമെന്നു ഈ വചനത്തില്‍ ചൂണ്ടിക്കാട്ടുന്നു. ക്വുര്‍ആന്‍ ഓതിക്കേള്‍ക്കുമ്പോള്‍ അതിലേക്കു നല്ലപോലെ ശ്രദ്ധകൊടുക്കുകയും, ശബ്‌ദകോലാഹലങ്ങളോ കുതര്‍ക്കങ്ങളോ ഉണ്ടാക്കാതെ അടങ്ങിയിരുന്നു കേള്‍ക്കുകയും ചെയ്യുക. ഇതാണത്‌. ഇങ്ങിനെ ചെയ്‌താല്‍, അതിലെ ആശയങ്ങള്‍ മനസ്സില്‍ പതിയുകയും, അങ്ങനെ സത്യം ഗ്രഹിക്കുവാനും ആസ്വദിക്കുവാനും സാധിക്കുകയും ചെയ്യുമെന്നു തീര്‍ച്ചയാണ്‌. ഇതിനു പല ഉദാഹരണങ്ങളും കടുത്ത മുശ്‌രിക്കുകളുടെ ചരിത്രത്തില്‍ തന്നെയുണ്ട്‌. ദുരുദ്ദേശ്യപൂര്‍വ്വം അല്‍പനേരം സ്വസ്ഥമായിരുന്നു ക്വുര്‍ആന്‍ കേള്‍ക്കുവാന്‍ ഇടയായവര്‍പോലും അതില്‍ ആകൃഷ്‌ടരാകുകയും വിശ്വസിക്കുകയും ചെയ്‌ത സംഭവങ്ങളും പലതുണ്ടായിട്ടുണ്ട്‌. അതുകൊണ്ടുതന്നെയാണ്‌ لَا تَسْمَعُوا لِهَٰذَا الْقُرْآنِ وَالْغَوْا فِيهِ…… (നിങ്ങള്‍ ഈ ക്വുര്‍ആനിലേക്കു ചെവികൊടുക്കരുത്‌; അതില്‍ ബഹളംകൂട്ടി ഒച്ചപ്പാടുണ്ടാക്കുകയും ചെയ്യുവിന്‍. നിങ്ങള്‍ വിജയം നേടിയേക്കും (41:26).) എന്നും മറ്റും അവര്‍ പറഞ്ഞിരുന്നതും.  ക്വുര്‍ആന്‍ ഓതിക്കേള്‍ക്കുമ്പോള്‍ മൗനവലംബിക്കുകയും, ശ്രദ്ധ കൊടുക്കുകയും വേണമെന്ന കല്‍പന അവിശ്വാസികള്‍ക്കു മാത്രം ബാധകമല്ല. എല്ലാവര്‍ക്കും, എല്ലായ്‌പ്പോഴും ബാധകം തന്നെയാകുന്നു. ജമാഅത്തായി നമസ്‌കരിക്കുമ്പോള്‍, ഇമാമിന്റെ ക്വുര്‍ആന്‍ പാരായണം കേള്‍ക്കുന്ന മഅ്‌മൂമുകള്‍ (പിന്നില്‍ തുടര്‍ന്നു നമസ്‌കരിക്കുന്നവര്‍) ക്വുര്‍ആനും മറ്റും ഓതരുതെന്നും, ഓതുന്ന പക്ഷം അതു വളരെ പതുക്കെയായിരിക്കണമെന്നും മറ്റുമുള്ള അഭിപ്രായ വ്യത്യാസങ്ങളും ഫിക്വ്‌ഹു (കര്‍മശാസ്‌ത്ര) ഗ്രന്ഥങ്ങളില്‍ സ്ഥലം പിടിച്ചിരിക്കുന്നതു ഈ വചനത്തിന്റെ വ്യാഖ്യാനത്തില്‍ നിന്നാണെന്നറിയുമ്പോള്‍, ഇതിന്റെ അര്‍ത്ഥവ്യാപ്‌തി ഏറെക്കുറെ ഊഹിക്കാവുന്നതാകുന്നു. ഈ കല്‍പനയുടെ ലക്ഷ്യം പൂര്‍ണ്ണമായി ഫലത്തില്‍ വരേണമെങ്കില്‍, കേള്‍ക്കുന്നവര്‍ക്കു ക്വുര്‍ആന്റെ അര്‍ത്ഥവും ആശയവും സാമാന്യമായെങ്കിലും അറിഞ്ഞിരിക്കേണ്ടതുണ്ടെന്നു പറയേണ്ടതില്ല. എന്നാലും അര്‍ത്ഥം അറിയാത്തവര്‍ക്കും ഈ കല്‍പന ഒട്ടും ബാധകമല്ലെന്നു കരുതുവാനും പാടില്ലാത്തതാകുന്നു. അര്‍ത്ഥം അറിയാത്തവരായിരുന്നാല്‍ പോലും അല്ലാഹുവിന്റെ വചനമായ ക്വുര്‍ആന്‍ കേള്‍ക്കുമ്പോള്‍ അച്ചടക്കത്തോടു കൂടി അതു ശ്രദ്ധിക്കുകയും മറ്റു കോലാഹലങ്ങളില്‍ മുഴുകാതിരിക്കുകയും ചെയ്യുന്നതു അതിനോടു കാണിക്കേണ്ട ഒരു മര്യാദയത്രെ. അതിനോടു അനാദരവും അവഗണനാനയവും കാണിക്കുന്നതു ധിക്കാരവുമാകുന്നു. ഇത്തരം കാര്യങ്ങളെക്കുറിച്ചു മുഖവുരയില്‍ വിവരിച്ചതു ഓര്‍ക്കുക."
  7,205,"ക്വുര്‍ആന്‍ വായി (ച്ചു കേള്‍പ്പി) ക്കപ്പെട്ടാല്‍, നിങ്ങള്‍ അതിലേക്കു ചെവി കൊടുക്കുകയും, അടങ്ങിയിരിക്കുകയും ചെയ്യുവിന്‍; നിങ്ങള്‍ക്കു കരുണ ചെയ്യപ്പെട്ടേക്കാം. വിനയപ്പെട്ടും, ഭയപ്പെട്ടും കൊണ്ട്‌ നിന്റെ റബ്ബിനെ നീ സ്വയം ഓര്‍ക്കുക (അഥവാ കീര്‍ത്തനം ചെയ്യുക). വാക്കില്‍ നിന്നും ഉച്ചത്തിലല്ലാതെയും (ഓര്‍ക്കുക); രാവിലെയും, വൈകുന്നേരങ്ങളിലും. നീ അശ്രദ്ധന്‍മാരുടെ കൂട്ടത്തില്‍ ആയിരിക്കയും ചെയ്യരുത്‌.   ഈ വചനം ഓതിയ ഉടനെ ഒരു സുജൂദു ചെയ്യേണ്ടതാകുന്നു. ഓത്തിന്റെ സുജൂദു (سجود التلاوة) നിയമിക്കപ്പെട്ടിട്ടുള്ള സൂക്തങ്ങളില്‍ ഒന്നാമത്തേതാണിതു. ഇതില്‍ പണ്ഡിതന്‍മാര്‍ക്കിടയില്‍ ഭിന്നാഭിപ്രായമില്ല. സുജൂദിനു പ്രേരിപ്പിച്ചുകൊണ്ടുള്ള ചില വചനങ്ങളിലാണു പാരായണ വേളയില്‍ സുജൂദു നിയമിക്കപ്പെട്ടിരിക്കുന്നത്‌. അവ അതതിന്റെ സ്ഥാനങ്ങളില്‍ ‘മുസ്വ്‌ഹഫി’ല്‍ അടയാളപ്പെടുത്തിയിരിക്കും. അല്‍പം ചില സ്ഥലങ്ങളില്‍ സുജൂദു വേണ്ടതുണ്ടോ, ഇല്ലേ എന്നതില്‍ പണ്ഡിതന്‍മാര്‍ക്കിടയില്‍ അഭിപ്രായ വ്യത്യാസം കാണാമെങ്കിലും മിക്ക സ്ഥലവും അഭിപ്രായ വ്യത്യാസമില്ലാത്തതാകുന്നു. സുജൂദിന്റെ ആയത്തുകളില്‍ ഈ വചനവും നബി (صَلَّى اللَّهُ عَلَيْهِ وَسَلَّمَ) എണ്ണിയതായി ഹദീഥില്‍ വന്നിരിക്കുന്നു. (ജ.)  ذِكْر (ദിക്‌ര്‍) എന്ന വാക്കിനു ‘ഓര്‍ക്കുക, സ്‌മരിക്കുക, പറയുക, പ്രഖ്യാപിക്കുക, കീര്‍ത്തനം ചെയ്യുക, പ്രസ്‌താവിക്കുക’ എന്നൊക്കെ സന്ദര്‍ഭോചിതം അര്‍ത്ഥങ്ങള്‍ വരും. മനസ്സുകൊണ്ടും, വാക്കുകൊണ്ടുമുള്ള ധ്യാനങ്ങള്‍ അതില്‍ ഉള്‍പ്പെടുന്നുവെന്നു ആദ്യത്തെ വചനത്തില്‍നിന്നും മറ്റും വ്യക്തമാകുന്നു. തസ്‌ബീഹു, ഹംദു, തക്‌ബീര്‍, ദുആ (സ്‌തോത്രകീര്‍ത്തനം, സ്‌തുതി കീര്‍ത്തനം, മഹത്വകീര്‍ത്തനം, പ്രാര്‍ത്ഥന) മുതലായവയെക്കുറിച്ചാണു സാധാരണ ‘ദിക്‌ര്‍’ എന്നു പറഞ്ഞു വരുന്നതു. ഇവയെല്ലാം വിനയത്തോടും, ഭയഭക്തിയോടു കൂടിയും മിതമായ ശബ്‌ദത്തോടുകൂടിയും ആയിരിക്കേണ്ടതുണ്ടെന്നും, രാവിലെയും വൈകുന്നേരവും പ്രത്യേകം അല്ലാഹുവിനെ സ്‌മരിക്കേണ്ടതുണ്ടെന്നും അല്ലാഹു അറിയിച്ചു തരുന്നു. ഉച്ചത്തില്‍ ശബ്‌ദമിട്ടുകൊണ്ടും, ഹൃദയം സ്‌പര്‍ശിക്കാതെ നാവിലൂടെ ഉരുവിട്ടുകൊണ്ടുമുള്ള ധ്യാനങ്ങളും പ്രാര്‍ത്ഥനകളും നന്നല്ലെന്നു ഇതില്‍ നിന്നു സ്‌പഷ്‌ടമാണു. കഴിഞ്ഞ 55,56 വചനങ്ങളുടെ വ്യാഖ്യാനത്തില്‍ വിവരിച്ച സംഗതികളും ഇവിടെ ഓര്‍ക്കത്തക്കവയാണ്‌.  സമയ വ്യത്യാസം കൂടാതെ എല്ലായ്‌പ്പോഴും അല്ലാഹുവിനെക്കുറിച്ചുള്ള സ്‌മരണ ഉണ്ടായിരിക്കേണ്ടതു തന്നെ. എങ്കിലും രാവും പകലും മാറിക്കൊണ്ടിരിക്കുന്ന അവസരങ്ങളാണല്ലോ രാവിലെയും വൈകുന്നേരവും. പലതരം പ്രകൃതി മാറ്റങ്ങളും സംഭവിക്കുന്ന ആ സമയങ്ങള്‍ അല്ലാഹുവിന്റെ ദൃഷ്‌ടാന്തങ്ങളെയും അനുഗ്രഹങ്ങളെയും കുറിച്ചു ഓര്‍മ്മിക്കുവാന്‍ പറ്റിയ പ്രത്യേക അവസരമത്രെ. മനുഷ്യന്റെ ജീവിത വ്യവഹാരങ്ങളില്‍ അവന്‍ വ്യാപൃതനാകുന്നതു പകലിലാണു. രാത്രി അവന്‍ വിശ്രമത്തിനു ഉപയോഗിക്കയും ചെയ്യുന്നു. ഈ രണ്ടവസ്ഥയുടെയും ആരംഭത്തില്‍ അല്‍പസമയം അല്ലാഹുവിന്റെ സ്‌മരണക്കുവേണ്ടി വിനിയോഗിക്കുന്നതു ഏതു നിലക്കും ഉപയുക്തമാണല്ലോ. ചില പ്രത്യേക സമയങ്ങളില്‍ നമസ്‌കാരം, ദിക്‌ര്‍ മുതലായവ നിശ്ചയിക്കപ്പെട്ടതിനെക്കുറിച്ച്‌ സൂഃ റൂം 17,19 വചനങ്ങളുടെ വ്യാഖ്യാനത്തില്‍ വിവരിച്ചിട്ടുള്ളതു നോക്കുക.  ഭയഭക്തിയോടും അച്ചടക്കത്തോടുംകൂടി അല്ലാഹുവിനെ സ്‌മരിക്കുവാന്‍ കല്‍പിച്ചതിനെത്തുടര്‍ന്നു ആ വിഷയത്തില്‍ മലക്കുകളുടെ സ്ഥിതി എന്താണെന്നു അല്ലാഹു ചൂണ്ടിക്കാട്ടുന്നു. അതായതു, അഹംഭാവം തീണ്ടാതെ – ഭക്തി വിനയത്തോടുകൂടി അവര്‍ അവനു സദാ തസ്‌ബീഹു, സുജൂദു മുതലായ ആരാധനകള്‍ നടത്തിക്കൊണ്ടിരിക്കുന്നുവെന്നു. മനുഷ്യരും അവരെപ്പോലെ, അല്ലാഹുവിനെപ്പറ്റി അശ്രദ്ധരാകാതെ ഭക്തി വിനയമുള്ളവരായിക്കൊണ്ടിരിക്കേണ്ടതുണ്ട്‌ എന്നു നമ്മെ ഉണര്‍ത്തുകയാണ്‌ മലക്കുകളെ സംബന്ധിച്ച ഈ പ്രശംസയുടെ താല്‍പര്യം. മലക്കുകളെപ്പററി അല്ലാഹു പറയുന്നു: ‘അല്ലാഹുവിന്റെ അടുക്കലുള്ളവര്‍ അവനെ ആരാധിക്കുന്നതിനെപ്പറ്റി അഹംഭാവം നടിക്കുകയില്ല; അവര്‍ ക്ഷീണിച്ചു കുഴങ്ങുകയുമില്ല. അവര്‍ രാവും പകലും സ്‌തോത്രകീര്‍ത്തനം ചെയ്‌തുകൊണ്ടിരിക്കുന്നു. അവര്‍ തളരുന്നില്ല’ (അന്‍ബിയാഉ്‌ 19,20). ഇവിടങ്ങളിലൊക്കെ الَّذِينَ عِندَه (അല്ലാഹുവിന്റെ അടുക്കലുള്ളവര്‍) എന്നു പറഞ്ഞതു മലക്കുകളെ ഉദ്ദേശിച്ചാണെന്നു ഏതു നിഷ്‌പക്ഷ ബുദ്ധിക്കും തുടര്‍ന്നു പറഞ്ഞ വാക്കുകളില്‍ നിന്നു തന്നെ മനസ്സിലാക്കാവുന്നതാണ്‌. എങ്കിലും ചില സ്ഥാപിത താല്‍പര്യക്കാരായ പുത്തന്‍ വ്യാഖ്യാനക്കാര്‍ ‘ദൈവ സാമീപ്യം സിദ്ധിച്ച മഹാപുരുഷന്‍മാരാണ്‌ അതുകൊണ്ടുദ്ദേശ്യം’ എന്നു പറഞ്ഞു കാണുന്നു. അദൃശ്യസൃഷ്‌ടികളിലുള്ള വിശ്വാസക്കുറവില്‍ നിന്നു ഉടലെടുത്ത ഏതോ ഒരു താല്‍പര്യമായിരിക്കാം ഇവരെ ഈ വ്യാഖ്യാനത്തിലെത്തിച്ചതു (അല്ലാഹുവിനറിയാം). ക്വുര്‍ആന്‍ വ്യാഖ്യാതാക്കള്‍ ആരും അങ്ങിനെ അഭിപ്രായപ്പെട്ടിട്ടില്ലെന്നതു പോകട്ടെ, അറബിഭാഷാ പരിജ്ഞാനമുള്ള ഒരു സത്യവിശ്വാസിയും അങ്ങിനെ പറയുവാന്‍ മുതിരുമെന്നു തോന്നുന്നില്ല.  ഈ വചനങ്ങളിലടങ്ങിയ ആശയം പരിഗണിക്കുമ്പോള്‍, ഇവിടെ ഓത്തിന്റെ സുജൂദു ചെയ്‌വാന്‍ നിശ്ചയിക്കപ്പെട്ടതു വളരെ യുക്തവും അര്‍ത്ഥവത്തുമാണെന്നു വ്യക്തമാകുന്നു.  الحمد لله أولا وآخرا – اللهم لك المنة والفضل  (كان الفراغ من تسويد تفسير هذه السورة ليلة الاحد غرة ربيع الاول سنة ١٣٩٧ ه الموافق : ١٩-٢-١٩٧٧ م  ومن تبيضه ضحوة يوم الاثنين _ اليوم الثاني من ايام التشريق سنة ١٣٩٨ ه الموافق : ١٣-١١-١٩٧٨ م -م نى)"
  7,206,"1159"
