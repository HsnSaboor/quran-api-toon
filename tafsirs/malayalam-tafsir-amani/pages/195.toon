tafsir[7]{c,v,t}:
  9,48,"പശ്ചാത്തപിച്ചു മടങ്ങുന്നവര്‍, (അല്ലാഹുവിനെ) ആരാധിക്കുന്നവര്‍, (അവന്‌) സ്‌തുതി കീര്‍ത്തനം ചെയ്യുന്നവര്‍, ദേശാടനക്കാര്‍ (അഥവാ നോമ്പുകാര്‍), 'റുകൂഉ്‌' [കുമ്പിട്ട്‌ നമസ്‌കാരം] ചെയ്യുന്നവര്‍, 'സുജൂദ്‌' [സാഷ്‌ടാംഗ നമസ്‌കാരം] ചെയ്യുന്നവര്‍, സദാചാരംകൊണ്ട്‌ കല്‍പിക്കുന്നവരും, ദുരാചാരത്തെക്കുറിച്ച്‌ വിരോധിക്കുന്നവരുമായുള്ളവര്‍, അല്ലാഹുവിന്‍റെ അതിര്‍ത്തികളെ [നിയമപരിധികളെ] കാത്തുസൂക്ഷിക്കുന്നവരും! സത്യവിശ്വാസികള്‍ക്ക്‌ സന്തോഷമറിയിക്കുകയും ചെയ്യുക.   കപടവിശ്വാസികളുടെ ഈ സ്വഭാവം പുതിയതൊന്നുമല്ല. മുമ്പുതന്നെ പലപ്പോഴും വിശിഷ്യാ -ഹിജ്‌റഃയുടെ ആദ്യകാലങ്ങളിലും ഉഹ്‌ദ്‌ യുദ്ധം മുതലായ സന്ദര്‍ഭങ്ങളിലും- കുഴപ്പങ്ങളുണ്ടാക്കുവാന്‍ ശ്രമം നടത്തലും ഗൂഢപരിപാടികള്‍ വഴി കാര്യങ്ങള്‍ അവതാളത്തിലാക്കലും അവരുടെ പതിവാണല്ലോ. എന്നാലും അവസാനം, അവരുടെ ആഗ്രഹത്തിനും ഇഷ്‌ടത്തിനും എതിരായി അല്ലാഹുവിന്‍റെ സഹായം നിങ്ങള്‍ക്ക്‌ യഥാര്‍ത്ഥമായിത്തീരുകയും, അവന്‍റെ മതത്തിന്‌ വിജയം കൈവരുകയും തന്നെ ചെയ്‌തു. "
  9,49,"ഇബ്‌റാഹീം അദ്ദേഹത്തിന്‍റെ പിതാവിനുവേണ്ടി പാപമോചനം തേടിയത്‌ അദ്ദേഹം അയാളോട്‌ ചെയ്‌തിരുന്ന ഒരു വാഗ്‌ദത്തം നിമിത്തമല്ലാതെ ആയിരുന്നില്ല. എന്നിട്ട്‌ അയാള്‍ അല്ലാഹുവിന്‍റെ ഒരു ശത്രുവാണെന്ന്‌ അദ്ദേഹത്തിന്‌ വ്യക്തമായിത്തീര്‍ന്നപ്പോള്‍, അദ്ദേഹം അയാളില്‍നിന്ന്‌ (ബന്ധം) വിട്ടുമാറി. നിശ്ചയമായും, ഇബ്‌റാഹീം വളരെ വിനയനും സഹനശീലനും തന്നെയാകുന്നു.   കപടവിശ്വാസികളില്‍പെട്ട ചിലരെപ്പറ്റിതന്നെയാണ്‌ ഈ പ്രസ്‌താവനയെന്ന്‌ പറയേണ്ടതില്ല. കപടവിശ്വാസികളുടെ തനിനിറം തുറന്നുകാട്ടുന്ന വേറെയും പല പ്രസ്‌താവനകള്‍ ഇതുപോലെ താഴെ ഇനിയും കാണാവുന്നതാണ്‌. എനിക്ക്‌ ഈ യുദ്ധയാത്രയില്‍ നിന്നു ഒഴിവ്‌ നല്‍കാതിരുന്നാല്‍ ഞാന്‍ കുഴപ്പത്തിലാകും, അതുകൊണ്ട്‌ എനിക്ക്‌ ഒഴിവനുവദിക്കണേ എന്ന്‌ അവര്‍ നബി (صَلَّى اللَّهُ عَلَيْهِ وَسَلَّمَ) യോട്‌ അപേക്ഷിക്കുന്നു. യുദ്ധത്തില്‍ പങ്കെടുക്കുവാന്‍ ആഗ്രഹമില്ലായ്‌കയല്ല, കുഴപ്പം ഭയന്നു പോരാതിരിക്കുവാന്‍ ഞാന്‍ നിര്‍ബന്ധിതനായിരിക്കുകയാണ്‌. അങ്ങുന്ന്‌ എനിക്ക്‌ സമ്മതം നല്‍കാതിരുന്നാല്‍ ഞാന്‍ കല്‌പന ലംഘിച്ചവനായിത്തീരുമല്ലോ- അതിനിടയാക്കരുതേ -എന്നുള്ള അര്‍ഥത്തിലും, എനിക്ക്‌ ഒഴിവ്‌ നല്‍കാത്തപക്ഷം, എന്‍റെ കുടുംബവും സ്വത്തും നോക്കുവാന്‍ ആളില്ലാതെ വിഷമത്തിലാകും- അതിന്‌ ഇടയാക്കരുതേ- എന്നുള്ള അര്‍ഥത്തിലും അവരുടെ ഈ വാക്കിന്‌ വ്യാഖ്യാനം നല്‍കപ്പെട്ടിട്ടുണ്ട്‌.  എങ്കിലും താഴെ കാണുന്ന രിവായത്തിലും മറ്റും കാണുന്നതുപോലെ, ഒരു പ്രത്യേക സംഭവമാണ്‌ ഈ വചനത്തില്‍ സൂചിപ്പിക്കപ്പെട്ടിരിക്കുന്നത്‌ എന്ന്‌ മനസ്സിലാകുന്നു. ഇബ്‌നുല്‍ മുന്‍ദിര്‍, ത്വബ്‌റാനീ (റ) മുതലായവര്‍ ഇബ്‌നു അബ്ബാസ്‌ (റ)ല്‍ നിന്ന്‌ ഇങ്ങിനെ ഉദ്ധരിച്ചിരിക്കുന്നു: തബൂക്കിലേക്ക്‌ പടയെടുപ്പിനുദ്ദേശിച്ചപ്പോള്‍ (ബനൂസലമഃ ഗോത്രക്കാരനായ) ജദ്ദുബ്‌നു കൈ്വസിനോട്‌ ചോദിക്കുകയുണ്ടായി: `മഞ്ഞ വര്‍ഗക്കാരോട്‌ (*) സമരം ചെയ്യുന്നതിനെക്കുറിച്ച്‌ താന്‍ എന്തുപറയുന്നു?’ അവന്‍ പറഞ്ഞു: `ഞാന്‍ പല ഭാര്യമാരുള്ള ഒരു പുരുഷനാണ്‌. ഞാന്‍ മഞ്ഞ വര്‍ഗക്കാരുടെ സ്‌ത്രീകളെ കാണുന്ന മാത്രയില്‍ കുഴപ്പത്തിലകപ്പെട്ടേക്കും. (**) അതുകൊണ്ട്‌ എനിക്ക്‌ (ഒഴിവാകുവാന്‍) സമ്മതം നല്‍കണം. എന്നെ കുഴപ്പത്തിലാക്കരുത്‌, ഇത്‌ സംബന്ധിച്ച്‌ ഈ (49-ാം) വചനം അവതരിച്ചു. ഇതുപോലെ, ആഇശ, ജാബിര്‍ (റ) എന്നിവരില്‍ നിന്നും രിവായത്തുകള്‍ വന്നിരിക്കുന്നു.  ഏതായാലും ഉദ്ദേശ്യശുദ്ധിയോടുകൂടിയല്ല അവര്‍ നബി (صَلَّى اللَّهُ عَلَيْهِ وَسَلَّمَ) യോട്‌ സമ്മതം ചോദിച്ചതെന്നും, അവര്‍ ആ യാത്രയില്‍ പങ്കെടുക്കാന്‍ തീരെ ഉദ്ദേശിക്കാത്തവരാണെന്നും വ്യക്തംതന്നെ. `കുഴപ്പം’ (فتنة) കൊണ്ട്‌ അവര്‍ ഉദ്ദേശിച്ചത്‌ മേല്‍ കണ്ട ഏതു കാര്യമായിരുന്നാലും ശരി, അതിനേക്കാള്‍ വമ്പിച്ച കുഴപ്പത്തിലാണ്‌ അവര്‍ ചാടിയിരിക്കുന്നതെന്ന്‌ അല്ലാഹു അറിയിക്കുന്നു. അതായത്‌ അവിശ്വാസവും കാപട്യവുമാകുന്ന കുഴപ്പത്തിലാണവര്‍ അകപ്പെട്ടിരിക്കുന്നത്‌. അതിന്‍റെ ഫലമാകട്ടെ അതികഠിനവും ശാശ്വതവുമായ നരകവും!   (*) യൂറോപ്യന്‍മാരെപ്പറ്റി നാം ‘വെള്ളക്കാര്‍’ എന്ന്‌ പറയാറുള്ളതുപോലെ അറബികള്‍ അവരെപ്പറ്റി മഞ്ഞവര്‍ഗക്കാര്‍ (بنو الاصفر) എന്ന്‌ പറഞ്ഞിരുന്നു. യൂറോപ്യന്‍ രാജ്യമായ റോമക്കാരുടെ കീഴിലായിരുന്ന്‌ അന്നു ശാം രാജ്യങ്ങള്‍. അതുകൊണ്ടാണ്‌ സമരം മഞ്ഞവര്‍ഗക്കാരോടെന്ന്‌ പറഞ്ഞത്‌.  (**) വെള്ളക്കാരുടെ സ്‌ത്രീകളെ കാണുമ്പോള്‍ എന്‍റെ മനസ്സു ഇടറിപ്പോകുമെന്നര്‍ഥം."
  9,50,"ഒരു ജനതയെയും (തന്നെ) അവര്‍ക്ക്‌ അല്ലാഹു മാര്‍ഗദര്‍ശനം നല്‍കിയതിനുശേഷം വഴിപിഴവിലാക്കാവതല്ല. [വഴി പിഴവിലാക്കുക പതിവില്ല] അവര്‍ സൂക്ഷിക്കേണ്ടതിനെ അവര്‍ക്ക്‌ അവന്‍ വ്യക്തമാ (യി വിവരിച്ചുകൊടു) ക്കുന്നതുവരേക്കും. നിശ്ചയമായും, അല്ലാഹു എല്ലാ കാര്യത്തെക്കുറിച്ചും അറിയുന്നവനാണ്‌.   വിജയം, ഗനീമത്ത്‌ മുതലായ വല്ല ഗുണങ്ങളും നബി (صَلَّى اللَّهُ عَلَيْهِ وَسَلَّمَ) ക്കും സത്യവിശ്വാസികള്‍ക്കും യുദ്ധത്തില്‍ ലഭിക്കുന്നത്‌ അവര്‍ക്ക്‌ വെറുപ്പാണ്‌. നേരെ മറിച്ചു അവര്‍ക്ക്‌ വല്ല അനിഷ്‌ടങ്ങളും സംഭവിച്ചാല്‍, അതില്‍ അവര്‍ സന്തോഷം കൊള്ളുകയും, ഞങ്ങള്‍ നേരത്തെതന്നെ മുന്‍കരുതലെടുത്തു- അതുകൊണ്ട്‌ ഞങ്ങള്‍ക്കതു ബാധിക്കാതെ കഴിഞ്ഞു-എന്ന്‌ അഹങ്കരിക്കുകയും ചെയ്യും എന്ന്‌ സാരം. അവര്‍ വളരെ ദീര്‍ഘദൃഷ്‌ടിയും, അകലക്കാഴ്‌ചയുമുള്ളവരാണ്‌, നബി (صَلَّى اللَّهُ عَلَيْهِ وَسَلَّمَ) ക്കും സ്വഹാബികള്‍ക്കും വിവേകവും മുന്‍കരുതലുമില്ലാത്തതു കൊണ്ടാണ്‌ ആപത്ത്‌ പിണയുന്നത്‌ എന്നൊക്കെയാണല്ലോ അവരുടെ വാക്കിലെ സൂചന. ഇതിന്‌ ഇങ്ങിനെ മറുപടി നല്‍കുവാന്‍ നബി (صَلَّى اللَّهُ عَلَيْهِ وَسَلَّمَ) യോട്‌ അല്ലാഹു കല്‍പിക്കുന്നു:- "
  9,51,"തീര്‍ച്ചയായും, നബിയുടെയും, (ആ) ഞെരുക്കത്തിന്‍റെ ഘട്ടത്തില്‍ അദ്ദേഹത്തെ പിന്‍തുടര്‍ന്നു പോയവരായ 'മുഹാജിറു'കളുടെയും, 'അന്‍സ്വാരി'കളുടെയും പേരില്‍ അല്ലാഹു (കനിഞ്ഞു) മടങ്ങിയിട്ടുണ്ട്‌; [അവര്‍ക്ക്‌ പൊറുത്തുകൊടുത്തിട്ടുണ്ട്‌] അവരില്‍ നിന്നുള്ള ഒരു കൂട്ടരുടെ ഹൃദയങ്ങള്‍ തെറ്റിപ്പോകുമാറായതിനുശേഷം;- (അതെ) പിന്നെ, അവരുടെമേല്‍ അവന്‍ (കനിഞ്ഞു) മടങ്ങി. നിശ്ചയമായും അവന്‍, അവരില്‍ വളരെ കൃപയുള്ളവനും, കരുണാനിധിയുമാകുന്നു.   അല്ലാഹു നിശ്ചയിച്ചുവെച്ചതിനപ്പുറം ഒന്നും സംഭവിക്കാന്‍ പോകുന്നില്ല. മുന്‍കരുതലുകള്‍കൊണ്ടൊന്നും അതില്ലാതാക്കുവാന്‍ സാധ്യമല്ല. ഞങ്ങളുടെ യജമാനന്‍ അവനായതുകൊണ്ട്‌ അവന്‍റെ കല്‍പനയനുസരിക്കുകയേ ഞങ്ങള്‍ക്ക്‌ നിവൃത്തിയുള്ളൂ. എല്ലാകാര്യവും അവനില്‍ അര്‍പ്പിക്കുകയാണ്‌ സത്യവിശ്വാസികള്‍ ചെയ്യേണ്ടത്‌. അതാണ്‌ ഞങ്ങള്‍ ചെയ്യുന്നതും എന്ന്‌ സാരം. ഈ പൊതുതത്വം ഓര്‍മിപ്പിച്ചശേഷം, അവരോട്‌ വീണ്ടും പറയുവാന്‍ കല്‍പിക്കുന്നു:- "
  9,52,"പിന്നേക്ക്‌ വെക്കപ്പെട്ടവരായ (ആ) മൂന്നാളുടെ പേരിലും (അല്ലാഹു കനിഞ്ഞു മടങ്ങിയിരിക്കുന്നു); ഭൂമി വിശാലമായതോടെ (ത്തന്നെ) അതവര്‍ക്ക്‌ ഇടുങ്ങി (യതായി തോന്നി) പ്പോകുന്നതുവരെയും, തങ്ങളുടെ മനസ്സുകള്‍ തങ്ങള്‍ക്ക്‌ ഞെരുങ്ങിപ്പോകുകയും, അല്ലാഹുവില്‍ നിന്ന്‌ (രക്ഷക്ക്‌) അവങ്കലേക്കല്ലാതെ (വേറെ) ആശ്രയസ്ഥാനമില്ലെന്ന്‌ അവര്‍ കരുതുകയും ചെയ്യുന്നത്‌ (വരെയും അവര്‍ ക്ലേശമനുഭവിച്ചു) (അതെ, എന്നിട്ട്‌) പിന്നെ-അവര്‍ (പശ്ചാത്തപിച്ചു) മടങ്ങുവാന്‍ വേണ്ടി- അവന്‍ അവരുടെമേല്‍ (കനിഞ്ഞു) മടങ്ങി. നിശ്ചയമായും അല്ലാഹു തന്നെയാണ്‌ വളരെ (കനിഞ്ഞു) മടങ്ങുന്നവനും, കരുണാനിധിയുമായുള്ളവന്‍.   സമരം (യുദ്ധം) മുഖേന ഞങ്ങള്‍ക്ക്‌ സംഭവിക്കാനുള്ളത്‌ രണ്ടിലൊരു കാര്യമാണ്‌. ഒന്നുകില്‍ വിജയം, അല്ലെങ്കില്‍ വീരമരണം അഥവാ രക്തസാക്ഷിത്വം. രണ്ടായാലും അത്‌ ഞങ്ങള്‍ക്ക്‌ വമ്പിച്ച നന്‍മ തന്നെ. ഇതിലപ്പുറം ഞങ്ങളെക്കുറിച്ച്‌ നിങ്ങള്‍ക്ക്‌ പ്രതീക്ഷിക്കുവാനില്ല. അതേസമയം ഞങ്ങള്‍ക്ക്‌ നിങ്ങളെക്കുറിച്ച്‌ പ്രതീക്ഷിക്കുവാനുള്ളത്‌ ഏറ്റവും മോശപ്പെട്ട രണ്ടു കാര്യങ്ങളാണ്‌. ഒന്നുകില്‍, അല്ലാഹു നിങ്ങള്‍ക്ക്‌ എന്തെങ്കിലും വമ്പിച്ച ശിക്ഷ നല്‍കി നിങ്ങളെ നശിപ്പിക്കുക. അല്ലെങ്കില്‍, നിങ്ങളുടെ രഹസ്യം വെളിക്കുവരുത്തി ഞങ്ങളുടെ കൈകളാല്‍ നിങ്ങളെ നശിപ്പിക്കുക. നിങ്ങളുടെ ഈ ദുഃസ്ഥിതി നിങ്ങള്‍ മാറ്റാത്തപക്ഷം രണ്ടിലൊന്ന്‌ നിങ്ങള്‍ക്കു സംഭവിക്കുക തന്നെ ചെയ്യും. അതുകൊണ്ട്‌ ഇരുകൂട്ടരും കാത്തിരിക്കുക: സംഭവിക്കുന്നതെന്താണെന്ന്‌ നമുക്ക്‌ കാണാമല്ലോ. "
  9,53,"സത്യവിശ്വാസികള്‍ ആകമാനം (യുദ്ധത്തിന്‌) പുറപ്പെട്ടു പോകാവതുമല്ല. എന്നാല്‍, അവരില്‍ നിന്നുള്ള എല്ലാ സംഘത്തില്‍ നിന്നും ഒരു വിഭാഗം പുറപ്പെട്ടുപോയിക്കൂടേ. മതത്തില്‍ അവര്‍ക്ക്‌ ജ്ഞാനം നേടുവാനും തങ്ങളുടെ ജനങ്ങളിലേക്ക്‌ തങ്ങള്‍ മടങ്ങി വന്നാല്‍ അവരെ താക്കീത്‌ ചെയ്യുവാനും വേണ്ടി അവര്‍ കാത്തുസൂക്ഷിച്ചേക്കാമല്ലോ.   കപടവിശ്വാസികള്‍ അല്ലാഹുവിന്‍റെ മാര്‍ഗത്തില്‍ ചിലവഴിക്കുന്നത്‌ നിര്‍ബന്ധം കൂടാതെ സ്വേഷ്‌ടപ്രകാരമായാലും ഇഷ്‌ടമില്ലാതെ നിര്‍ബ്ബന്ധത്തിനോ മറ്റോ വഴങ്ങിക്കൊണ്ടായാലും അല്ലാഹുവിങ്കല്‍ അത്‌ സ്വീകാര്യമല്ലെന്ന്‌ അല്ലാഹു വ്യക്തമാക്കുന്നു. അവര്‍ക്കതില്‍ ആത്മാര്‍ഥതയുണ്ടാകയില്ലല്ലോ. ഇതിന്‌ കാരണമായി അല്ലാഹു പറഞ്ഞത്‌ അവര്‍തോന്നിയവാസികളാണെന്നുള്ളതാണ്‌. അതിനൊരു വിശദീകരണമത്രെ അടുത്ത വചനം:- "
  9,54,"ഹേ, വിശ്വസിച്ചവരേ, അവിശ്വാസികളില്‍നിന്ന്‌ നിങ്ങളോടടുത്തു നില്‍ക്കുന്നവരുമായി നിങ്ങള്‍ യുദ്ധം ചെയ്‌തുകൊള്ളുവിന്‍; അവര്‍ നിങ്ങളില്‍ പരുഷത കണ്ടെത്തുകയും ചെയ്യട്ടെ. അല്ലാഹു സൂക്ഷ്‌മത പാലിക്കുന്നവരുടെ കൂടെയാണെന്ന്‌ അറിഞ്ഞുംകൊള്ളുവിന്‍.   നിഷ്‌കളങ്കമായ സത്യവിശ്വാസം സ്വീകരിച്ചുകൊണ്ട്‌ സന്‍മനസ്സോടുകൂടി ചെയ്യുന്ന സല്‍ക്കര്‍മങ്ങളും ദാനധര്‍മങ്ങളും മാത്രമേ അല്ലാഹു സ്വീകരിക്കുകയുള്ളുവെന്ന്‌ അല്ലാഹു പലപ്പോഴും വ്യക്തമാക്കിയിട്ടുള്ളതാണ്‌ إِنَّمَا يَتَقَبَّلُ الَّلهُ مِنَ الْمُتَّقِين (സുക്ഷ്‌മത പാലിക്കുന്നവരില്‍ നിന്ന്‌ മാത്രമേ അല്ലാഹു സ്വീകരിക്കുകയുള്ളൂ) "
