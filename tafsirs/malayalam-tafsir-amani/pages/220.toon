tafsir[9]{c,v,t}:
  10,98,"അങ്ങനെ, ജാലവിദ്യക്കാര്‍ വന്നപ്പോള്‍, അവരോട്‌ മൂസാ പറഞ്ഞു: `നിങ്ങള്‍ ഇടുന്നതെന്തോ അത്‌ ഇട്ടേക്കുവിന്‍.'   لوْلَا (ലൗലാ) എന്ന അവ്യയം രണ്ടര്‍ത്ഥത്തില്‍ ഉപയോഗിക്കാറുണ്ട്‌:  (1) ഒരു കാര്യം മുടങ്ങിയത്‌ നിമിത്തം (അതുമായി ബന്ധപ്പെട്ട്‌ നില്‍ക്കുന്ന) മറ്റൊരു കാര്യം മുടങ്ങുന്നതിനെ (امتناع الشىء لامتناع غيره) ഉദ്ദേശിച്ചും,  (2) പ്രേരണ നല്‍കുന്നതിനെ (التحضيض) ഉദ്ദേശിച്ചും, ഈ രണ്ടാമത്തെ അര്‍ത്ഥത്തിലാണ്‌ ഇവിടെ അതുള്ളത്‌. فلولا എന്നതിന്‍റെ സ്ഥാനത്ത്‌ فهلا (ഫഹല്ലാ) എന്നും ഇവിടെ വായിക്കപ്പെട്ടിട്ടുണ്ട്‌താനും. ചില ക്വുര്‍ആന്‍ വ്യാഖ്യാതാക്കള്‍ രണ്ടാമത്തെ അര്‍ത്ഥമാണ്‌ ഇവിടെ ഉദ്ദേശ്യം എന്നതിന്‌ ഈ വായന പിന്‍ബലം നല്‍കുന്നതായി രേഖപ്പെടുത്തിയിട്ടുമുണ്ട്‌.  മുന്‍വചനങ്ങളില്‍ പറഞ്ഞ വിഷയങ്ങളുമായി ബന്ധപ്പെട്ടതുതന്നെയാണ്‌ ഈ വചനവും. പ്രവാചകന്‍മാര്‍ വന്ന്‌ സത്യമാര്‍ഗം പ്രബോധനം ചെയ്യുകയും, വിശ്വസിക്കാത്തവര്‍ക്ക്‌ പൊതുശിക്ഷയെക്കുറിച്ച്‌ താക്കീത്‌ നല്‍കുകയും ചെയ്‌ത നാട്ടുകാര്‍ തക്കസമയത്ത്‌ വിശ്വസിക്കുകയില്ല. ശിക്ഷ കണ്‍മുമ്പില്‍ എത്തുമ്പോഴേ അവര്‍ വിശ്വസിക്കുവാന്‍ തയ്യാറാകുകയുള്ളൂ. അതുകൊണ്ട്‌ ആ വിശ്വാസം അവര്‍ക്ക്‌ പ്രയോജനപ്പെട്ടതുമില്ല. അവര്‍ നേരത്തെ തന്നെ വിശ്വസിക്കുകയും, അങ്ങനെ ആ വിശ്വാസം അവര്‍ക്ക്‌ പ്രയോജനപ്പെടുകയും ചെയ്‌തുകൂടെ?! എന്നാലവര്‍ക്ക്‌ ശിക്ഷക്ക്‌ വിധേയരാവാതെ കഴിക്കാമായിരുന്നു എന്നത്രെ അല്ലാഹു ആക്ഷേപിക്കുന്നത്‌. എന്നാല്‍ മേല്‍ പറഞ്ഞ മുന്‍ സമുദായങ്ങളുടെ പൊതുസ്ഥിതി ഇതാണെങ്കിലും യൂനുസ്‌ നബി(അ) യുടെ ജനത ഇതില്‍ നിന്ന്‌ ഒഴിവാണെന്നും, അവര്‍ക്ക്‌ താക്കീത്‌ ചെയ്യപ്പെട്ട ശിക്ഷ വരുന്നതിന്‌ മുമ്പ്‌ തന്നെ അവര്‍ വിശ്വസിക്കുകയുണ്ടായെന്നും, അങ്ങനെ അവര്‍ ശിക്ഷയില്‍ നിന്ന്‌ ഒഴിവായെന്നും, കുറേ കാലം കൂടി അവര്‍ സുഖമായി ജീവിക്കുകയുണ്ടായെന്നും തുടര്‍ന്നു പറഞ്ഞിരിക്കുകയാണ്‌.  മറ്റൊരു സ്ഥലത്ത്‌ അല്ലാഹു പറയുന്നു: كَذَلِكَ مَا أَتَى الَّذِينَ مِنْ قَبْلِهَمْ مِنْ رَسُولٍ….الآية (സാരം: അതുപോലെ, അവരുടെ മുമ്പുള്ളവരുടെ അടുക്കല്‍ ഏതൊരു റസൂല്‍ ചെല്ലുമ്പോഴും അദ്ദേഹം ഒരു ജാലവിദ്യക്കാരനോ, അല്ലെങ്കില്‍ ഭ്രാന്തനോ ആണെന്ന്‌ അവര്‍ പറയാതിരുന്നിട്ടില്ല. അവര്‍ അന്യോന്യം അങ്ങിനെ വസ്വിയ്യത്ത്‌ ചെയ്‌തിരിക്കുകയാണോ?! അതല്ല, അവര്‍ ക്രമം തെറ്റിപ്പോയ ജനങ്ങളാണോ? (51: 52, 53) നൂഹ്‌ നബി (അ)യുടെയും ജനതയുടെയും കഥ വിവരിച്ചശേഷം മറ്റൊരു സ്ഥലത്ത്‌ പറയുന്നു: ثُمَّ أَّرْسَلْنَا رُسُلَنَا تَتْرَا …الآية (സാരം: പിന്നീട്‌ നമ്മുടെ റസൂലുകളെ നാം തുടരെത്തുടരെ അയച്ചു. ഓരോ സമുദായത്തിനും അതിന്‍റെ റസൂല്‍ ചെല്ലുമ്പോഴൊക്കെയും അവര്‍ അദ്ദേഹത്തെ വ്യാജമാക്കി. അതിനാല്‍ അവരില്‍ ചിലരെ ചിലരോട്‌ നാം അനുഗമിപ്പിച്ചു. (നശിപ്പിച്ചു) അവരെയെല്ലാം നാം കഥാവിഷയങ്ങളാക്കിത്തീര്‍ക്കുകയും ചെയ്‌തു. (23: 44) പ്രസ്‌തുത വചനങ്ങളിലടങ്ങിയ ആശയം തന്നെയാണ്‌ ഈ വചനത്തിലും കാണുന്നത്‌. യൂനുസ്‌ നബി (അ)യുടെ ജനതയെ അതില്‍ നിന്ന്‌ ഒഴിവാക്കുകയും ചെയ്‌തിരിക്കുന്നു.  നീനുവാ (*) നിവാസികളായിരുന്നു യൂനുസ്‌ (അ)ന്‍റെ ജനത. അവര്‍ അദ്ദേഹത്തിലും അദ്ദേഹത്തിന്‍റെ പ്രബോധനത്തിലും വിശ്വസിക്കാതെ നിഷേധത്തില്‍ ശഠിച്ചു നിന്നു. ഇന്ന സമയം വരെ അവര്‍ വിശ്വസിക്കാത്തപക്ഷം അവര്‍ക്ക്‌ പൊതുശിക്ഷ വരുവാന്‍ പോകുന്നുവെന്ന്‌ അദ്ദേഹം അവര്‍ക്ക്‌ താക്കീത്‌ നല്‍കി. സമയത്തിന്‌ മുമ്പ്‌ അദ്ദേഹം സ്ഥലം വിടുകയും ചെയ്‌തു. പക്ഷേ, അവസാനംവെച്ച്‌ ജനങ്ങള്‍ക്ക്‌ ഭയമായി. പ്രവാചകനെ കണ്ടതുമില്ല. അങ്ങനെ, അവര്‍ ആബാലവൃദ്ധം ജനങ്ങളും മൃഗങ്ങളുമടക്കം ഒന്നിച്ചുകൂടി അല്ലാഹുവിനോട്‌ പ്രാര്‍ത്ഥിക്കുകയും, പശ്ചാത്തപിച്ചു മടങ്ങുകയും ചെയ്‌തു. പശ്ചാത്താപം അല്ലാഹു സ്വീകരിക്കുകയും, ശിക്ഷ ഇറക്കാതെ അവരെ രക്ഷിക്കുകയും ചെയ്‌തു. ഇതാണ്‌ യൂനുസ്‌ നബി (അ)യുടെ ജനതയുടെ സംഭവത്തിന്‍റെ ചുരുക്കം.   (*) ഇറാഖിന്‍റെ വടക്ക്‌ മൂസ്വലി (موصل) ന്നടുത്തുണ്ടായിരുന്ന ഒരു പ്രാചീന രാജ്യമാണ്‌ നീനുവാ (نينوى Ninive). പണ്ട്‌ അശ്‌ശൂര്‍ രാജാക്കളുടെ തലസ്ഥാനമായിരുന്നു അത്‌. പടം- 4 നോക്കുക."
  10,99,"അല്ലാഹു അവന്‍റെ വാക്യങ്ങള്‍ വഴി യഥാര്‍ത്ഥത്തെ യഥാര്‍ത്ഥമാ(യി സ്ഥാപി)ക്കുകയും ചെയ്യും; കുറ്റവാളികള്‍ വെറുത്താലും ശരി'. മൂസാ പറയുകയും ചെയ്‌തു: `എന്‍റെ ജനങ്ങളേ, നിങ്ങള്‍ അല്ലാഹുവില്‍ വിശ്വസിച്ചിരിക്കുന്നുവെങ്കില്‍, നിങ്ങള്‍ അവന്‍റെമേല്‍ ഭരമേല്‍പിക്കുവിന്‍; നിങ്ങള്‍ `മുസ്‌ലിംകള്‍' [ശരിക്കും കീഴൊതുങ്ങിയവര്‍] ആണെങ്കില്‍'.   ഒന്നൊഴിയാതെ സകല മനുഷ്യരും മലക്കുകളെപ്പോലെ പ്രകൃത്യാ സത്യവിശ്വാസികളായിരിക്കണമെന്ന്‌ അല്ലാഹു ഉദ്ദേശിച്ചിട്ടില്ല. അങ്ങനെ ഉദ്ദേശിച്ചിരുന്നുവെങ്കില്‍ അങ്ങനെത്തന്നെ സംഭവിക്കുമായിരുന്നു. നന്‍മയും തിന്‍മയും തിരിച്ചറിയാനുള്ള വിവേചനബുദ്ധിയും, രണ്ടില്‍ ഇഷ്‌ടപ്പെട്ടത്‌ തിരഞ്ഞെടുക്കുവാനുള്ള അഭിപ്രായ സ്വാതന്ത്ര്യവും നല്‍കികൊണ്ടുള്ള ഒരു പ്രകൃതി വിശേഷമാണ്‌ മനുഷ്യന്‌ അവന്‍ നല്‍കിയിരിക്കുന്നത്‌. മഹത്തായ ചില ലക്ഷ്യങ്ങളും യുക്തി രഹസ്യങ്ങളും അതില്‍ അടങ്ങിയിട്ടുണ്ട്‌ താനും, അതുകൊണ്ട്‌ ആരെയും സത്യവിശ്വാസവും നേര്‍മാര്‍ഗവും സ്വീകരിക്കുമാറ്‌ നിര്‍ബന്ധിക്കുവാന്‍ നബി (صَلَّى اللَّهُ عَلَيْهِ وَسَلَّمَ) ക്കു പാടില്ല. നല്ലതും ചീത്തയും വിവരിച്ചുകൊടുക്കുകയും, വേണ്ടുന്ന ഉപദേശം നല്‍കുകയും മാത്രമേ നബി (صَلَّى اللَّهُ عَلَيْهِ وَسَلَّمَ) ചെയ്യേണ്ടതുള്ളൂ. എന്നിട്ട്‌ വിശ്വസിക്കുന്നവര്‍ വിശ്വസിച്ചുകൊള്ളട്ടെ, അല്ലാത്തവര്‍ അവിശ്വസിച്ചുകൊള്ളട്ടെ (فَمَن شَاء فَلْيُؤْمِن وَمَن شَاء فَلْيَكْفُرْ) എന്നതാണ്‌ ആദ്യത്തെ വചനത്തില്‍ പറഞ്ഞതിന്‍റെ താല്‍പര്യം. സൂഃ ഹൂദില്‍ അല്ലാഹു പറയുന്നു: `നിന്‍റെ റബ്ബ്‌ ഉദ്ദേശിച്ചിരുന്നെങ്കില്‍, അവന്‍ മനുഷ്യരെ ഒരേ സമുദായമാക്കുമായിരുന്നു. അവര്‍ ഭിന്നിച്ചവരായികൊണ്ടേ ഇരിക്കുന്നതാണ്‌. നിന്‍റെ റബ്ബ്‌ കരുണ ചെയ്‌തവരൊഴികെ. അതിനായിട്ടാണ്‌ അവരെ അവന്‍ സൃഷ്‌ടിച്ചതും. (وَلَوْ شَاءَ رَبُّكَ لَجَعَلَ النَّاسَ أُمَةً وَاحِدَة.ً… (هود 118,119 കൂടുതല്‍ വിവരം അവിടെ വെച്ച്‌ കാണാം. إِن شَاءَ اللَّهُ  നല്ലത്‌ തിരഞ്ഞെടുക്കുവാനുള്ള ബുദ്ധിയും സ്വാതന്ത്ര്യവും നല്‍കപ്പെട്ടിട്ടുണ്ടെങ്കില്‍ തന്നെയും മനുഷ്യന്‍റെ വിശ്വാസം സാക്ഷാല്‍കൃതമാവണമെങ്കില്‍ അല്ലാഹുവിന്‍റെ ഉദ്ദേശവും അനുമതിയും കൂടി അതിന്‌ അനിവാര്യമത്രെ. അതില്ലാത്തപക്ഷം- മനുഷ്യന്‍റെ അറിവും കഴിവും കൊണ്ട്‌ മാത്രം- അവന്‍റെ പ്രവൃത്തികളൊന്നും സാക്ഷാല്‍കരിക്കപ്പെടുകയില്ല. പക്ഷേ, ഒരു വ്യവസ്ഥയൊന്നും കൂടാതെ ചിലരെയങ്ങ്‌ നല്ലവരും വിശ്വാസികളുമാക്കിത്തീര്‍ക്കുകയും ചിലരെയങ്ങ്‌ മ്ലേച്ഛരും അവിശ്വാസികളുമാക്കിത്തീര്‍ക്കുകയുമല്ല അല്ലാഹു ചെയ്യുന്നത്‌. വിവേചനബുദ്ധി ഉപയോഗപ്പെടുത്തി കാര്യം ഗ്രഹിക്കാത്തവരെയായിരിക്കും അവന്‍ മ്ലേച്ഛന്‍മാരും ദുഷിച്ചവരുമാക്കുന്നത്‌ എന്നൊക്കെയാണ്‌ രണ്ടാമത്തെ വചനത്തില്‍ പ്രസ്‌താവിച്ചതിന്‍റെ താല്‍പര്യം. ജനങ്ങള്‍ സത്യവിശ്വാസം സ്വീകരിക്കുവാന്‍ മുമ്പോട്ട്‌ വരാത്തതില്‍ അതീവമായ വ്യസനം സഹിച്ചുകൊണ്ടിരിക്കുന്ന നബി തിരുമേനിക്ക്‌ (صَلَّى اللَّهُ عَلَيْهِ وَسَلَّمَ) മനസ്സമാധാനവും, ആശ്വാസവും നല്‍കുന്നതാണ്‌ ഈ രണ്ട്‌ വചനങ്ങളും.  മനുഷ്യന്‍ അവന്‍റെ എല്ലാ പ്രവര്‍ത്തനങ്ങളിലും പൂര്‍ണസ്വതന്ത്രനാണ്‌- അല്ലാഹുവിന്‍റെ ഉദ്ദേശമോ അനുമതിയോ അതില്‍ ആവശ്യമില്ല- എന്നും മറ്റും വാദിക്കുന്ന യുക്തിവാദികള്‍ക്ക്‌ ഈ രണ്ട്‌ വചനങ്ങളും, ഇതുപോലെയുള്ള മറ്റു പല വചനങ്ങളും അവയുടെ നേര്‍ക്കുനേരെയുള്ള അര്‍ത്ഥങ്ങളില്‍ സ്വീകരിക്കുവാന്‍ പ്രയാസമായിരിക്കും. അതുകൊണ്ട്‌ ഇത്തരം വചനങ്ങളിലെല്ലാം അവരുടെ വക ചില ഒളിച്ചുകളികളും ദുര്‍വ്യാഖ്യാനങ്ങളും കാണാവുന്നതാണ്‌. സൂഃ അന്‍ആമിലും താഴെ ചില സൂറത്തുകളിലും അവയെപ്പറ്റി സന്ദര്‍ഭോചിതം ചിലതെല്ലാം നാം ചൂണ്ടിക്കാട്ടിയിട്ടുണ്ട്‌. സൂഃ ഹദീദിന്‌ ശേഷമുള്ള വ്യാഖ്യാനക്കുറിപ്പില്‍ കൂടുതല്‍ വിശദീകരിക്കുകയും ചെയ്‌തിരിക്കുന്നു."
  10,100,"1463"
  10,101,"അപ്പോള്‍ അവര്‍ പറഞ്ഞു: 'ഞങ്ങള്‍ അല്ലാഹുവിന്‍റെമേല്‍ ഭരമേല്‍പിച്ചിരിക്കുന്നു. ഞങ്ങളുടെ റബ്ബേ, ഞങ്ങളെ നീ (ഈ) അക്രമികളായ ജനങ്ങള്‍ക്ക്‌ ഒരു കുഴപ്പം (കാണിക്കാനുള്ള ഇട) ആക്കരുതേ!   مَاذَافِي السَّمَاوَاتِ وَالأرْضِ എന്ന വാക്കിന്‌ ‘ആകാശഭൂമികളിലുള്ളവ’ എന്നും, ആകാശഭൂമികളില്‍ എന്താണുള്ളത്‌ എന്നും അര്‍ത്ഥം വരാവുന്നതാണ്‌. അതുപോലെത്തന്നെ مَاتُغْنِي എന്നതിന്‌  ‘ഉപകരിക്കുകയില്ല’ എന്ന്‌ നിഷേധരൂപത്തിലും , ‘എന്ത്‌ ഉപകരിക്കും’ എന്ന്‌ ചോദ്യ രൂപത്തിലും അര്‍ത്ഥം കല്‍പിക്കാം. ഉദ്ദേശ്യങ്ങളില്‍ വ്യത്യാസമില്ലതാനും."
  10,102,"നിന്‍റെ കാരുണ്യംകൊണ്ട്‌ (ഈ) അവിശ്വാസികളായജനങ്ങളില്‍ നിന്ന്‌ ഞങ്ങളെ രക്ഷപ്പെടുത്തുകയും ചെയ്യേണമേ!' അവന്‍ [അല്ലാഹു] പറഞ്ഞു: 'നിങ്ങള്‍ രണ്ടാളുടെയും പ്രാര്‍ത്ഥനക്ക്‌ ഉത്തരം നല്‍കപ്പെട്ടിരിക്കുന്നു. അതിനാല്‍, നിങ്ങള്‍ രണ്ടുപേരും ചൊവ്വിന്‌ നിലകൊള്ളുവിന്‍, അറിഞ്ഞുകൂടാത്തവരുടെ മാര്‍ഗത്തെ നിശ്ചയമായും നിങ്ങള്‍ രണ്ടാളും പിന്‍പറ്റുകയും ചെയ്യരുത്‌.'   കണക്കറ്റ നക്ഷത്ര മഹാഗോളങ്ങള്‍, സൂര്യചന്ദ്രന്‍മാര്‍, അവയുടെ ഗതിവിഗതികള്‍, സഞ്ചാരപഥങ്ങള്‍, പ്രകാശങ്ങള്‍, പ്രസരണങ്ങള്‍, രാപ്പകലുകള്‍, അവയുടെ ഏറ്റക്കുറവുകള്‍, മേഘങ്ങള്‍, മഴ, വെയില്‍, വായു, അനന്തമായ അന്തരീക്ഷം ആദിയായി ഉപരിയാകാശത്തും, എണ്ണമറ്റ സസ്യവര്‍ഗങ്ങള്‍, ഉല്‍പന്നങ്ങള്‍, ധാതുവര്‍ഗങ്ങള്‍, ഫലങ്ങള്‍, പൂക്കള്‍, ധാന്യങ്ങള്‍, സമുദ്രങ്ങള്‍, മലകള്‍, മൈതാനങ്ങള്‍, കാടുകള്‍, മരുഭൂമികള്‍, നദികള്‍, തടാകങ്ങള്‍ ആദിയായി ഭൂമിയിലും സ്ഥിതിചെയ്യുന്ന കോടിക്കണക്കിലുള്ള ദൃഷ്‌ടാന്തങ്ങളെയും, അനുഗ്രഹങ്ങളെയും സംബന്ധിച്ച്‌ അല്‍പമെങ്കിലും ബുദ്ധികൊടുത്ത്‌ ചിന്തിക്കുന്നവര്‍ക്കെല്ലാം അല്ലാഹുവിന്‍റെ മഹിതമഹത്വങ്ങളും, അവന്‍റെ ഏകത്വവും ശരിക്കും ഗ്രഹിക്കുവാന്‍ കഴിയും. അതുകൊണ്ട്‌ അങ്ങനെയുള്ള ദൃഷ്‌ടാന്തങ്ങളെപ്പറ്റി ചിന്തിച്ചുനോക്കുവാന്‍ അല്ലാഹു മനുഷ്യരെ ആഹ്വാനം ചെയ്യുകയാണ്‌. എന്തുതന്നെ കണ്ടാലും വിശ്വസിക്കുവാന്‍ തയ്യാറില്ലാത്തവര്‍ക്ക്‌ ദൃഷ്‌ടാന്തങ്ങളോ താക്കീതുകളോ ഫലപ്പെടുകയില്ലെന്നും അതോടൊപ്പം ചൂണ്ടിക്കാട്ടുന്നു. നിഷ്‌പക്ഷവും, സത്യസന്ധവുമായി ചിന്തിക്കുകയും, അതില്‍ നിന്ന്‌ ലഭിക്കുന്ന സനാതനമൂല്യങ്ങളെ വിലയിരുത്തുകയും ചെയ്യുന്നവര്‍ തീര്‍ച്ചയായും അല്ലാഹുവില്‍ വിശ്വസിക്കാതിരിക്കുകയില്ലതന്നെ.  തങ്ങള്‍ പ്രായേണ സ്വീകരിച്ചുപോന്ന നിലപാടുകളെപ്പറ്റി പുഃനപരിശോധന നടത്താതെയും, ദൃഷ്‌ടാന്തങ്ങളുടെയും താക്കീതുകളുടെയും നേരെ കണ്ണടച്ചുംകൊണ്ടിരിക്കുവാന്‍ തന്നെയാണ്‌ ഇവരുടെ ഭാവമെങ്കില്‍, ഇവരെപ്പോലെ മുമ്പ്‌ കാലം കഴിഞ്ഞുപോയ സമുദായങ്ങള്‍ക്കുണ്ടായ ശിക്ഷാനുഭവങ്ങള്‍ തന്നെയായിരിക്കും ഇവര്‍ക്കും അനുഭവപ്പെടുവാന്‍ പോകുന്നത്‌. അതല്ലാതെ, മറ്റൊന്നും ഇവര്‍ക്ക്‌ പ്രതീക്ഷിക്കുവാനില്ല. അത്‌ കാത്തിരിക്കുവാനാണ്‌ ഇവരുടെ ഭാവമെങ്കില്‍, അവരങ്ങിനെ ചെയ്‌തുകൊള്ളട്ടെ. അതിന്‍റെ ഫലം കാണാമല്ലോ. സംഭവിക്കുന്നതെന്താണെന്ന്‌ ഇരുകൂട്ടരും കാത്തിരുന്ന്‌ കാണുക. ഒരു കാര്യം തീര്‍ച്ചയാണ്‌.: ശിക്ഷ വരുമ്പോള്‍, റസൂലുകളെയും സത്യവിശ്വാസികളെയും രക്ഷപ്പെടുത്തി സഹായിക്കല്‍ അല്ലാഹു അവന്‍റെ ബാധ്യതയായി ഏറ്റെടുത്തിരിക്കുകയാണ്‌. അതവന്‍ നിറവേറ്റാതിരിക്കുകയില്ല എന്നാണ്‌ പിന്നീട്‌ പറഞ്ഞതിന്‍റെ സാരം. "
  10,103,"1466"
  10,104,"(അവനോട്‌ പറയപ്പെട്ടു:) `ഇപ്പോഴാണോ (വിശ്വസിക്കുന്നത്‌)? മുമ്പ്‌ നീ അനുസരണക്കേട്‌ കാണിക്കയുണ്ടായി; നീ നാശകാരികളില്‍ പെട്ടവനുമായിരുന്നു എന്നിരിക്കെ! അല്ലാഹുവിന്‍റെ 'ആയത്ത്‌' [ലക്ഷ്യം]കളെ വ്യാജമാക്കുന്നവരുടെ കൂട്ടത്തിലും നിശ്ചയമായും നീ ആയിരിക്കരുത്‌. എന്നാല്‍, നീ നഷ്‌ടപ്പെട്ടവരില്‍ പെട്ടവനായിരിത്തീരും.   എന്‍റെ മതത്തെപ്പറ്റി എനിയും നിങ്ങള്‍ക്ക്‌ സംശയം തീരുന്നില്ലെങ്കില്‍, നിങ്ങള്‍ കണ്ടമാതിരി നിങ്ങള്‍ നടന്നുകൊള്ളുക. തൗഹീദ്‌ വിട്ടേച്ച്‌ ഞാന്‍ ശിര്‍ക്കിലേക്ക്‌ അണുവോളമെങ്കിലും ചായുമെന്ന്‌ നിങ്ങള്‍ കരുതേണ്ട. എന്നോട്‌ അല്ലാഹു കല്‍പിച്ചതിന്‌ ഞാന്‍ എതിര്‌ പ്രവര്‍ത്തിക്കുകയെന്ന പ്രശ്‌നമേയില്ല എന്ന്‌ ആ മുശ്‌രിക്കുകളോട്‌ അറുത്തുമുറിച്ച്‌ പറയുവാന്‍ അല്ലാഹു നബി (صَلَّى اللَّهُ عَلَيْهِ وَسَلَّمَ) യോട്‌ കല്‍പിക്കുന്നു. الَّذِي يَتَوَفَّاكُمْ (നിങ്ങളെ പൂര്‍ണമായി പിടിച്ചെടുക്കുന്നവന്‍) അഥവാ മരണപ്പെടുത്തിക്കൊണ്ടുപോകുന്നവന്‍ എന്ന്‌ ഇവിടെ അല്ലാഹുവിനെ വിശേഷിപ്പിച്ചതില്‍, നിങ്ങള്‍ ഈ ശിര്‍ക്കിന്‍റെ മതം സ്വീകരിച്ചു വരുന്നതിന്‍റെ ഫലം അവന്‍റെ അടുക്കല്‍ ചെല്ലുമ്പോള്‍ നിങ്ങള്‍ക്ക്‌ കാണാറാകുമെന്ന ഒരു താക്കീത്‌ അടങ്ങിയിരിക്കുന്നു.  ആരാധനകളില്‍ പ്രധാനമായത്‌ പ്രാര്‍ത്ഥനയാണെന്നും, അല്ലാഹുവിനെയല്ലാതെ ആരാധിച്ചുകൂടാ എന്നതിലടങ്ങിയ പ്രധാന രഹസ്യം ഇന്നതാണെന്നും അടുത്ത വചനങ്ങളില്‍ നിന്ന്‌ വ്യക്തമാണ്‌:- "
  10,105,"1468"
  10,106,"നിശ്ചയമായും യാതൊരുവരുടെ മേല്‍ നിന്‍റെ റബ്ബിന്‍റെ വാക്യം യഥാര്‍ത്ഥമായി (സ്ഥിരപ്പെട്ടി)രിക്കുന്നുവോ അവര്‍ വിശ്വസിക്കുകയില്ല; എല്ലാ ദൃഷ്‌ടാന്തവും അവര്‍ക്ക്‌ വന്നെത്തിയാലും ശരി:- വേദനയേറിയ ശിക്ഷയെ അവര്‍ കാണുന്നതുവരേക്കും.   ഇങ്ങിനെയുള്ള യാഥാര്‍ത്ഥ്യങ്ങളെ അടിസ്ഥാനപ്പെടുത്തിയാണ്‌ അല്ലാഹു അല്ലാത്ത ആരെയും, എന്തിനെയും വിളിച്ച്‌ പ്രാര്‍ത്ഥിക്കുവാനും, ആരാധിക്കുവാനും പാടില്ലെന്നും, അത്‌ അനീതിയും അക്രമവും നിഷ്‌ഫലവുമാണെന്നും കല്‍പിച്ചിരിക്കുന്നത്‌. "
