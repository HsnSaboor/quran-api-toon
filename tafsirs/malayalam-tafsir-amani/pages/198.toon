tafsir[4]{c,v,t}:
  9,69,"1303"
  9,70,"(അതെ, കപടവിശ്വാസികളേ,) നിങ്ങളുടെ മുമ്പുള്ളവരെപ്പോലെ (ത്തന്നെ). അവര്‍ നിങ്ങളെക്കാള്‍ കടുത്ത ശക്തിയുള്ളവരും, സ്വത്തുക്കളും, സന്താനങ്ങളും അധികമുള്ളവരുമായിരുന്നു; അങ്ങനെ തങ്ങളുടെ ഓഹരികൊണ്ട്‌ അവര്‍ സുഖമനുഭവിച്ചു. എന്നിട്ട്‌ (ഇപ്പോള്‍) നിങ്ങളുടെ മുമ്പുള്ളവര്‍ തങ്ങളുടെ ഓഹരികൊണ്ട്‌ സുഖമനുഭവിച്ചതുപോലെ, നിങ്ങളുടെ ഓഹരി കൊണ്ട്‌ നിങ്ങളും സുഖമനുഭവിച്ചു. അവര്‍ (അനാവശ്യത്തില്‍) മുഴുകിയതുപോലെ നിങ്ങളും മുഴുകി. അക്കൂട്ടര്‍- അവരുടെ കര്‍മങ്ങള്‍ ഇഹത്തിലും പരത്തിലും (പൊളി ഞ്ഞു) നിഷ്‌ഫലമായി. അക്കൂട്ടര്‍ തന്നെയാണ്‌ നഷ്‌ടക്കാരും.   ഹൂദ്‌ നബി (عليه السلام)യുടെ സമുദായമാണ്‌ ആദ്‌ഗോത്രം. സ്വാലിഹ്‌ നബി (عليه السلام)യുടെ സമുദായമായിരുന്നു ഥമൂദുഗോത്രം. ശുഅയ്‌ബ്‌ നബി (عليه السلام)യുടെ ജനതയാണ്‌ മദ്‌യന്‍ നിവാസികള്‍. ‘അടിമേലായി മറിഞ്ഞവ’ (الْمُؤْتَفِكَات) എന്നു പറഞ്ഞത്‌ ലൂത്ത്വ്‌ നബി (عليه السلام)യുടെ ജനത താമസിച്ചിരുന്ന അടിമേല്‍ മറിക്കപ്പെട്ട രാജ്യങ്ങളാകുന്നു. അഥവാ, അവയിലെ ജനങ്ങളാണുദ്ദേശ്യം. ഓരോ ജനതയുടെയും ചരിത്രം ക്വുര്‍ആനില്‍ ഒന്നിലധികം പ്രാവശ്യം വിവരിക്കപ്പെട്ടിരിക്കുന്നു.  ഈ സമുദായങ്ങളുടെയൊക്കെ ചരിത്രം ഈ കപടവിശ്വാസികള്‍ കേട്ടറിഞ്ഞിട്ടുണ്ടല്ലോ. ഓരോ കൂട്ടരും അവരുടെ റസൂലുകളെ നിഷേധിക്കുകയും അവര്‍ കൊണ്ടുവന്ന തെളിവുകളെ നിരാകരിക്കുകയും ചെയ്‌തു. അങ്ങനെ അവര്‍ അല്ലാഹുവിന്‍റെ കോപത്തിനും ശിക്ഷകള്‍ക്കും വിധേയരായി. എല്ലാവരും അവരോട്‌ തന്നെ ചെയ്‌ത അക്രമങ്ങളുടെ ഫലമായിരുന്നു അത്‌. അല്ലാതെ, അല്ലാഹു ഒരക്രമവും പ്രവര്‍ത്തിച്ചിട്ടില്ല. അവന്‍ അക്രമം ചെയ്യുകയുമില്ല. അവരുടെ ആ ചരിത്രസംഭവങ്ങള്‍ ഇവര്‍ക്കും പാഠമാകേണ്ടതല്ലേ? എന്നാണ്‌ ഈ വചനത്തില്‍ പ്രസ്‌താവിച്ചതിന്‍റെ ചുരുക്കം.  കപടവിശ്വാസികളുടെ സ്ഥിതികളും സമ്പ്രദായങ്ങളും, അവര്‍ക്ക്‌ വരുവാനിരിക്കുന്ന അനുഭവങ്ങളും പലതും വിവരിച്ചശേഷം, എന്നാല്‍ സത്യവിശ്വാസികളുടെ സ്ഥിതിഗതികളെന്തായിരിക്കും? അഥവാ എങ്ങിനെയായിരിക്കണം? എന്ന്‌ അടുത്ത വചനങ്ങളില്‍ ചൂണ്ടിക്കാട്ടുന്നു:-"
  9,71,"ഇവരുടെ മുമ്പുള്ളവരുടെ വൃത്താന്തം ഇവര്‍ക്ക്‌ വന്നിട്ടില്ലയോ? അതായത്‌: നൂഹിന്‍റെ ജനതയുടെയും, ആദിന്‍റെയും ഥമൂദിന്‍റെയും ഇബ്‌റാഹീമിന്‍റെ ജനതയുടെയും, മദ്‌യന്‍കാരുടെയും (അടിമേല്‍) മറിഞ്ഞ രാജ്യങ്ങളുടെയും (വൃത്താന്തം)! (അതെ) അവര്‍ക്ക്‌ അവരുടെ റസൂലുകള്‍ വ്യക്തമായ തെളിവുകളുമായി ചെന്നു; എന്നാല്‍, അല്ലാഹു അവരെ അക്രമിക്കുകയുണ്ടായില്ല; എങ്കിലും, അവര്‍ അവരോടുതന്നെ അക്രമം പ്രവര്‍ത്തിക്കുകയായിരുന്നു (ചെയ്‌തത്‌) സത്യവിശ്വാസികളോടും, സത്യവിശ്വാസിനികളോടും അല്ലാഹു വാഗ്‌ദാനം ചെയ്‌തിരിക്കുന്നു: അടിഭാഗത്തിലൂടെ അരുവികള്‍ ഒഴുകിക്കൊണ്ടിരിക്കുന്ന സ്വര്‍ഗങ്ങളെ- അതില്‍ (അവര്‍) നിത്യവാസികളായിക്കൊണ്ട്‌; 'ജന്നാത്തു-അദ്‌നി'ല്‍ [സ്ഥിരവാസത്തിന്‍റെ സ്വര്‍ഗങ്ങളില്‍] നല്ലതായ (വിശിഷ്‌ട) പാര്‍പ്പിടങ്ങളെയും (വാഗ്‌ദാനം ചെയ്‌തിരിക്കുന്നു). അല്ലാഹുവിങ്കല്‍ നിന്നുള്ള പ്രീതിയത്രെ ഏറ്റവും വലുത്‌. അത്‌ തന്നെയാണ്‌ മഹത്തായ ഭാഗ്യം!   കപടവിശ്വാസികളുടെയും, സത്യവിശ്വാസികളുടെയും സ്ഥിതിഗതികളിലുള്ള പരസ്‌പര വൈരുദ്ധ്യങ്ങളാണ്‌ ഈ വചനങ്ങളില്‍ കാണുന്നത്‌.  (1) കപടവിശ്വാസികള്‍ ആണും പെണ്ണും തന്നെ, ചിലര്‍ ചിലരില്‍നിന്നുള്ളവരാണ്‌. (بَعْضُهُمْ مِنْ بَعْضٍ) അഥവാ എല്ലാവരും വേണ്ടാവൃത്തികളില്‍ ഒരുപോലെയാണ്‌ എന്ന്‌ മുമ്പ്‌ പറഞ്ഞു. എന്നാല്‍ സത്യവിശ്വാസികളാകട്ടെ, അവരിലുള്ള ആണും പെണ്ണും പരസ്‌പരം ബന്ധുമിത്രാദികളായിരിക്കും (مِنْهُمْ أَوْلِيَاءُ بَعْضٍ) അഥവാ സല്‍ഗുണങ്ങളിലും സുഖദുഃഖങ്ങളിലുമൊക്കെ അവര്‍ ഒറ്റക്കെട്ടായിരിക്കുമെന്ന്‌ അല്ലാഹു ചൂണ്ടിക്കാട്ടുന്നു. നബി (صَلَّى اللَّهُ عَلَيْهِ وَسَلَّمَ) പറയുന്നു: ‘ഒരു സത്യവിശ്വാസി മറ്റൊരു സത്യവിശ്വാസിയെ സംബന്ധിച്ചിടത്തോളം, ഒരു കെട്ടിടം പോലെയായിരിക്കും. അതായത്‌, അതിന്‍റെ ചില ഭാഗം ചില ഭാഗത്തെ ഉറപ്പിച്ചുനിര്‍ത്തുന്നു’. (ബു:മു.)  മറ്റൊരു ഹദീഥില്‍ നബി (صَلَّى اللَّهُ عَلَيْهِ وَسَلَّمَ) പറയുന്നു: ‘സത്യവിശ്വാസികള്‍ തമ്മിലുള്ള സ്‌നേഹത്തിലും കരുണയിലും അവരുടെ ഉദാഹരണം, ഒരു ശരീരംപോലെയാകുന്നു. അതിന്‍റെ ഒരവയവത്തിന്‌ വല്ല അസുഖവും ബാധിച്ചാല്‍, അത്‌ നിമിത്തം ശരീരം മുഴുവനും പനിയും നിദ്രയില്ലായ്‌മയും മുഖേന പരാതിപ്പെട്ടുകൊണ്ടിരിക്കും.’ (ബു;മു.)  (2) ദുരാചാരങ്ങള്‍ക്ക്‌ ഉപദേശിക്കലും സദാചാരങ്ങളെ വിരോധിക്കലുമാണ്‌ കപടവിശ്വാസികളുടെ പതിവ്‌ (…يَأْمُرُونَ بِالْمُنْكَرِ) അവര്‍ നമസ്‌കരിക്കുന്നത്‌ ആളുകളെ കാണിക്കുവാന്‍ വേണ്ടിയും, മടിയന്മാരായിക്കൊണ്ടും മാത്രമായിരിക്കും. (4:142).അല്ലാഹുവിന്‍റെ മാര്‍ഗത്തില്‍ ചിലവഴിക്കുവാന്‍ മടിച്ചുകൊണ്ട്‌ അവര്‍ കൈ ഇറുക്കിപ്പിടിക്കുകയും ചെയ്യും. (وَيَقْبِضُونَ أَيْدِيَهُمْ) എന്നാല്‍, സത്യവിശ്വാസികളാകട്ടെ, നേരെ മറിച്ചു സദാചാരങ്ങളും, നല്ല കര്‍മങ്ങളും കൊണ്ട്‌ അവര്‍ ഉപദേശിക്കുകയും ദുരാചാരങ്ങളെയും വെറുക്കപ്പെട്ട കാര്യങ്ങളെയും സംബന്ധിച്ചു വിരോധിക്കുകയുമാണ്‌ ചെയ്യുക. (…يَأْمُرُونَ بِالْمَعْرُوفِ) അവര്‍ നമസ്‌കാരം ശരിക്ക്‌ നിലനിറുത്തുകയും, സകാത്ത്‌ ശരിക്കും കൊടുക്കുകയും ചെയ്യും. (….وَيُقِيمُونَ الصَّلَاةَ)  (3) കപടവിശ്വാസികള്‍ അല്ലാഹുവിനെ അവഗണിച്ചു വിസ്‌മരിച്ചിരിക്കുകയാണ്‌ (سوا الّله). സത്യവിശ്വാസികള്‍ ഒരിക്കലും അല്ലാഹുവിനെ വിസ്‌മരിക്കുന്നതല്ല. അവര്‍ അല്ലാഹുവിന്‍റെയും, റസൂലിന്‍റെയും കല്‍പനകള്‍ മുഴുവന്‍ അനുസരിക്കുന്നവരായിരിക്കും. (ويطيعون الله)  ഈ വൈരുദ്ധ്യങ്ങളുടെ ഫലമോ?  (1) കപടവിശ്വാസികളായ പുരുഷന്‍മാര്‍ക്കും, സ്‌ത്രീകള്‍ക്കും -68-ാം വചനത്തില്‍ കണ്ടതുപോലെ- അല്ലാഹു ശാശ്വതമായ നരകശിക്ഷയാണ്‌ വാഗ്‌ദത്തം ചെയ്‌തിരിക്കുന്നത്‌. സത്യവിശ്വാസികളായ പുരുഷന്മാര്‍ക്കും സ്‌ത്രീകള്‍ക്കുമാകട്ടെ, സുഖസമ്പൂര്‍ണവും ശാശ്വതവുമായ സ്വര്‍ഗങ്ങളും …وَعَدَ اللَّهُ الْمُؤْمِنِينَ وَالْمُؤْمِنَاتِ جَنَّاتٍ  (2) കപടവിശ്വാസികള്‍ അല്ലാഹുവിന്‍റെ ശിക്ഷക്ക്‌ പുറമെ അവന്‍റെ കോപത്തിനും വിധേയരായിരിക്കും. (48:6) സത്യവിശ്വാസികള്‍ക്കാകട്ടെ, സ്വര്‍ഗീയ സൗകര്യങ്ങള്‍ക്കു പുറമെ അല്ലാഹുവിന്‍റെ പ്രീതിയും ലഭിക്കുന്നു. മറ്റേത്‌ അനുഗ്രഹത്തെക്കാളും വമ്പിച്ചതത്രെ അത്‌. (وَرِضْوَانٌ مِّنَ اللَّهِ أَكْبَرُ)  (3) ചുരുക്കിപ്പറഞ്ഞാല്‍ 69-ാം വചനത്തില്‍ പറഞ്ഞതുപോലെ- കപടവിശ്വാസികളുടെ കര്‍മങ്ങളെല്ലാം ഇഹത്തിലും പരത്തിലും പാഴായിപ്പോകുകയും അവര്‍ തനി നഷ്‌ടക്കാരായിത്തീരുകയും ചെയ്‌തിരിക്കുന്നു. സത്യവിശ്വാസികളുടെ കര്‍മങ്ങള്‍ ഫലവത്തായിത്തീരുകയും, അങ്ങനെ, അവര്‍ ഏറ്റവും മഹത്തായ ഭാഗ്യം പ്രാപിക്കുകയും ചെയ്‌തിരിക്കുന്നു. (ذَٰلِكَ هُوَ الْفَوْزُ الْعَظِيمُ)  അബൂസഈദില്‍ ഖുദ്‌രീ (റ)യില്‍ നിന്ന്‌ ഇമാം മാലിക്‌ (رحمه الله) നിവേദനം ചെയ്‌ത ഒരു നബിവചനത്തിന്‍റെ സാരം ഇപ്രകാരമാകുന്നു: സ്വര്‍ഗത്തിലെ ആളുകളെ അല്ലാഹു വിളിക്കും. അവര്‍ സന്തോഷത്തോടും ബഹുമാനത്തോടും കൂടി അതിനെ സ്വാഗതം ചെയ്യും. അല്ലാഹു അവരോട്‌ ചോദിക്കും: ‘നിങ്ങള്‍ തൃപ്‌തിപ്പെട്ടുവോ?’ അവര്‍ ഉത്തരം പറയും: ‘റബ്ബേ! മനുഷ്യ സൃഷ്‌ടികള്‍ക്കൊന്നും നീ കൊടുത്തിട്ടില്ലാത്തത്ര (അനുഗ്രഹങ്ങള്‍) നീ ഞങ്ങള്‍ക്ക്‌ നല്‍കിയിരിക്കെ, ഞങ്ങള്‍ തൃപ്‌തിപ്പെടാതിരിക്കുവാന്‍ എന്താണ്‌ കാരണമുള്ളത്‌?!’ അപ്പോള്‍ അല്ലാഹു പറയും: ‘അതിനെക്കാള്‍ ശ്രേഷ്‌ഠമായ ഒരു കാര്യം ഞാന്‍ നിങ്ങള്‍ക്ക്‌ നല്‍കട്ടെയോ?’ അവര്‍ പറയും: ‘റബ്ബേ! എന്താണ്‌ അതിനേക്കാള്‍ ശ്രേഷ്‌ഠമായുള്ളത്‌?’ അല്ലാഹു പറയും: ‘ഞാന്‍ നിങ്ങളില്‍ എന്‍റെ പ്രീതി അവതരിപ്പിക്കുന്നു. ഞാന്‍ എനി ഒരു കാലത്തും നിങ്ങളോട്‌ കോപിക്കുകയില്ല.’ (ബു:മു.) അല്ലാഹുവേ, ഞങ്ങളെയെല്ലാം നിന്‍റെ മഹത്തായ പ്രീതി ലഭിക്കുന്ന മഹാഭാഗ്യവാന്മാരില്‍ ഉള്‍പ്പെടുത്തി അനുഗ്രഹിക്കേണമേ! ആമീന്‍."
  9,72,"1306"
