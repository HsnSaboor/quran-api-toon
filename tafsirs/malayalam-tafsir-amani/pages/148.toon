tafsir[5]{c,v,t}:
  6,147,"നമ്മുടെ ദൃഷ്ടാന്തങ്ങളെ വ്യാജമാക്കിയവരാകട്ടെ, അവര്‍ തോന്നിയവാസം പ്രവര്‍ത്തിച്ചിരുന്നതുകൊണ്ട് അവരെ ശിക്ഷ ബാധിക്കുന്നതാണ്.   നഖമുള്ള വസ്‌തുക്കള്‍ (ذِي ظُفُرٍ) കൊണ്ടുദ്ദേശ്യം, ഒട്ടകം, ഒട്ടകപക്ഷി, വാത്തു, താറാവ്‌ മുതലായവയെപോലെ വിരലുകള്‍ – അല്ലെങ്കില്‍ കുളമ്പുകള്‍ – പിളര്‍ന്നതല്ലാത്ത ജീവികളാണെന്നാണു ക്വുര്‍ആന്‍ വ്യാഖ്യാതാക്കള്‍ പറഞ്ഞു കാണുന്നത്‌. ജീവികളെ വേട്ടയാടിപ്പിടിക്കുന്നതും അല്ലാത്തതുമായ എല്ലാതരം നഖമുള്ള വസ്തുക്കളും ഉള്‍പെടുമെന്നും, ഇല്ലെന്നും അഭിപ്രായങ്ങള്‍ വേറെയും കാണാം. നഖമുള്ള എല്ലാ ജീവികളും, ആടുമാടുകളുടെ മുതുകുകളിലോ, കുടലുകളിലോ എല്ലുകളിലോ ചേര്‍ന്നു നില്‍ക്കുന്നതല്ലാത്ത കൊഴുപ്പുകളും യഹൂദികള്‍ക്കു അല്ലാഹു നിഷിദ്ധമാക്കിയിരുന്നു. അവരുടെ നിയമ ലംഘനവും ധിക്കാരവും നിമിത്തം അവര്‍ക്കു നല്‍കിയ ഒരു ശിക്ഷയായിരുന്നു അത്‌. അഥവാ മുന്‍പ്രവാചകന്മാര്‍ മുതല്‍ക്കേ ഇസ്‌ലാമില്‍ അംഗീകരിക്കപ്പെട്ടുവന്ന സുസ്ഥിരമായ ഒരു മതവിധിയായിരുന്നില്ല അത്‌. ഇതാണു സത്യാവസ്ഥ. ഇതവര്‍ സമ്മതിക്കുവാന്‍ തയ്യാറാകുന്നില്ലെങ്കില്‍ അവരെ അറിയിക്കണം: അല്ലാഹുവിന്റെ കാരുണ്യത്തിന്റെ വിശാലത കൊണ്ടാണ്‌ അവന്‍ നിങ്ങളുടെ മേല്‍ ശിക്ഷാനടപടി എടുക്കാതെ അയച്ചു വിട്ടിരിക്കുന്നത്‌. ഇപ്പോള്‍ നിങ്ങളെ അവന്‍ ഒഴിവാക്കിയിട്ടുണ്ടെങ്കിലും ഭാവിയില്‍ കുറ്റവാളികളെ അവന്‍ ശിക്ഷിക്കാതിരിക്കുകയില്ല, എന്നൊക്കെയാണ്‌ മേല്‍പറഞ്ഞതിന്റെ സാരം. ‘യഹൂദികളായവരുടെ അക്രമം നിമിത്തം അവര്‍ക്കു അനുവദനീയമാക്കപ്പെട്ടിരുന്ന ചില വിശിഷ്‌ട വസ്‌തുക്കളെ അവരുടെമേല്‍ നാം നിഷിദ്ധമാക്കി’ എന്നു സൂ:നിസാഉ്‌ 160ല്‍ അല്ലാഹു പറഞ്ഞിട്ടുള്ളതിന്റെ ഒരു വിശദീകരണമാണ്‌ 146-ാം വചനം എന്നു പറയാം.  ഈ നിഷിദ്ധമാക്കലിനെപറ്റി പറഞ്ഞപ്പോള്‍ – ഇവിടെയും സൂറത്തുന്നിസാഇലും – ‘യഹൂദരായവരുടെ മേല്‍ (وَعَلَى الَّذِينَ هَادُوا)’ എന്നാണ്‌ അല്ലാഹു ഉപയോഗിച്ചിരിക്കുന്നത്‌. അഥവാ മറ്റു പല സന്ദര്‍ഭങ്ങളിലും കാണാവുന്നതുപോലെ ‘വേദക്കാരുടെ മേല്‍’ എന്നോ, ‘ഇസ്‌റാഈല്യരുടെ മേല്‍’ എന്നോ പറഞ്ഞില്ല. മൂസാ നബി (عليه الصلاة والسلام) യുടെ കാലത്തോ അടുത്ത കാലങ്ങളിലോ യഹൂദികള്‍ എന്ന പേര്‍ ഇസ്‌റാഈല്യര്‍ക്കുണ്ടായിരുന്നില്ല. പില്‍ക്കാലങ്ങളില്‍ മാത്രമാണ്‌ അവര്‍ ആ പേരില്‍ അറിയപ്പെട്ടതും, അവരുടെ രിബ്ബീമാരാല്‍ (മതനേതാക്കളാല്‍) ക്രോഡീകരിക്കപെട്ട യഹൂദ നിയമ സംഹിത അവര്‍ സ്വീകരിച്ചു വന്നതും. എന്നിരിക്കെ, ഇവയെ നിഷിദ്ധമാക്കിയ വിവരം മൂസാ (عليه الصلاة والسلام) കൊണ്ടുവന്ന തൗറാത്തില്‍ ഉണ്ടായിരിക്കുവാന്‍ അവകാശമില്ല. പക്ഷെ, തൗറാത്താണെന്നു വാദിക്കപ്പെടാറുള്ള ബൈബിളിലെ പുസ്‌തകങ്ങളില്‍ ഒട്ടകം, മുയല്‍, കുഴിമുയല്‍ മുതലായവയും, ആടിന്റെയും മാടിന്റെയും കൊഴുപ്പും (മേദസ്സും) ഭക്ഷിക്കുവാന്‍ പാടില്ലാത്തതാണെന്നു കാണുന്നുമുണ്ട്‌. (ലേവ്യര്‍: 11ല്‍ 4-8; ആവര്‍ത്തനം: 14ല്‍ 7,8; ലേവ്യര്‍:7 ല്‍ 23-25 നോക്കുക) പില്‍ക്കാലത്ത്‌ അവരുടെ പണ്ഡിത പുരോഹിതന്മാരാല്‍ ആവിഷ്‌ക്കരിക്കപ്പെട്ട മത നിയമങ്ങളും, വേദഗ്രന്ഥത്തിലെ ചില ഭാഗങ്ങള്‍ക്കു അവര്‍ നല്‍കിവന്ന വ്യാഖ്യാനങ്ങളും വേദഗ്രന്ഥത്തില്‍ അതിന്റെ മൂലത്തോടു ചേര്‍ത്തു വേദഗ്രന്ഥമെന്നോണം അവര്‍ സ്വീകരിച്ചു പോന്നിട്ടുണ്ട്‌; നിലവിലുള്ള ബൈബിളിലെ പല ഭാഗങ്ങളും അങ്ങിനെയുള്ളവയാകുന്നു. അക്കൂട്ടത്തില്‍ ഇതു പിന്നീടു എഴുതിച്ചേര്‍ക്കപ്പെട്ടതായിരിക്കണം. വേദക്കാര്‍ ഈ വാസ്‌തവം സമ്മതിക്കുവാന്‍ മടിച്ചേക്കുക സ്വാഭാവികമാണ്‌. പക്ഷേ, ചില ഭക്ഷ്യവസ്‌തുക്കള്‍ തങ്ങള്‍ക്കു നിഷിദ്ധമാണെന്ന്‌ വേദക്കാര്‍ വാദിച്ചപ്പോള്‍, നിങ്ങള്‍ പറയുന്നത്‌ സത്യമാണെങ്കില്‍ നിങ്ങള്‍ തൗറാത്തു കൊണ്ടുവന്ന്‌ അതൊന്നു വായിക്കുവാന്‍ (فَأْتُوا بِالتَّوْرَاةِ فَاتْلُوهَا إِن كُنتُمْ صَادِقِينَ) എന്നു അവരെ വെല്ലുവിളിക്കുവാന്‍ അല്ലാഹു നബി (صَلَّى اللَّهُ عَلَيْهِ وَسَلَّمَ) യോട്‌ കല്‍പിച്ചതും അവര്‍ക്കതിനു കഴിയാതെ ചില ഉപായങ്ങള്‍ പ്രവര്‍ത്തിച്ചതും സൂ: ആലുഇംറാന്‍ 93 ലും വ്യാഖ്യാനത്തിലും നാം മുമ്പു കണ്ടുവല്ലോ."
  6,148,"അപ്രകാരം നാം 'ആയത്തു' [ലക്‌ഷ്യം] കളെ വിശദീകരിച്ചു തരുന്നു; കുറ്റവാളികളുടെ മാര്‍ഗ്ഗം വ്യക്തമായിക്കാണുവാന്‍ വേണ്ടിയും (കൂടി) ആകുന്നു (അതു). പറയുക: 'കരയിലെയും, കടലിലെയും അന്ധകാരങ്ങളില്‍നിന്നു നിങ്ങളെ രക്ഷപ്പെടുത്തുന്നതാരാണ്? വിനയം കാണിച്ചും, രഹസ്യമായും അവനെ നിങ്ങള്‍ വിളിച്ചു (പ്രാര്‍ത്ഥിച്ചു) കൊണ്ടിരിക്കെ! \"ഇതില്‍നിന്നു ഞങ്ങളെ അവന്‍ രക്ഷപ്പെടുത്തിയെങ്കില്‍ നിശ്ചയമായും ഞങ്ങള്‍ നന്ദി കാണിക്കുന്നവരുടെ കൂട്ടത്തില്‍ ആയിത്തീരുക തന്നെ ചെയ്യും\" എന്നു (പറഞ്ഞുകൊണ്ടു).   മുശ്‌രിക്കുകളുടെ പല വിശ്വാസാചാരങ്ങളെക്കുറിച്ചും പ്രസ്‌താവിച്ച ശേഷം, അവര്‍ അവയെ ന്യായീകരിക്കുവാന്‍ കൊണ്ടു വരാവുന്ന ഒരു വാദം ഉദ്ധരിച്ചുകൊണ്ട്‌ അല്ലാഹു അതിനെ ശക്തിയായി ഖണ്ഡിക്കുന്നു. ‘മുശ്‌രിക്കുകള്‍ പറഞ്ഞു’വെന്നോ ‘പറയുന്നു’ വെന്നോ പറയാതെ, അവര്‍ പറഞ്ഞേക്കും അഥവാ വഴിയെ പറയും (سَيَقُولُ) എന്നാണ്‌ അല്ലാഹു പറയുന്നത്‌. ഈ വചനം അവതരിക്കുമ്പോള്‍ അവര്‍ ആ വാദം പുറത്തു പറഞ്ഞു കഴിഞ്ഞിട്ടില്ലെന്നാണു ഇതില്‍നിന്നു മനസ്സിലാകുന്നത്‌. അവരുടെ ഇതേവാദം സൂ: നഹ്‌ല്‍ 35 ലും, അതിന്‍റെ ചുരുക്കം സുഖ്‌റുഫ്‌ 20 ലും അല്ലാഹു ഉദ്ധരിച്ചിട്ടുണ്ട്‌. ആ രണ്ടിടത്തും ‘മുശ്‌രിക്കുകള്‍ പറഞ്ഞു – അവര്‍ പറയുന്നു’ (وَقَالَ الَّذِينَ أَشْرَكُوا،وَقَالُوا) എന്നാണ്‌ പ്രയോഗം. അപ്പോള്‍, അതവര്‍ ചിലപ്പോള്‍ തുറന്നു പറയുകതന്നെ ചെയ്‌തിട്ടുണ്ടെന്നും വ്യക്തമാകുന്നു. അല്ലാഹു പറഞ്ഞ കാര്യം സംഭവിക്കാതിരിക്കുകയില്ലല്ലോ.  അല്ലാഹു ഉദ്ദേശിച്ച പ്രകാരമല്ലാതെ ഒന്നും സംഭവിക്കുകയില്ല. അപ്പോള്‍, ഞങ്ങളും ഞങ്ങളുടെ പൂര്‍വ്വികന്മാരും പല ആരാധ്യന്മാരെ സ്വീകരിച്ചു വരുന്നതും, അവര്‍ക്കു വേണ്ടി നേര്‍ച്ചയും വഴിപാടുകളും നടത്തുന്നതും, അങ്ങനെ ചില വസ്‌തുക്കളെ ഞങ്ങള്‍ നിഷിദ്ധമാക്കിത്തീര്‍ക്കുന്നതുമെല്ലാം അവന്റെ ഉദ്ദേശ്യപ്രകാരം ഉണ്ടാകുന്നതാണ്‌. അതില്‍ നിന്നു ഒഴിഞ്ഞു നില്‍ക്കുവാന്‍ ഞങ്ങള്‍ക്കു കഴിയുകയില്ല. എന്നിരിക്കെ അതിലൊന്നും ഞങ്ങള്‍ തെറ്റുകാരല്ല. ഞങ്ങളെ ആക്ഷേപിക്കുന്നതും ശരിയല്ല എന്നൊക്കെയാണു മുശ്‌രിക്കുകളുടെ വാദം. ആത്മാര്‍ത്ഥത തൊട്ടു തീണ്ടാത്ത ഒരു വാദമാണത്‌. മുശ്‌രിക്കുകളെ സംബന്ധിച്ചിടത്തോളം, അവരുടെ അന്ധവിശ്വാസങ്ങള്‍ക്കും ദുരാചാരങ്ങള്‍ക്കും ന്യായം പറഞ്ഞൊപ്പിക്കുക മാത്രമല്ല – നബി (صَلَّى اللَّهُ عَلَيْهِ وَسَلَّمَ) യെയും, സത്യവിശ്വാസികളെയും പരിഹസിക്കല്‍ കൂടിയാണ്‌ – അവരുടെ ഉദ്ദേശ്യം. കാരണം, മുശ്‌രിക്കുകള്‍ അല്ലാഹുവിന്റെ വിധി നിര്‍ണ്ണയത്തിലും ഉദ്ദേശ്യത്തിലും വിശ്വസിക്കുന്നവരല്ല. അഥവാ വിശ്വസിച്ചിരുന്നുവെന്നു സങ്കല്‍പിച്ചാല്‍ തന്നെയും ഈ പറയുന്നതില്‍ അവര്‍ക്കു ആത്മാര്‍ത്ഥതയുമില്ല. തങ്ങള്‍ ചെയ്യുന്നതൊക്കെ അല്ലാഹുവിന്റെ ഉദ്ദേശ്യപ്രകാരം ഉണ്ടായിട്ടുള്ളതാകകൊണ്ട്‌ അതെല്ലാം അവന്‍ തൃപ്‌തിപെട്ടതുമായിരിക്കും; പിന്നെ എന്തിനാണ്‌ പ്രവാചകന്മാരും വേദഗ്രന്ഥങ്ങളുമൊക്കെ അവയെപറ്റി ഞങ്ങളെ ആക്ഷേപിക്കുന്നതു? ഞങ്ങള്‍ കുറ്റക്കാരല്ലല്ലോ! എന്നൊക്കെയാണവര്‍ ഇതുമുഖേന സമര്‍ത്ഥിക്കുന്നതു.  അല്ലാഹുവിന്റെ ഉദ്ദേശ്യത്തിന്റെ പേരിലുള്ള ഈ കള്ളവാദം ഇവരില്‍നിന്നു മാത്രമല്ല, മുമ്പ്‌ ഇവരുടെ പൂര്‍വ്വികന്മാരില്‍നിന്നും ഉണ്ടാകാറുണ്ടായിരുന്നുവെന്നു كَذَٰلِكَ كَذَّبَ الَّذِينَ مِن قَبْلِهِمْ (അപ്രകാരം അവരുടെ മുമ്പുള്ളവരും വ്യാജമാക്കി) എന്നുപറഞ്ഞുകൊണ്ട്‌ അല്ലാഹു ചൂണ്ടിക്കാട്ടുന്നു. അതെ, അക്രമങ്ങളും തോന്നിയവാസങ്ങളും ന്യായീകരിക്കുവാന്‍ മുമ്പു മുതല്‍ക്കേ അതിന്റെ ആള്‍ക്കാര്‍ ഉപയോഗപ്പെടുത്താറുള്ള ഒരു ഊന്നുവടിയാണ്‌ ഈ ന്യായവാദം. ഇന്നും ഇതു പോലെ പലരും പറയുന്നത്‌ കേള്‍ക്കാം. ‘അപ്രകാരം അവരുടെ മുമ്പുള്ളവര്‍ വ്യാജം പറഞ്ഞു’വെന്ന്‌ പറയാതെ, ‘അവരുടെ മുമ്പുള്ളവരും വ്യാജമാക്കി’ (كَذَّبَ) എന്നാണു അല്ലാഹു പറഞ്ഞത്‌. അപ്പോള്‍, അല്ലാഹു ഉദ്ദേശിച്ചിരുന്നുവെങ്കില്‍ ഞങ്ങളതു ചെയ്യുമായിരുന്നില്ല എന്നു അവര്‍ പറഞ്ഞതു വ്യാജമല്ല – അതു സത്യം തന്നെയാണ്‌. പക്ഷേ, അതുമൂലം അവര്‍ ഉദ്ദേശിക്കുന്നതു അവരുടെ സത്യനിഷേധത്തെ ന്യായീകരിക്കലാണ്‌ എന്ന്‌ ഈ വാക്കു സൂചിപ്പിക്കുന്നു. അവര്‍ പറഞ്ഞ വാക്കു കളവാണെങ്കില്‍ അപ്രകാരം അവരുടെ മുമ്പുള്ളവരും കളവു പറഞ്ഞു (كَذَبَ) എന്നാണല്ലോ പറയേണ്ടിയിരുന്നത്‌.  മുശ്‌രിക്കുകളുടെ ഈ വാദത്തെ മൂന്നു പ്രകാരത്തിലാണു എതിര്‍ക്കുവാന്‍ നബി (صَلَّى اللَّهُ عَلَيْهِ وَسَلَّمَ) യോടു കല്‍പിക്കുന്നത്‌.  (1) നിങ്ങളുടെ ഈ ന്യായവാദം ശരിവെക്കുന്ന വല്ല വിവരവും – ബുദ്ധിപരമോ, പ്രമാണപരമോ ആയ വല്ല തെളിവും – നിങ്ങള്‍ക്കു കാണിക്കുവാനുണ്ടെങ്കില്‍ അതൊന്നു കാണിക്കുവിന്‍ എന്നു. ഒന്നുമില്ലെന്നു തീര്‍ച്ചയാണല്ലോ.  (2) നിങ്ങള്‍ ഊഹത്തെ മാത്രം പിന്‍പറ്റുകയാണു ചെയ്യുന്നതെന്നു. നിങ്ങള്‍ പറയുന്നതും ചെയ്യുന്നതും ശരിയാണെന്നു നിങ്ങള്‍ക്കു തന്നെ ഉറപ്പില്ല. ഉണ്ടെങ്കില്‍ അതു സ്ഥാപിക്കുവാന്‍ ന്യായവും ഉണ്ടാകേണ്ടതല്ലേ?! എന്നു സാരം.  (3) നിങ്ങള്‍ ഈ പറയുന്നതു നിങ്ങള്‍ സൂക്ഷ്‌മമായി പറയുന്നതല്ല – വെറുതെ മതിപ്പിട്ടു പറയുകയാണെന്നു. അല്ലാഹു അങ്ങിനെ ഉദ്ദേശിച്ചുവെന്നു അറിഞ്ഞ ശേഷമോ, അറിഞ്ഞതുകൊണ്ടോ അല്ല, നിങ്ങള്‍ അതൊക്കെ ചെയ്‌തത്‌. ചെയ്‌തു കഴിഞ്ഞ ശേഷം അതൊരു കാരണമാക്കി എടുത്തു പറയുക മാത്രമാണു ചെയ്യുന്നത്‌ എന്നു താല്‍പര്യം. ഇങ്ങിനെ, ആ വാദത്തിന്റെ പൊള്ളത്തരം സ്ഥാപിച്ചശേഷം അല്ലാഹു പറയുന്നു: قُلْ فَلِلَّهِ الْحُجَّةُ الْبَالِغَةُ (പറയുക: അപ്പോള്‍, അല്ലാഹുവിനാണു തികച്ചും ന്യായമുള്ളത്‌). അപ്പോള്‍, പ്രവാചകന്മാര്‍ മുഖേന നിങ്ങളുടെ ദുര്‍മ്മാര്‍ഗ്ഗങ്ങളെയും ദുരാചാരങ്ങളെയും നിര്‍മ്മാര്‍ജ്ജനം ചെയ്യുന്നതിലും, അവയുടെ പേരില്‍ നിങ്ങളെ ആക്ഷേപിക്കുന്നതിലുമെല്ലാം അല്ലാഹുവിനു തികച്ചും ന്യായമുണ്ടെന്നു സാരം.  തുടര്‍ന്നുകൊണ്ട്‌ അല്ലാഹു പറയുന്നു: فَلَوْ شَاءَ لَهَدَاكُمْ أَجْمَعِينَ (എന്നാല്‍, അവന്‍ ഉദ്ദേശിച്ചിരുന്നുവെങ്കില്‍ നിങ്ങളെ മുഴുവനും അവന്‍ നേര്‍മ്മാര്‍ഗ്ഗത്തിലാക്കുമായിരുന്നു). അതായതു, നിങ്ങള്‍ മുഴുവനും (മലക്കുകളെപോലെ) ശുദ്ധപ്രകൃതിക്കാരായ സന്മാര്‍ഗ്ഗികളായിത്തന്നെ ഇരിക്കണമെന്നാണ്‌ അല്ലാഹു ഉദ്ദേശിച്ചിരുന്നതെങ്കില്‍, അതങ്ങിനെതന്നെ ആകുമായിരുന്നു. പക്ഷേ, അവന്‍ ഉദ്ദേശിച്ചതു അങ്ങിനെയല്ല. സത്യാസത്യങ്ങളും, നന്മതിന്മകളും വേണ്ടതുപോലെ തെളിവുസഹിതം മനസ്സിലാക്കിക്കൊടുക്കുകയും, അതോടൊപ്പം സന്മാര്‍ഗ്ഗത്തിലേക്കു ക്ഷണിക്കുകയും ചെയ്യുക. എന്നിട്ട്‌ ഇഷ്‌ടമുള്ളവര്‍ സ്വീകരിക്കട്ടെ, ഇഷ്‌ടമുള്ളവര്‍ നിരസിക്കട്ടെ (فَمَنْ شَاءَ فَلْيُؤْمِنْ وَمَنْ شَاءَ فَلْيَكْفُرْ) എന്നുവെച്ച് അവര്‍ക്ക്‌ ഇച്ഛാസ്വാതന്ത്ര്യം നല്‍കുകയും ചെയ്യുക. ഇതാണവന്‍ നിശ്ചയിച്ചിരിക്കുന്നത്‌ എന്നു താല്‍പര്യം.  ഈ യാഥാര്‍ത്ഥ്യം വളരെ സ്ഥലങ്ങളില്‍ ക്വുര്‍ആന്‍ – വ്യക്തമായ രൂപത്തിലും സൂചനാരൂപത്തിലുമായി – പ്രസ്‌താവിച്ചു കാണാം. സൂ: ഹൂദില്‍ അല്ലാഹു പറയുന്നു: وَلَوْ شَاءَ رَبُّكَ لَجَعَلَ النَّاسَ أُمَّةً وَاحِدَة (സാരം: നിന്റെ റബ്ബു ഉദ്ദേശിച്ചിരുന്നുവെങ്കില്‍ മനുഷ്യരെ അവന്‍ ഒരേ ഒരു സമുദായമാക്കുമായിരുന്നു. അവന്‍ കരുണ ചെയ്‌തവരൊഴികെ (മറ്റെല്ലാവരും) ഭിന്നാഭിപ്രായക്കാരായിക്കൊണ്ടേ ഇരിക്കുന്നതാണ്‌. അതിനായിട്ടാണ്‌ അവന്‍ അവരെ സൃഷ്‌ടിച്ചിരിക്കുന്നതും. ജിന്നുകളില്‍ നിന്നും, മനുഷ്യരില്‍ നിന്നുമെല്ലാം ഞാന്‍ നരകത്തെ നിറക്കുക തന്നെ ചെയ്യുമെന്നുള്ള നിന്റെ റബ്ബിന്റെ വാക്യം പരിപൂര്‍ണ്ണമായിരിക്കുന്നു (ഹൂദ്‌: 118,119). സൂ: യൂനുസില്‍ പറയുന്നു: …وَلَوْ شَاءَ رَبُّكَ لآمَنَ مَنْ فِي الأرْضِ كُلُّهُمْ (സാരം: നിന്റെ റബ്ബു ഉദ്ദേശിച്ചിരുന്നുവെങ്കില്‍ ഭൂമിയിലുള്ളവര്‍ മുഴുവനും വിശ്വസിക്കുമായിരുന്നു. അപ്പോള്‍, മനുഷ്യരെ അവര്‍ സത്യവിശ്വാസികളായിത്തീരുവാന്‍ നീ നിര്‍ബന്ധിക്കുന്നുവോ?! (യൂനുസ്‌:99). സത്യവിശ്വാസികളും, സത്യനിഷേധികളും തമ്മില്‍ നടമാടുന്ന ശണ്‌ഠകളെ ചൂണ്ടിക്കാട്ടിക്കൊണ്ട്‌ അല്‍ബക്വറഃയില്‍ പറയുന്നു: وَلَوْ شَاءَ اللَّهُ مَا اقْتَتَلُوا وَلَٰكِنَّ اللَّهَ يَفْعَلُ مَا يُرِيدُ (അല്ലാഹു ഉദ്ദേശിച്ചിരുന്നുവെങ്കില്‍ അവര്‍ ശണ്‌ഠകൂടുകയില്ലായിരുന്നു. പക്ഷേ, അല്ലാഹു അവന്‍ ഉദ്ദേശിക്കുന്നതു ചെയ്യുന്നു (അല്‍ബക്വറഃ:253). ഇതുപോലെ പല വചനങ്ങളും കാണാം.  അല്ലാഹു ഉദ്ദേശിച്ചിരുന്നുവെങ്കില്‍ ഞങ്ങള്‍ ശിര്‍ക്കും മറ്റും ചെയ്യുമായിരുന്നില്ല. (لَوْ شَاءَ اللَّهُ مَاأَشْرَكْنَا) എന്നു തങ്ങളുടെ പ്രവൃത്തികളെ ന്യായീകരിക്കുവാന്‍വേണ്ടി മുശ്‌രിക്കുകള്‍ പറഞ്ഞ ആ വാക്കു സത്യവിരുദ്ധമാണെന്നല്ല – അതുവഴി അവര്‍ ഉദ്ദേശിക്കുന്ന ആശയവും ലക്ഷ്യവും തെറ്റാണെന്നു – അവര്‍ക്കു നല്‍കിയ മറുപടിയുടെ സാരമെന്നു ഇതില്‍ നിന്നൊക്കെ വ്യക്തമാണല്ലോ. അവരുടെ ആ വാക്കു വാസ്‌തവത്തില്‍ ശരിതന്നെയാണെന്ന്‌ ഈ സൂറത്തില്‍ ഇതിനു മുമ്പും നാം വായിച്ചു കഴിഞ്ഞ ചില വചനങ്ങളില്‍ നിന്നുതന്നെ തെളിഞ്ഞതുമാണ്‌. 106, 107 വചനങ്ങളില്‍ അല്ലാഹു പറഞ്ഞു: وَأَعْرِضْ عَنِ الْمُشْرِكِينَ ﴿١٠٦﴾ وَلَوْ شَاءَ اللَّـهُ مَا أَشْرَكُوا (മുശ്‌രിക്കുകളില്‍ നിന്നു തിരിഞ്ഞു കളയുക. അല്ലാഹു ഉദ്ദേശിച്ചിരുന്നുവെങ്കില്‍ അവര്‍ ശിര്‍ക്കു പ്രവര്‍ത്തിക്കുമായിരുന്നില്ല). 137-ാം വചനത്തില്‍ പറഞ്ഞു: وَلَوْ شَاءَ اللَّهُ مَا فَعَلُوهُ ۖ فَذَرْهُمْ وَمَا يَفْتَرُونَ (അല്ലാഹു ഉദ്ദേശിച്ചിരുന്നെങ്കില്‍ അവരതു ചെയ്യുമായിരുന്നില്ല. അതുകൊണ്ടു അവരെയും അവര്‍ കെട്ടിപ്പറയുന്നതും വിട്ടേക്കുക).  മേല്‍വിവരിച്ചതില്‍നിന്ന്‌ ഈ (148-ാം) വചനമാകട്ടെ, ഇതുപോലെ സൂ: നഹ്‌ല്‍ 35; സുഖ്‌റുഫ്‌:20 എന്നിവിടങ്ങളിലെ മേല്‍ സൂചിപ്പിച്ച വചനങ്ങളാകട്ടെ, എല്ലാ കാര്യവും അല്ലാഹുവിന്റെ ഉദ്ദേശ്യവും വിധി നിശ്ചയവും അനുസരിച്ചു മാത്രമാണു നടക്കുന്നതെന്നും, അവന്‍ ഉദ്ദേശിക്കാത്തതോ അവന്റെ ഉദ്ദേശ്യത്തിനു വിരുദ്ധമായോ ഒരു കാര്യവും സംഭവിക്കുകയില്ലെന്നുമുള്ള യാഥാര്‍ത്ഥ്യത്തെ നിഷേധിക്കുന്നില്ല; നേരെമറിച്ച്‌ അതിനെ സ്ഥാപിക്കുകയാണ്‌ ചെയ്യുന്നതു എന്ന്‌ സ്‌പഷ്‌ടമാണ്‌. എന്നാല്‍, യുക്തിവാദികളും വക്രതാല്‍പര്യക്കാരുമായ ചില ആളുകള്‍ മുശ്‌രിക്കുകളുടെ ഈ വാക്കിനെ അടിസ്ഥാനപ്പെടുത്തി – മറ്റൊരു വിധത്തില്‍ പറഞ്ഞാല്‍, അല്ലാഹുവിന്റെ സ്വന്തം വാക്കുകളായി അവന്‍ തന്നെ പറഞ്ഞ പല വാക്യങ്ങളെയും മൂടിവെച്ചുകൊണ്ടു – ആ യാഥാര്‍ത്ഥ്യങ്ങളെ നിഷേധിക്കാറുണ്ട്‌. അതിന്റെ നാനാവശങ്ങളെക്കുറിച്ചും, അതില്‍ ഈ തല്‍പര കക്ഷികളുടെ വാദമുഖങ്ങളെക്കുറിച്ചും സൂറത്തുല്‍ ഹദീദിനുശേഷം കൊടുത്തിട്ടുള്ള വ്യാഖ്യാനക്കുറിപ്പില്‍ വേണ്ടത്ര വിശദമായി നാം വിവരിച്ചിട്ടുണ്ട്‌. കൂടുതല്‍ അറിയുവാനാഗ്രഹിക്കുന്നവര്‍ അവിടെ നോക്കിക്കൊള്ളട്ടെ. والله الموفق للصواب"
  6,149,"937"
  6,150,"പറയുക: 'അതില്‍നിന്നും, എല്ലാ ദുഃഖങ്ങളില്‍ നിന്നും അല്ലാഹു (തന്നെ) നിങ്ങളെ രക്ഷപ്പെടുത്തുന്നു. (എന്നിട്ടും) പിന്നെ, നിങ്ങള്‍ (അവനോടു) പങ്കു ചേര്‍ക്കുന്നു!'   നിങ്ങള്‍ നിഷിദ്ധമാക്കിയ ഈ വസ്‌തുക്കളെ നിങ്ങള്‍ നിഷിദ്ധമാക്കിയതല്ല – അല്ലാഹു നിഷിദ്ധമാക്കി നിശ്ചയിച്ചതാണു – എന്ന് തക്കതായ തെളിവു സഹിതം സ്ഥാപിക്കുന്ന വല്ല സാക്ഷികളെയും നിങ്ങള്‍ക്കു സമര്‍പ്പിക്കുവാനുണ്ടെങ്കില്‍ അവരെയൊന്നു ഹാജരാക്കുക എന്നു മുശ്‌രിക്കുകളെ വെല്ലുവിളിക്കുകയാണ്‌. അതവര്‍ക്കു സാധ്യമല്ലല്ലോ. ഒരു പക്ഷേ, വല്ല വിഡ്‌ഢികളും അതിനു മുമ്പോട്ടു വന്നാല്‍, അവര്‍ സത്യബോധമില്ലാത്ത കള്ളസാക്ഷികളുമായിരിക്കുമെന്നു തീര്‍ച്ചയാണ്‌. ലക്ഷ്യങ്ങളും ദൃഷ്‌ടാന്തങ്ങളും വ്യാജമാക്കിത്തള്ളുകയും, പരലോകത്തില്‍ വിശ്വസിക്കാതിരിക്കുകയും, അതോടുകൂടി അല്ലാഹുവിനു സമന്മാരെ ഉണ്ടാക്കുകയും ചെയ്യുന്നവര്‍ മാത്രമേ അതിനു മുമ്പോട്ടു വരൂ. അതുകൊണ്ട്‌ അവരുടെ സാക്ഷ്യത്തിന്‌ ഒട്ടും വില കല്‍പിക്കാതെ തള്ളിക്കളയുകയും, അവരുടെ ഇംഗിതത്തിനു വഴങ്ങാതിരിക്കുകയും വേണം എന്നു നബി (صَلَّى اللَّهُ عَلَيْهِ وَسَلَّمَ) യെ ഉണര്‍ത്തുകയും ചെയ്യുന്നു."
  6,151,"സൂക്ഷ്മത പാലിക്കുന്നവരുടെ മേല്‍ അവരുടെ വിചാരണയില്‍ നിന്നു ഒന്നുംതന്നെ (ബാദ്ധ്യത) ഇല്ല; എങ്കിലും ഓര്‍മ്മിപ്പിക്കല്‍ [-അതാണു ബാദ്ധ്യത]; അവര്‍ സൂക്ഷിച്ചേക്കാമല്ലോ. "
