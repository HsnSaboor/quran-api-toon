tafsir[3]{c,v,t}:
  4,176,"{دابەشكردنی میراتی}\n [ يَسْتَفْتُونَكَ ] ئه‌ی محمد- صلى الله عليه وسلم - خه‌ڵكى داوای ڕوون كردنه‌وه‌ت لێ ئه‌كه‌ن [ قُلِ اللَّهُ يُفْتِيكُمْ فِي الْكَلَالَةِ ] بڵێ: خوای گه‌وره‌ خۆى سه‌باره‌ت به‌ (كه‌لاله‌) ڕوونكردنه‌وه‌تان بۆ ئه‌دات كه‌ له‌ سه‌ره‌تای ئه‌م سووره‌ته‌دا ئایه‌تی (دوانزه‌) باسی (كه‌لاله‌)مان كرد كه‌سێك كه‌ ئه‌مرێ كوڕو كچ و مناڵ له‌ دوای خۆی به‌جێ ناهێلێ به‌ڵكو مامه‌و ئامۆزاو ئه‌وانه‌ ئه‌بن به‌ میراتگری، (جابرى كوڕى عبدالله) ده‌فه‌رمێت: پێغه‌مبه‌رى خوا- صلى الله عليه وسلم - سه‌ردانى كردم من نه‌خۆش بووم ئاگام له‌ خۆم نه‌بوو، ده‌ستنوێژى شوشت پاشان ئاوى كرد به‌ سه‌رمدا، یان فه‌رمووى ئاو بكه‌ن به‌سه‌ریدا، منیش هاتمه‌وه‌ هۆش خۆم و وتم: ئه‌ى پێغه‌مبه‌رى خوا- صلى الله عليه وسلم - كه‌س میراتگرم نیه‌ ته‌نها (كه‌لاله‌) نه‌بێت میراتیه‌كه‌م چۆنه‌؟ خواى گه‌وره‌ ئه‌م ئایه‌ته‌ى دابه‌زاند [ إِنِ امْرُؤٌ هَلَكَ لَيْسَ لَهُ وَلَدٌ وَلَهُ أُخْتٌ ] ئه‌گه‌ر هاتوو كه‌سێك بمرێت وه‌ كوڕو كچ و مناڵ و باوكى نه‌بێت، وه‌ خوشكی له‌ دایك و باوكه‌وه‌ هه‌بێ نه‌ك ته‌نها له‌ دایكه‌وه‌ [ فَلَهَا نِصْفُ مَا تَرَكَ ] ئه‌وا خوشكه‌كه‌ى نیوه‌ی میراتی براكه‌ی ئه‌بات [ وَهُوَ يَرِثُهَا إِنْ لَمْ يَكُنْ لَهَا وَلَدٌ ] وه‌ ئه‌گه‌ر ئه‌و خوشكه‌ بمرێت و مناڵی نه‌بێ وه‌ باوكى نه‌بێت ئه‌و برایه‌ میراتی خوشكه‌كه‌ی ئه‌بات، ئه‌گه‌ر ئه‌و خوشكه‌ مێردی هه‌بێ ئه‌وه‌ مێرده‌كه‌ی نیوه‌ی ئه‌بات وه‌ نیوه‌كه‌ی تریشی براكه‌ی ئه‌یبات [ فَإِنْ كَانَتَا اثْنَتَيْنِ ] وه‌ ئه‌گه‌ر هاتوو دوو خوشك یاخود زیاتر بوون [ فَلَهُمَا الثُّلُثَانِ مِمَّا تَرَكَ ] ئه‌وه‌ دوو له‌سه‌ر سێی میراتی براكه‌یان ئه‌به‌ن ئه‌گه‌ر ئه‌و برایه‌ كوڕی نه‌بوو [ وَإِنْ كَانُوا إِخْوَةً رِجَالًا وَنِسَاءً ] وه‌ ئه‌وانه‌ی كه‌ میراتی ئه‌به‌ن ئه‌گه‌ر خوشك و برا تێكه‌ڵ بوون [ فَلِلذَّكَرِ مِثْلُ حَظِّ الْأُنْثَيَيْنِ ] ئه‌و كاته‌ كوڕ دوو به‌ش ئه‌بات و كچ به‌شێك ئه‌بات، كوڕ دوو ئه‌وه‌نده‌ی كچ ئه‌بات، چونكه‌ كوڕ نه‌فه‌قه‌و ماره‌یی له‌سه‌ره‌وله‌سه‌ر ئافره‌ت نیه‌ [ يُبَيِّنُ اللَّهُ لَكُمْ أَنْ تَضِلُّوا ] خوای گه‌وره‌ ئه‌م ئه‌حكامانه‌تان بۆ ڕوون ئه‌كاته‌وه‌ بۆ ئه‌وه‌ی كه‌ ئێوه‌ گومڕا نه‌بن وه‌ له‌ ڕێی ڕاست ده‌رنه‌چن [ وَاللَّهُ بِكُلِّ شَيْءٍ عَلِيمٌ (١٧٦) ] وه‌ خوای گه‌وره‌ خۆی به‌ هه‌موو شتێك زانایه‌و زانیاری به‌هه‌موو شتێك هه‌یه‌، والله أعلم، بةم شيَوازة تةفسيرى سوورةتي (نيساْ ) كؤتايي هات، والحمد لله."
  5,1,"سووره‌تی (مائيده) \n(واته‌: سفره‌و خوان، كه‌ حه‌وارییه‌كانى عیسا داوایان لێكرد كه‌ داوا له‌ خواى گه‌وره‌ بكات له‌ ئاسمانه‌وه‌ سفره‌و خوانێكیان بۆ داببه‌زێنێت) \nسووره‌تێكى مه‌ده‌نى یه‌و (١٢٠) ئایه‌ته‌\nبِسْمِ اللَّهِ الرَّحْمَنِ الرَّحِيمِ\n{وەفابوون بەرامبەر بە پەیمان}\n[ يَا أَيُّهَا الَّذِينَ آمَنُوا أَوْفُوا بِالْعُقُودِ ] ئه‌ی باوه‌ڕداران وه‌فاتان هه‌بێت به‌رامبه‌ر ئه‌و عه‌قدو به‌ڵێننامه‌و په‌یمانانه‌ى كه‌ داوتانه‌ به‌ خوای گه‌وره‌ وه‌ له‌ نێوان یه‌كتریشدا به‌یه‌كتریتان داوه‌ جێبه‌جێی بكه‌ن و بیبه‌نه‌ سه‌ر، یاخود ئه‌وه‌ى كه‌ خواى گه‌وره‌ له‌ قورئاندا حه‌ڵاڵى كردووه‌و حه‌رامى كردووه‌و فه‌رزى كردووه‌و دیارى كردووه‌ ئێوه‌ هه‌ڵیمه‌وه‌شێننه‌وه‌ [ أُحِلَّتْ لَكُمْ بَهِيمَةُ الْأَنْعَامِ إِلَّا مَا يُتْلَى عَلَيْكُمْ ] خوای گه‌وره‌ هه‌موو ئاژه‌ڵانی بۆتان حه‌ڵاڵ كردووه‌ ته‌نها ئه‌وه‌ نه‌بێت كه‌ ئێستا باس ئه‌كرێ له‌سه‌رتان حه‌رام كراوه‌، (ئه‌نعام): به‌ وشترو مانگاو مه‌ڕو بزن ئه‌ووترێ [ غَيْرَ مُحِلِّي الصَّيْدِ وَأَنْتُمْ حُرُمٌ ] ته‌نها له‌ كاتی ئیحرامدا ئیحرامتان به‌ستبێ به‌ حه‌ج یان به‌ عومره‌ ئه‌وكاته‌ ڕاوكردن حه‌رامه‌ وه‌ قه‌ده‌غه‌یه‌ لێتان تا ئیحرام ئه‌شكێنن [ إِنَّ اللَّهَ يَحْكُمُ مَا يُرِيدُ (١) ] به‌ دڵنیایى خوای گه‌وره‌ بڕیار ئه‌دات وه‌ ئه‌و حوكمانه‌ ده‌رئه‌كات كه‌ ویستی لێ بێت."
  5,2,"[ يَا أَيُّهَا الَّذِينَ آمَنُوا لَا تُحِلُّوا شَعَائِرَ اللَّهِ ] ئه‌ی باوه‌ڕداران ئه‌و دروشمانه‌ی خوای گه‌وره‌ حه‌رامی كردووه‌ ئێوه‌ حه‌ڵاڵی مه‌كه‌ن، یان ئه‌وه‌ی كه‌ خوای گه‌وره‌ فه‌رزی كردووه‌ یان له‌ كاتی ئیحرامدان شتێك مه‌كه‌ن كه‌ كه‌موكوڕى بخاته‌ ناو ئیحرامه‌كه‌تان [ وَلَا الشَّهْرَ الْحَرَامَ ] وه‌  كوشتار كردن له‌ مانگه‌ حه‌رامه‌كان حه‌ڵاڵ مه‌كه‌ن كه‌ (ذو القعدة و ذو الحجة و موحه‌ڕه‌م و ڕه‌جه‌ب)ه‌ چونكه‌ له‌و مانگانه‌دا كوشتار كردن حه‌رامه‌ [ وَلَا الْهَدْيَ ] وه‌ ئه‌و ئاژه‌ڵانه‌ی كاتێك كه‌ حاجیان بۆ حه‌ج دێن بۆ كه‌عبه‌ له‌گه‌ڵ خۆیاندا ئه‌یهێنن له‌ وشترو مانگاو مه‌ڕو بزن ڕێگری له‌وانه‌ش مه‌كه‌ن با خه‌ڵك بیهێنێ، یان خۆتان بیهێنن ئه‌مه‌ به‌ گه‌وره‌زانینى دروشمه‌كانى خواى گه‌وره‌یه‌ [ وَلَا الْقَلَائِدَ ] وه‌ ئه‌و ئاژه‌ڵانه‌ی كه‌ ڕه‌شمه‌ كراوه‌و ئه‌هێندرێت بۆ كه‌عبه‌ى پیرۆز رێگری لێ مه‌كه‌ن، یان ره‌شمه‌یان بكه‌ن و دیاریان بكه‌ن تا جیابكرێنه‌وه‌ له‌ ئاژه‌ڵى تر [ وَلَا آمِّينَ الْبَيْتَ الْحَرَامَ ] وه‌ ڕێگری و كوشتارى ئه‌و كه‌سانه‌ش مه‌كه‌ن كه‌ مه‌به‌ستیان هاتنه‌ بۆ كه‌عبه‌ی پیرۆزه‌ بۆ حه‌ج یان بۆ عومره‌ [ يَبْتَغُونَ فَضْلًا مِنْ رَبِّهِمْ وَرِضْوَانًا ] كه‌ مه‌به‌ستیان فه‌زڵی خوای گه‌وره‌یه‌ به‌ بازرگانی كردن وه‌ مه‌به‌ستیان ڕه‌زامه‌ندی خوای گه‌وره‌یه‌ به‌ حه‌ج كردن [ وَإِذَا حَلَلْتُمْ فَاصْطَادُوا ] وه‌ كاتێكیش كه‌ ئیحرامتان شكاند به‌ حه‌ج یان به‌ عومره‌ ئه‌و كاته‌ ڕاو بكه‌ن له‌ غه‌یری حه‌ره‌مدا، هۆی هاتنه‌ خواره‌وه‌ی ئه‌م ئایه‌تانه‌ ئه‌وه‌ بوو كه‌ موشریكان ئه‌هاتن بۆ حه‌ج و عومره‌و (هه‌دی)یان له‌گه‌ڵ خۆیاندا ئه‌هێنا موسڵمانیش ویستیان بده‌ن به‌سه‌ریاندا خوای گه‌وره‌ قه‌ده‌غه‌ی كرد مادام دێن بۆ حه‌ج و عومره‌ ڕێگریان لێ مه‌كه‌ن با حه‌ج و عومره‌ی خۆیان بكه‌ن به‌ڵام دواتر ئه‌و ئایه‌ته‌ نه‌سخ بۆوه‌ كه‌ خوای گه‌وره‌ فه‌رمووی: [ فَلَا يَقْرَبُوا الْمَسْجِدَ الْحَرَامَ بَعْدَ عَامِهِمْ هَذَا ] (التَّوْبَة : ٢٨) له‌ پاش ئه‌م ساڵ با ئیتر موشریك نزیكى كه‌عبه‌ی پیرۆز نه‌كه‌ون [ وَلَا يَجْرِمَنَّكُمْ شَنَآنُ قَوْمٍ أَنْ صَدُّوكُمْ عَنِ الْمَسْجِدِ الْحَرَامِ أَنْ تَعْتَدُوا ] وه‌ ڕق و بوغزو كینه‌تان له‌ كه‌سانێك واتان لێ نه‌كات كه‌ ده‌ستدرێژی بكه‌نه‌ سه‌ریان و سته‌میان لێ بكه‌ن كه‌ ئه‌وان پێشتر له‌ ساڵى حوده‌یبیه‌ ڕێگری ئێوه‌یان كردووه‌ له‌ كه‌عبه‌ی پیرۆز، به‌ڵكو كار به‌ فه‌رمایشتى خواى گه‌وره‌ بكه‌ن به‌ دادپه‌روه‌رى به‌رامبه‌ر هه‌موو كه‌سێك [ وَتَعَاوَنُوا عَلَى الْبِرِّ وَالتَّقْوَى ] وه‌ ئێوه‌ هاوكاری یه‌كتری بكه‌ن له‌سه‌ر چاكه‌و ته‌قوای خوای گه‌وره‌ [ وَلَا تَعَاوَنُوا عَلَى الْإِثْمِ وَالْعُدْوَانِ ] وه‌ هاوكاری یه‌كتری مه‌كه‌ن له‌سه‌ر خراپه‌و تاوان و دوژمنكاری و ده‌ستدرێژی كردنه‌ سه‌ر یه‌كتری [ وَاتَّقُوا اللَّهَ ] وه‌ ته‌قوای خوای گه‌وره‌ بكه‌ن [ إِنَّ اللَّهَ شَدِيدُ الْعِقَابِ (٢) ] به‌ دڵنیایى سزای خوای گه‌وره‌ زۆر سه‌خته‌."