tafsir[7]{c,v,t}:
  9,41,"[ انْفِرُوا خِفَافًا وَثِقَالًا ] ئێوه‌ هه‌مووتان ده‌رچن بۆ جیهاد كردن له‌ پێناو خواى گه‌وره‌ به‌ چوست و چالاك و ته‌مبه‌ڵه‌وه‌، به‌ ده‌وڵه‌مه‌ندو هه‌ژاره‌وه‌، به‌گه‌نج و پیره‌وه‌، به‌ پیاده‌و سوارچاكه‌وه‌، به‌ منداڵدارو بێمنداڵه‌وه‌، به‌ خێزاندارو بێخێزانه‌وه‌، به‌ سه‌رقاڵ و ده‌ست به‌تاڵه‌وه‌، هه‌ر هه‌موتان ده‌رچن كاتێك كه‌ جیهادو غه‌زا كردن فه‌رزی عه‌ین بێت، (ئه‌بو ته‌ڵحه‌) (خواى لێ رازى بێت) سوره‌تى ته‌وبه‌ى خوێنده‌وه‌ تا گه‌یشته‌ ئه‌م ئایه‌ته‌ به‌ كوڕه‌كانى فه‌رموو: خواى گه‌وره‌ داواى ده‌رچونمان لێ ده‌كات بۆ غه‌زا به‌پیرو گه‌نجه‌وه‌ ئاماده‌م بكه‌ن بۆ غه‌زا، وتیان ره‌حمه‌تى خوات لێ بێت له‌گه‌ڵ پێغه‌مبه‌ری خوا - صلى الله عليه وسلم -  غه‌زات كرد تا وه‌فاتى كرد، وه‌ له‌گه‌ڵ ئه‌بو به‌كر تا وه‌فاتى كرد، وه‌ له‌گه‌ڵ عومه‌ر تا وه‌فاتى كرد، ئێمه‌ له‌ جیاتى تۆ ده‌ڕۆین، رازى نه‌بوو خۆى رۆیشت كوشتارى كرد تا كوژرا له‌ناو كه‌شتى وه‌فاتى كرد هیچ دوورگه‌یه‌كیان ده‌ست نه‌كه‌وت بینێژن تا پاش نۆ رۆژ هیچ لاشه‌ى تێك نه‌چوو پاشان ناشتیان [ وَجَاهِدُوا بِأَمْوَالِكُمْ وَأَنْفُسِكُمْ فِي سَبِيلِ اللَّهِ ] وه‌ جیهاد بكه‌ن به‌ ماڵ و نه‌فستان له‌ پێناو خوای گه‌وره‌دا [ ذَلِكُمْ خَيْرٌ لَكُمْ إِنْ كُنْتُمْ تَعْلَمُونَ (٤١) ] ئه‌م جیهاد كردنه‌ بۆ ئێوه‌ باشتره‌ له‌وه‌ی كه‌ دانیشن و كه‌مته‌رخه‌می تیادا بكه‌ن ئه‌گه‌ر بزانن."
  9,42,"{هەندێك لە سیفاتی مونافیقان}\n [ لَوْ كَانَ عَرَضًا قَرِيبًا وَسَفَرًا قَاصِدًا لَاتَّبَعُوكَ ] ئه‌و جیهاده‌ی كه‌ بانگ ئه‌كرێن بۆی ئه‌گه‌ر بهاتایه‌و غه‌نیمه‌و سه‌فه‌رێكى نزیك بوایه‌ ئه‌وا ئه‌ی محمد - صلى الله عليه وسلم -  مونافیقان شوێنت ئه‌كه‌وتن و دواناكه‌وتن [ وَلَكِنْ بَعُدَتْ عَلَيْهِمُ الشُّقَّةُ ] به‌ڵام سه‌فه‌ره‌كه‌ كه‌ غه‌زای ته‌بووك بوو دوور بوو له‌سه‌ریان وه‌ تووشی مه‌شه‌قه‌ت و نارحه‌تى ئه‌بوون بۆیه‌ دواكه‌وتن [ وَسَيَحْلِفُونَ بِاللَّهِ لَوِ اسْتَطَعْنَا لَخَرَجْنَا مَعَكُمْ ] وه‌ مونافیقان سوێند ئه‌خۆن به‌خوای گه‌وره‌ ئه‌گه‌ر توانامان هه‌بوایه‌ ئێمه‌ش له‌گه‌ڵتاندا ده‌رئه‌چووین بۆ جیهاد [ يُهْلِكُونَ أَنْفُسَهُمْ ] به‌ دواكه‌وتنیان له‌ جیهاد وه‌ به‌م سوێنه‌ درۆیینانه‌ خۆیان به‌هیلاك ئه‌ده‌ن و له‌ناو ئه‌ده‌ن [ وَاللَّهُ يَعْلَمُ إِنَّهُمْ لَكَاذِبُونَ (٤٢)  ] وه‌ خوای گه‌وره‌ ئه‌زانێ كه‌ ئه‌وان درۆ ئه‌كه‌ن و ئه‌م سوێنانه‌ی كه‌ ئه‌یخۆن سوێندی درۆیه‌."
  9,43,"[ عَفَا اللَّهُ عَنْكَ لِمَ أَذِنْتَ لَهُمْ ] ئه‌م ئایه‌ته‌ له‌سه‌ر ئه‌و مونافیقانه‌ دابه‌زى كه‌ داواى ئیزنیان كرد نه‌چن بۆ غه‌زا كه‌ ئیزن بدرانایا یان نا هه‌ر نه‌ده‌ڕۆیشتن، خوای گه‌وره‌ به‌ پێغه‌مبه‌ر - صلى الله عليه وسلم -  ئه‌فه‌رمووێ خوا لێت ببورێت و عه‌فوت بكات بۆچی ئیزنی مونافیقانتدا كاتێك كه‌ داوایان كرد نه‌یه‌ن بۆ غه‌زاكه‌ [ حَتَّى يَتَبَيَّنَ لَكَ الَّذِينَ صَدَقُوا وَتَعْلَمَ الْكَاذِبِينَ (٤٣) ] تا بۆت ده‌ركه‌وێت كامیان ڕاستگۆیه‌و عوزری هه‌یه‌، وه‌ كامیان درۆ ئه‌كات و عوزری شه‌رعی نیه‌ له‌ دواكه‌وتن له‌ غه‌زادا."
  9,44,"[ لَا يَسْتَأْذِنُكَ الَّذِينَ يُؤْمِنُونَ بِاللَّهِ وَالْيَوْمِ الْآخِرِ أَنْ يُجَاهِدُوا بِأَمْوَالِهِمْ وَأَنْفُسِهِمْ ] ئه‌و كه‌سانه‌ی كه‌ باوه‌ڕیان به‌خواو ڕۆژی دوایی هه‌یه‌ داوای ئیزن و ڕوخسه‌تت لێ ناكه‌ن كه‌ ئیزنیان بده‌یت و نه‌یه‌ن بۆ جیهادو جیهاد بكه‌ن به‌ماڵ و به‌ نه‌فسی خۆیان به‌ڵكو ئه‌وان ده‌ستپێشخه‌ری ئه‌كه‌ن له‌و شته‌دا [ وَاللَّهُ عَلِيمٌ بِالْمُتَّقِينَ (٤٤)  ] وه‌ خوای گه‌وره‌ خۆی زۆر زانایه‌ به‌و كه‌سانه‌ی كه‌ ته‌قوای خوای گه‌وره‌ ئه‌كه‌ن."
  9,45,"[ إِنَّمَا يَسْتَأْذِنُكَ الَّذِينَ لَا يُؤْمِنُونَ بِاللَّهِ وَالْيَوْمِ الْآخِرِ ] به‌ڵكو به‌ته‌نها ئه‌و كه‌سانه‌ داوای ئیزن له‌ تۆ ئه‌كه‌ن كه‌ نه‌یه‌ن بۆ جیهادو دوابكه‌ون كه‌ باوه‌ڕیان به‌خواو به‌ڕۆژی دوایی نیه‌ واته‌: مونافیقان [ وَارْتَابَتْ قُلُوبُهُمْ ] وه‌ دڵیشیان پڕه‌ له‌ گومان [ فَهُمْ فِي رَيْبِهِمْ يَتَرَدَّدُونَ (٤٥)  ] وه‌ ئه‌وان له‌ گومانی خۆیاندا دوودڵ و سه‌رلێشێواون و هیچ عوزرێكیشیان نیه‌و داوای ڕوخسه‌ت ئه‌كه‌ن."
  9,46,"[ وَلَوْ أَرَادُوا الْخُرُوجَ لَأَعَدُّوا لَهُ عُدَّةً ] ئه‌گه‌ر ڕاستگۆ بوونایه‌و بیانوویستایه‌ له‌گه‌ڵ موسڵماناندا ده‌رچن بۆ جیهاد ئه‌وا ئامێرو كه‌ره‌سته‌كانی جه‌نگیان ئاماده‌ ئه‌كردو خۆیان ئاماده‌ ئه‌كرد بۆ غه‌زاكردن، به‌ڵام ئه‌وان هه‌ر له‌ حه‌قیقه‌تدا نه‌یانوویستووه‌ ده‌رچن [ وَلَكِنْ كَرِهَ اللَّهُ انْبِعَاثَهُمْ ] به‌ڵكو خوای گه‌وره‌ش پێی ناخۆش بوو كه‌ ئه‌وان ده‌رچن له‌گه‌ڵ موسڵماناندا بۆ غه‌زاكردن [ فَثَبَّطَهُمْ ] بۆیه‌ دوایخستن و داینیشاندن كه‌ نه‌یه‌ن و ده‌رنه‌چن بۆ غه‌زاو جیهاد له‌گه‌ڵ موسڵماناندا [ وَقِيلَ اقْعُدُوا مَعَ الْقَاعِدِينَ (٤٦) ] وه‌ پێیان وترا دانیشن له‌گه‌ڵ دانیشتوواندا ئه‌وانه‌ی كه‌ عوزریان هه‌یه‌ وه‌كو پیرو ئافره‌ت و منداڵ و كوێرو شه‌ل و په‌ككه‌وته‌."
  9,47,"[ لَوْ خَرَجُوا فِيكُمْ مَا زَادُوكُمْ إِلَّا خَبَالًا ] ئه‌گه‌ر ئه‌م مونافیقانه‌ له‌گه‌ڵیشتاندا ده‌رچن بۆ غه‌زاكردن ئه‌وا هیچ شتێكتان بۆ زیاد ناكه‌ن ته‌نها ئاشووبنانه‌وه‌و ئاژاوه‌گێڕان نه‌بێت له‌ نێوانتاندا چونكه‌ ترسنۆكن [ وَلَأَوْضَعُوا خِلَالَكُمْ ] وه‌ نێوانیشتان تێكئه‌ده‌ن به‌ درۆ هه‌ڵئه‌به‌ستن و بوهتان كردن و دووزمانی كردن له‌ نێوانتاندا [ يَبْغُونَكُمُ الْفِتْنَةَ ] هه‌میشه‌ ئه‌یانه‌وێ فیتنه‌و ئاشووب له‌ نێوانتاندا بنێنه‌وه‌ [ وَفِيكُمْ سَمَّاعُونَ لَهُمْ ] وه‌ له‌ناو ئێوه‌ی صه‌حابه‌ش كه‌سانێك هه‌یه‌ كه‌ گوێیان بۆ ئه‌گرێ له‌به‌ر ئه‌وه‌ی نازانێ ئه‌مانه‌ مونافیقن و نایانناسێت [ وَاللَّهُ عَلِيمٌ بِالظَّالِمِينَ (٤٧)  ] وه‌ خوای گه‌وره‌ زۆر زانایه‌ به‌ سته‌مكاران ئه‌وه‌ی كه‌ ئاوا زوڵم ئه‌كات و ئاژاوه‌ له‌ نێوان موسڵماناندا ئه‌نێته‌وه‌."