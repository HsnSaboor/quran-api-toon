tafsir[6]{c,v,t}:
  5,65,"[ وَلَوْ أَنَّ أَهْلَ الْكِتَابِ آمَنُوا وَاتَّقَوْا ] وه‌ ئه‌گه‌ر ئه‌هلی كتاب گاورو جووله‌كه‌ ئیمانیان بهێنایه‌ به‌ پێغه‌مبه‌ری خوا- صلى الله عليه وسلم - وه‌ ته‌قوای خوای گه‌وره‌یان بكردایه‌و خۆیان بپاراستایه‌ له‌ تاوان له‌ هه‌مووشی گه‌وره‌تر له‌ شه‌ریك دانان بۆ خوای گه‌وره‌ [ لَكَفَّرْنَا عَنْهُمْ سَيِّئَاتِهِمْ ] ئه‌وا ئه‌و تاوانانه‌ی كه‌ پێشتر كردبوویان هه‌موویانمان بۆ ئه‌سڕینه‌وه‌ [ وَلَأَدْخَلْنَاهُمْ جَنَّاتِ النَّعِيمِ (٦٥) ] وه‌ ئه‌یانمانخسته‌ ناو به‌هه‌شته‌وه‌ به‌هه‌شتێك كه‌ پڕه‌ له‌ نازو نیعمه‌ت."
  5,66,"{جێبەجێ‌ كردنی شەریعەت هۆكارە بۆ خۆشگوزەرانی}\n [ وَلَوْ أَنَّهُمْ أَقَامُوا التَّوْرَاةَ وَالْإِنْجِيلَ ] وه‌ ئه‌گه‌ر ئه‌مان جووله‌كه‌و گاوره‌كان ئه‌و ئه‌حكامانه‌ی كه‌ له‌ ته‌ورات و ئینجیلدا هه‌یه‌ جێبه‌جێیان بكردایه‌و پێی هه‌ڵسانایه‌ كه‌ له‌ كۆی ئه‌و ئه‌حكامانه‌ی له‌ ته‌ورات و ئینجیلدا هاتووه‌ ئیمان هێنان و ئه‌مر كردنه‌ به‌ ئیمان هێنان به‌ پێغه‌مبه‌ری خوا- صلى الله عليه وسلم - وه‌ مژده‌دان به‌ هاتنى پێغه‌مبه‌ری خواو- صلى الله عليه وسلم - قورئان ئه‌گه‌ر ئه‌مه‌یان بكردایه‌ [ وَمَا أُنْزِلَ إِلَيْهِمْ مِنْ رَبِّهِمْ ] وه‌ ئه‌وه‌ی كه‌ له‌ په‌روه‌ردگاره‌وه‌ بۆیان دابه‌زیوه‌ له‌ هه‌موو كتێبه‌كانی تردا [ لَأَكَلُوا مِنْ فَوْقِهِمْ ] ئه‌وا خوای گه‌وره‌ ڕزقی ئه‌دان له‌سه‌رووی خۆیانه‌وه‌ به‌ باران بارین [ وَمِنْ تَحْتِ أَرْجُلِهِمْ ] وه‌ له‌ ژێر پێیانه‌وه‌ له‌ زه‌ویه‌وه‌ جۆره‌ها ڕزق و ڕۆزیانی ئه‌دا به‌هۆی ئیمان هێنانیان، كه‌ ئه‌مه‌ به‌ڵگه‌یه‌ له‌سه‌ر ئه‌وه‌ى كه‌ ئیمان و ته‌قوا هۆكاره‌ بۆ رزق و رۆزى و به‌ره‌كه‌ت، هه‌روه‌كو چۆن كوفرو تاوان هۆكاره‌ بۆ نه‌بوونى و برسێتى و گرانى [ مِنْهُمْ أُمَّةٌ مُقْتَصِدَةٌ ] له‌ناویاندا كه‌سانێك هه‌ن كه‌ دادپه‌روه‌رو باوه‌ڕدارن وه‌كو (عبدالله¬ی كوڕی سه‌لام) كه‌ جووله‌كه‌ بوو وه‌ ئه‌وانه‌ی له‌گه‌ڵیدا بوون موسڵمان بوون، وه‌ كۆمه‌ڵێك له‌ گاوره‌كانیش كه‌ موسڵمان بوون [ وَكَثِيرٌ مِنْهُمْ سَاءَ مَا يَعْمَلُونَ (٦٦) ] به‌ڵام زۆربه‌یان خراپترین كار ئه‌كه‌ن كه‌ به‌رده‌وامن له‌سه‌ر كوفریان وه‌ شوێن پێغه‌مبه‌ری خوا- صلى الله عليه وسلم - ناكه‌ون وه‌ ئیمانی پێ ناهێنن."
  5,67,"[ يَا أَيُّهَا الرَّسُولُ بَلِّغْ مَا أُنْزِلَ إِلَيْكَ مِنْ رَبِّكَ ] ئه‌ی پێغه‌مبه‌ری خوا- صلى الله عليه وسلم - ئه‌و په‌یامه‌ی كه‌ له‌ په‌روه‌ردگاره‌وه‌ بۆت دابه‌زیوه‌ تۆ به‌سه‌رجه‌م خه‌ڵكی بیگه‌نه‌ [ وَإِنْ لَمْ تَفْعَلْ ] ئه‌گه‌ر نه‌یگه‌یه‌نی به‌وه‌ی كه‌ بیشاریته‌وه‌ هه‌رچه‌نده‌ هیچی نه‌شاردۆته‌وه‌ وه‌ هه‌مووی گه‌یاندووه‌ [ فَمَا بَلَّغْتَ رِسَالَتَهُ ] ئه‌وه‌ په‌یامی خوای گه‌وره‌ت نه‌گه‌یاندووه‌ بۆیه‌ له‌ زۆر شوێندا پێغه‌مبه‌ر- صلى الله عليه وسلم - فه‌رموویه‌تی: {اللَّهُمَّ هَلْ بَلَّغْتُ} (أخرجه: البخاري ٣/٢٠٩ ( ٢٥٩٧ )، ومسلم ٦/١١ ( ١٨٣٢ ) ( ٢٦ )) ئایا په‌یامی خوای گه‌وره‌م نه‌گه‌یاند صه‌حابه‌ شایه‌تیان بۆ ئه‌دا كه‌ {نَشْهَدُ أَنَّكَ قَدْ بَلَّغْتَ} به‌ڵێ شایه‌تی ئه‌ده‌ین په‌یامی خوای گه‌وره‌ت به‌جوانترین شێواز گه‌یاندووه‌ [ وَاللَّهُ يَعْصِمُكَ مِنَ النَّاسِ ] پێغه‌مبه‌رى خوا- صلى الله عليه وسلم - له‌ ژێر دارێكدا خه‌وتبوو شمشێره‌كه‌ى پیادا هه‌ڵواسیبوو، پیاوێكى ده‌شتنشین هات و شمشێره‌كه‌ى هه‌ڵگرت و نزیك بوه‌وه‌و پێغه‌مبه‌رى خواى- صلى الله عليه وسلم - له‌ خه‌و هه‌ڵساندو وتى: ئه‌ى محمد- صلى الله عليه وسلم - كێ ئه‌مشه‌و رزگارت ده‌كات له‌ ده‌ستم؟ پێغه‌مبه‌رى خوا- صلى الله عليه وسلم - فه‌رمووى: الله، شمشێره‌كه‌ى له‌ده‌ست به‌ربووه‌وه‌و پێغه‌مبه‌ری خوا- صلى الله عليه وسلم - هه‌ڵى گرت و لێیخۆشبوو، خواى گه‌وره‌ ئه‌م ئایه‌ته‌ى دابه‌زاند: وه‌ خوای گه‌وره‌ تۆ ئه‌پارێزێ له‌ خه‌ڵكی، كه‌ پێش دابه‌زینی ئه‌م ئایه‌ته‌ صه‌حابه‌ پێغه‌مبه‌ری خوایان- صلى الله عليه وسلم - ئه‌پاراست وه‌ پاسه‌وانیان ئه‌كرد به‌ڵام كاتێك كه‌ ئه‌م ئایه‌ته‌ دابه‌زی ئه‌و كاته‌ خوای گه‌وره‌ به‌ڵێنی به‌ پێغه‌مبه‌ری خوا دا- صلى الله عليه وسلم - كه‌ خوای گه‌وره‌ له‌ خه‌ڵكی ئه‌تپارێزێ وه‌ ناتوانن لێت نزیك ببنه‌وه‌، وه‌ پێغه‌مبه‌ری خوا- صلى الله عليه وسلم - فه‌رمووى: ئه‌ى خه‌ڵكى بڕۆن و بڵاوه‌ى لێ بكه‌ن به‌دڵنیایى خواى گه‌وره‌ ده‌مپارێزێت [ إِنَّ اللَّهَ لَا يَهْدِي الْقَوْمَ الْكَافِرِينَ (٦٧) ] به‌ڕاستى خوای گه‌وره‌ هیدایه‌تی كه‌سانێك نادات كه‌ كافر بن."
  5,68,"[ قُلْ يَا أَهْلَ الْكِتَابِ لَسْتُمْ عَلَى شَيْءٍ ] ئه‌ی محمد- صلى الله عليه وسلم - به‌ ئه‌هلی كتاب به‌ جووله‌كه‌و گاوره‌كان بفه‌رمه‌: ئێوه‌ له‌سه‌ر هیچ شتێك نین ئه‌و دینه‌ی كه‌ ئێستا ئێوه‌ی له‌سه‌رن پووچه‌ڵ و به‌تاڵه‌ [ حَتَّى تُقِيمُوا التَّوْرَاةَ وَالْإِنْجِيلَ ] تا ته‌ورات و ئینجیل جێبه‌جێ نه‌كه‌ن له‌به‌ر ئه‌وه‌ی له‌ ته‌ورات و ئینجیلدا مژده‌ی هاتنی محمد- صلى الله عليه وسلم - هه‌یه‌ وه‌ فه‌رمانیشتان پێكراوه‌ كه‌ شوێن پێغه‌مبه‌ری خوا- صلى الله عليه وسلم - بكه‌ون [ وَمَا أُنْزِلَ إِلَيْكُمْ مِنْ رَبِّكُمْ ] وه‌ تا شوێن ئه‌وه‌یش نه‌كه‌ون كه‌ له‌ په‌روه‌ردگاره‌وه‌ بۆتان دابه‌زیوه‌ كه‌ قورئانی پیرۆزه‌و بۆ تێكڕای خه‌ڵكى دابه‌زیوه‌ [ وَلَيَزِيدَنَّ كَثِيرًا مِنْهُمْ مَا أُنْزِلَ إِلَيْكَ مِنْ رَبِّكَ طُغْيَانًا وَكُفْرًا ] دیسانه‌وه‌ جووله‌كه‌و گاوره‌كان ئه‌و قورئانه‌ی كه‌ له‌ خوای گه‌وره‌وه‌ بۆ تۆ دابه‌زیوه‌ له‌جیاتی ئه‌وه‌ی كه‌ ئیمانی پێ بێنن له‌ حه‌سوودیدا زیاتر توغیان ئه‌كه‌ن و سنوور ئه‌به‌زێنن و كوفر ئه‌كه‌ن [ فَلَا تَأْسَ عَلَى الْقَوْمِ الْكَافِرِينَ (٦٨) ] بۆیه‌ ئه‌ی محمد- صلى الله عليه وسلم - خه‌فه‌ت مه‌خۆ له‌ كه‌سانێكی كافر كه‌ شوێنت ناكه‌ون."
  5,69,"[ إِنَّ الَّذِينَ آمَنُوا وَالَّذِينَ هَادُوا ] ئه‌و كه‌سانه‌ی كه‌ ئیمانیان هێناوه‌ كه‌ موسڵمانانن وه‌ ئه‌وانه‌ی كه‌ یه‌هودین جوله‌كه‌ن [ وَالصَّابِئُونَ ] وه‌ ئه‌وانه‌ی له‌ دینی یه‌هودی وازیان هێناو ده‌ستیان كردووه‌ به‌ ئه‌ستێره‌ په‌رستن، یان فریشته‌ ده‌په‌رستن كه‌ له‌ عێراقدا هه‌ن [ وَالنَّصَارَى ] وه‌ ئه‌وانه‌ی كه‌ گاورن [ مَنْ آمَنَ بِاللَّهِ وَالْيَوْمِ الْآخِرِ ] هه‌ر یه‌كێك له‌مانه‌ ئه‌گه‌ر ئیمان بێنن به‌خوای گه‌وره‌و به‌ڕۆژی دوایی، واته‌: موسڵمان بن [ وَعَمِلَ صَالِحًا ] وه‌ كرده‌وه‌ی چاك بكه‌ن [ فَلَا خَوْفٌ عَلَيْهِمْ ] ئه‌مانه‌ كه‌ ئه‌مرن ترسیان له‌سه‌ر نیه‌ بۆ داهاتوو [ وَلَا هُمْ يَحْزَنُونَ (٦٩) ] وه‌ خه‌فه‌تیش ناخۆن له‌ ڕابردوویان له‌ دونیادا له‌به‌ر ئه‌وه‌ی خوای گه‌وره‌ باشتریان پێ ئه‌به‌خشێ ئه‌گه‌ر ئیمان بێنن."
  5,70,"[ لَقَدْ أَخَذْنَا مِيثَاقَ بَنِي إِسْرَائِيلَ ] ئێمه‌ به‌ دڵنیایى عه‌هدو به‌ڵێن و په‌یمانمان له‌ به‌نی ئیسرائیل وه‌رگرت كه‌ ئیمان بێنن [ وَأَرْسَلْنَا إِلَيْهِمْ رُسُلًا ] وه‌ كۆمه‌ڵێك پێغه‌مبه‌رانمان بۆ ناردن [ كُلَّمَا جَاءَهُمْ رَسُولٌ بِمَا لَا تَهْوَى أَنْفُسُهُمْ ] هه‌ر كاتێك كه‌ پێغه‌مبه‌رێكیان بۆ ڕۆیشتبێ كه‌ به‌گوێره‌ی هه‌واو ئاره‌زوو حه‌زی ئه‌وان نه‌بووبێ [ فَرِيقًا كَذَّبُوا ] كۆمه‌ڵێكیان پێغه‌مبه‌رانیان به‌درۆ ئه‌زانی و ئیمانیان پێی نه‌ئه‌هێنا [ وَفَرِيقًا يَقْتُلُونَ (٧٠) ] وه‌ كۆمه‌ڵێكیان پێغه‌مبه‌رانیان ئه‌كوشت وه‌كو جووله‌كه‌ باوه‌ڕیان به‌ عیسا نه‌كردو وتیان: ئه‌مه‌ مناڵی زینایه‌و زۆڵه‌، وه‌ یه‌حیاو زه‌كه‌ریاشیان كوشت، وه‌ هه‌وڵی كوشتنی عیسى و محمدیشیان دا خواى گه‌وره‌ پاراستنى (صه‌ڵات و سه‌لامی خوای گه‌وره‌ له‌سه‌ر هه‌موویان بێت)."