tafsir[7]{c,v,t}:
  6,95,"{تواناو دەسەڵاتی خوای گەورە}\n [ إِنَّ اللَّهَ فَالِقُ الْحَبِّ وَالنَّوَى ] به‌ دڵنیایى خوای گه‌وره‌ دانه‌وێڵه‌و ناوك و تۆو ئه‌وه‌ى كه‌ له‌ناو زه‌ویدایه‌ هه‌ر هه‌مووی له‌ت ده‌كات، وه‌ دارو دره‌ختی جۆراوجۆرى لێ ئه‌ڕوێنێ [ يُخْرِجُ الْحَيَّ مِنَ الْمَيِّتِ ] زیندوو ده‌رده‌كات له‌ مردوو، واته‌: مرۆڤـ دروست ده‌كات له‌ دڵۆپه‌ ئاوێك، یاخود باڵنده‌ دروست ده‌كات له‌ هێلكه‌، یاخود مرۆڤێكى موسڵمان له‌ باوكێكى كافر دروست ده‌كات [ وَمُخْرِجُ الْمَيِّتِ مِنَ الْحَيِّ ] به‌ پێچه‌وانه‌یشه‌وه‌ له‌ زیندوو مردوو ده‌رده‌كات بۆ نموونه‌: له‌ باڵنده‌یه‌ك كه‌ زیندووه‌ هێلكه‌ ده‌رئه‌كات، له‌ مرۆڤێك كه‌ زیندووه‌ مه‌نی ده‌رئه‌كات، له‌ موسڵمانێك كه‌ زیندووه‌ كافر ده‌رئه‌كات كه‌ ئه‌م پێچه‌وانانه‌ به‌ڵگه‌ن له‌سه‌ر تاك و ته‌نهایى و تواناو ده‌سه‌ڵاتی خوای گه‌وره‌ [ ذَلِكُمُ اللَّهُ ] ئه‌وه‌ی ئه‌م كارو ئیشه‌ سه‌رسوڕهێنه‌رانه‌ ده‌كات ته‌نها خوای گه‌وره‌یه‌ [ فَأَنَّى تُؤْفَكُونَ (٩٥) ] ئیتر بۆچی ئێوه‌ له‌ حه‌ق لائه‌ده‌ن بۆ باتڵ له‌ كاتێكدا كه‌ ئه‌م تواناو ده‌سه‌ڵاته‌ی خوای گه‌وره‌ ئه‌بینن وه‌ ئه‌زانن."
  6,96,"[ فَالِقُ الْإِصْبَاحِ ] وه‌ خوای گه‌وره‌ ڕووناكی ده‌رده‌كات و له‌ت ده‌كات له‌ناو تاریكی شه‌وه‌وه‌ [ وَجَعَلَ اللَّيْلَ سَكَنًا ] وه‌ شه‌ویشی وا گێڕاوه‌ كه‌ هێمن و ئارام بێت و خه‌ڵك تیایدا پشوو بده‌ن له‌ ماندوو بوونی ڕۆژ [ وَالشَّمْسَ وَالْقَمَرَ حُسْبَانًا ] وه‌ خۆرو مانگیشی وا داناوه‌ كه‌ خه‌ڵكی حسابی خۆیانی پێ بكه‌ن به‌هۆی خۆرو مانگه‌وه‌ ڕۆژژمێرو كاتی خۆیان بزانن [ ذَلِكَ تَقْدِيرُ الْعَزِيزِ الْعَلِيمِ (٩٦) ] ئه‌م ته‌قدیرو ڕێكخستنه‌ جوانه‌ هی خوایه‌كه‌ كه‌ زۆر به‌عیززه‌ت و باڵاده‌ست و زانایه‌."
  6,97,"[ وَهُوَ الَّذِي جَعَلَ لَكُمُ النُّجُومَ لِتَهْتَدُوا بِهَا فِي ظُلُمَاتِ الْبَرِّ وَالْبَحْرِ ] وه‌ خوای گه‌وره‌ ئه‌و خوایه‌یه‌ كه‌ ئه‌ستێره‌كانیشی بۆ ئێوه‌ دروست كردووه‌ تا ڕێگای خۆتانی پێ بدۆزنه‌وه‌ له‌ تاریكیه‌كانی شه‌ودا له‌ وشكانی و ده‌ریادا، هه‌روه‌ها بۆ جوانى ئاسمان و ره‌جمكردنى شه‌یتانه‌كانیشه‌ [ قَدْ فَصَّلْنَا الْآيَاتِ لِقَوْمٍ يَعْلَمُونَ (٩٧) ] وه‌ ئایه‌ته‌كانی خۆمان ڕوون كردۆته‌وه‌و درێژه‌مان پێداوه‌ بۆ كه‌سانێك كه‌ بزانن و زانیاریان هه‌بێ."
  6,98,"[ وَهُوَ الَّذِي أَنْشَأَكُمْ مِنْ نَفْسٍ وَاحِدَةٍ ] خوای گه‌وره‌ ئه‌و خوایه‌یه‌ كه‌ ئێوه‌ی دروست كردووه‌ له‌ یه‌ك نه‌فس كه‌ ئاده‌مه‌- صلى الله عليه وسلم - [ فَمُسْتَقَرٌّ وَمُسْتَوْدَعٌ ] وه‌ جێنشین و جێگیرتان ده‌كات له‌سه‌ر ڕووی زه‌وی و ئه‌تانگه‌ڕێنێته‌وه‌ بۆ ناخی زه‌وی، یاخود ئه‌و دڵۆپه‌ ئاوه‌ له‌ناو ڕه‌حمی ئافره‌تدا جێگیر ئه‌بێت وه‌ له‌ پشتی پیاواندا ده‌رده‌چێت [ قَدْ فَصَّلْنَا الْآيَاتِ لِقَوْمٍ يَفْقَهُونَ (٩٨) ] ئایه‌ته‌كانی خۆمان درێژه‌ پێداوه‌ بۆ كه‌سانێك كه‌ تێ بگه‌ن"
  6,99,"[ وَهُوَ الَّذِي أَنْزَلَ مِنَ السَّمَاءِ مَاءً ] وه‌ خوای گه‌وره‌ ئه‌و خوایه‌یه‌ كه‌ له‌ ئاسمانه‌وه‌ باران بۆ ئێوه‌ دائه‌به‌زێنێ [ فَأَخْرَجْنَا بِهِ نَبَاتَ كُلِّ شَيْءٍ ] كه‌ به‌هۆی ئه‌و بارانه‌وه‌ جۆره‌ها ڕووه‌ك بۆ ئێوه‌ ده‌رئه‌كه‌ین و ئه‌ڕوێنین [ فَأَخْرَجْنَا مِنْهُ خَضِرًا ] وه‌ به‌هۆی ئه‌و بارانه‌وه‌ سه‌وزایى و دارى سه‌وزتان بۆ ئه‌ڕوێنین [ نُخْرِجُ مِنْهُ حَبًّا مُتَرَاكِبًا ] وه‌ هه‌ندێك دانه‌وێڵه‌ی كه‌ڵه‌كه‌ بوو له‌سه‌ر یه‌ك ده‌رده‌كه‌ین وه‌كو گوڵه‌گه‌نم كه‌ له‌ناو ئه‌و گوڵه‌دا چه‌ندێك گه‌نم له‌سه‌ر یه‌ك كۆبۆته‌وه‌ [ وَمِنَ النَّخْلِ مِنْ طَلْعِهَا قِنْوَانٌ دَانِيَةٌ ] وه‌ له‌ په‌له‌كانی دارخورما كه‌ ئه‌و هه‌موو خورمایه‌ی پێوه‌یه‌ وه‌ نزیكن و ئه‌توانن لێی بكه‌نه‌وه‌ [ وَجَنَّاتٍ مِنْ أَعْنَابٍ وَالزَّيْتُونَ وَالرُّمَّانَ ] وه‌ جۆره‌ها باخ له‌ ترێ و زه‌یتون و هه‌نار [ مُشْتَبِهًا وَغَيْرَ مُتَشَابِهٍ ] كه‌ ته‌ماشا بكه‌ی له‌ قه‌باره‌دا یان له‌ ڕه‌نگدا له‌وانه‌یه‌ لێك بچن به‌ڵام له‌ تامدا لێك ناچن و هه‌ر یه‌كه‌و تامێكی جیاوازی هه‌یه‌ ئه‌میش دیسانه‌وه‌ تاك و ته‌نهایى و تواناو ده‌سه‌ڵاتی خوای گه‌وره‌ ده‌رئه‌خات [ انْظُرُوا إِلَى ثَمَرِهِ إِذَا أَثْمَرَ وَيَنْعِهِ ] ته‌ماشاى به‌رهه‌مه‌كه‌ی بكه‌ن كاتێك كه‌ دێته‌ به‌رهه‌م و پێ ئه‌گات بزانن چۆنه‌ [ إِنَّ فِي ذَلِكُمْ لَآيَاتٍ لِقَوْمٍ يُؤْمِنُونَ (٩٩) ]دیسانه‌وه‌ هه‌موو ئه‌مانه‌ی كه‌ باسكرا به‌ڵگه‌و نیشانه‌یه‌ له‌سه‌ر تاك و ته‌نهایى و تواناو ده‌سه‌ڵات و حیكمه‌تى خواى گه‌وره‌ بۆ كه‌سانێك كه‌ ئیماندار بن"
  6,100,"{خوای گەورە بێ هاوەڵ و بێ‌ شەریكە}\n [ وَجَعَلُوا لِلَّهِ شُرَكَاءَ الْجِنَّ ] له‌ناو مرۆڤدا كه‌سانێك هه‌ن كه‌ جنیان كردووه‌ به‌ شه‌ریك بۆ خوای گه‌وره‌و عیباده‌تیان ده‌كه‌ن و به‌گه‌وره‌یان ده‌زانن، یان گوێڕایه‌ڵى جنیان كردووه‌ له‌ په‌رستنى بته‌كانیان [ وَخَلَقَهُمْ ] له‌ كاتێك كه‌ ئه‌زانن خوای گه‌وره‌ ئه‌وانی دروست كردووه‌ نه‌ك جنیه‌كان ئه‌وانی دروست كردبێ ئه‌ی بۆ ئه‌یانكه‌نه‌ شه‌ریك بۆ خوای گه‌وره‌ [ وَخَرَقُوا لَهُ بَنِينَ وَبَنَاتٍ بِغَيْرِ عِلْمٍ ] موشریكان ئه‌یانووت: مه‌لائیكه‌ت كچی خوایه‌، گاوره‌كان ئه‌یانووت: عیسى كوڕی خوایه‌، جووله‌كه‌ ئه‌یانووت: عوزێر كوڕی خوایه‌، كوڕو كچیان بۆ خوای گه‌وره‌ بڕیار ئه‌داو درۆیان هه‌ڵئه‌به‌ست به‌بێ ئه‌وه‌ی كه‌ زانیاریان هه‌بێ به‌ڵكو له‌ نه‌زانى و نه‌فامى¬یانه‌وه‌ بوو [ سُبْحَانَهُ وَتَعَالَى عَمَّا يَصِفُونَ (١٠٠) ] پاك و مونه‌ززه‌هی و به‌رزو بڵندی بۆ خوای گه‌وره‌، خوای گه‌وره‌ زۆر له‌وه‌ پاك و مونه‌ززه‌هو به‌رزو بڵندتره‌ له‌و قسه‌ پووچه‌ڵانه‌ی كه‌ ئه‌وان ئه‌یكه‌ن كه‌ كوڕو كچ ئه‌ده‌نه‌ پاڵ خوای گه‌وره‌، خوای گه‌وره‌ پێویستی پێی نیه‌"
  6,101,"[ بَدِيعُ السَّمَاوَاتِ وَالْأَرْضِ ] خوای گه‌وره‌ داهێنه‌ری ئاسمانه‌كان و زه‌وییه‌و دروستی كردوون به‌ شێوازێك كه‌ پێشتر وانه‌بوونه‌ [ أَنَّى يَكُونُ لَهُ وَلَدٌ وَلَمْ تَكُنْ لَهُ صَاحِبَةٌ ] خوای گه‌وره‌ چۆن مناڵی ئه‌بێت له‌ كاتێك كه‌ خێزانی نیه‌ ئه‌مه‌ شتێكی ئه‌سته‌مه‌ [ وَخَلَقَ كُلَّ شَيْءٍ ] وه‌ خوای گه‌وره‌ هه‌موو شتێكی دروست كردووه‌ به‌ مه‌لائیكه‌ت و عیسى و عوزێرو هه‌موو ئه‌و كه‌س و شتانه‌ی تر كه‌ ئه‌وان ئه‌یده‌نه‌ پاڵ خوای گه‌وره‌ هه‌مووی عه‌بدو دروستكراوی خوای گه‌وره‌ن [ وَهُوَ بِكُلِّ شَيْءٍ عَلِيمٌ (١٠١) ] وه‌ خوای گه‌وره‌ زانیاری به‌هه‌موو شتێك هه‌یه‌"