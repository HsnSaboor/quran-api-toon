tafsir[4]{c,v,t}:
  6,143,"[ ثَمَانِيَةَ أَزْوَاجٍ ] هه‌شت جۆر ئاژه‌ڵ هه‌یه‌ كه‌ به‌نێرو مێ ئه‌كاته‌ هه‌شت جووت [ مِنَ الضَّأْنِ اثْنَيْنِ ] له‌ مه‌ڕدا نێرو مێ هه‌یه‌ [ وَمِنَ الْمَعْزِ اثْنَيْنِ ] وه‌ له‌ بزنیشدا نێرو مێ هه‌یه‌ ئه‌مه‌ چوار [ قُلْ آلذَّكَرَيْنِ حَرَّمَ ] ئه‌ی محمد- صلى الله عليه وسلم - پێیان بڵێ: ئایا خوای گه‌وره‌ نێره‌ی مه‌ڕو بزنی لێ حه‌رام كردوون؟ واته‌: به‌ران له‌گه‌ڵ ته‌گه‌دا [ أَمِ الْأُنْثَيَيْنِ ] یاخود مێ یه‌كه‌ی لێ حه‌رام كردوون كه‌ مه‌ڕو بزنه‌كه‌یه‌؟ نه‌خێر هیچی حه‌رام نه‌كردووه‌ [ أَمَّا اشْتَمَلَتْ عَلَيْهِ أَرْحَامُ الْأُنْثَيَيْنِ ] یاخود ئه‌و بێچوانه‌ی له‌ناو سكی مێ یه‌كاندا هه‌یه‌ به‌رخ و كار ئایا ئه‌مانه‌ی لێ حه‌رام كردوون؟ [ نَبِّئُونِي بِعِلْمٍ إِنْ كُنْتُمْ صَادِقِينَ (١٤٣) ] هه‌واڵم پێ بده‌ن به‌ زانیاری ئه‌گه‌ر ئێوه‌ ڕاستگۆن به‌ڵگه‌یه‌ك بێنن لای خوای گه‌وره‌ كه‌ خوای گه‌وره‌ شتێ له‌مانه‌ی له‌سه‌رتان حه‌رام كردبێ كه‌ ئێوه‌ خۆتان له‌سه‌ر خۆتانی حه‌رام ئه‌كه‌ن"
  6,144,"[ وَمِنَ الْإِبِلِ اثْنَيْنِ ] وه‌ له‌ حوشتریش دوو دانه‌ نێرو مێ یه‌ك [ وَمِنَ الْبَقَرِ اثْنَيْنِ ] وه‌ له‌ مانگاش نێرو مێ یه‌ك [ قُلْ آلذَّكَرَيْنِ حَرَّمَ ] دیسانه‌وه‌ پێیان بڵێ: ئایا خوای گه‌وره‌ نێره‌ی حوشترو جوانه‌گاى حه‌رام كردووه‌ [ أَمِ الْأُنْثَيَيْنِ ] یاخود مێیه‌ی حوشترو مانگای لێ حه‌رام كردوون [ أَمَّا اشْتَمَلَتْ عَلَيْهِ أَرْحَامُ الْأُنْثَيَيْنِ ] یاخود ئه‌و بێچوانه‌ی له‌ناو سكی مێ یه‌ی حوشترو مانگادا هه‌یه‌ ئه‌مانه‌ی حه‌رام كردووه‌ لێتان [ أَمْ كُنْتُمْ شُهَدَاءَ إِذْ وَصَّاكُمُ اللَّهُ بِهَذَا ] ئایا ئێوه‌ شایه‌ت و ئاماده‌بوون كاتێك كه‌ خوای گه‌وره‌ ئه‌م شتانه‌ی لێتان حه‌رام كردووه‌ شتی وا هه‌یه‌؟ شتی وا نه‌بووه‌ [ فَمَنْ أَظْلَمُ مِمَّنِ افْتَرَى عَلَى اللَّهِ كَذِبًا ] كێ زاڵمتره‌ واته‌: هیچ كه‌سێك له‌و كه‌سه‌ زاڵمترو سته‌مكارتر نیه‌ كه‌ درۆ هه‌ڵئه‌به‌ستێ بۆ خوای گه‌وره‌و به‌ناو خوای گه‌وره‌وه‌ قسه‌ ده‌كات و شت حه‌ڵاڵ و حه‌رام ئه‌كات [ لِيُضِلَّ النَّاسَ بِغَيْرِ عِلْمٍ ] تا خه‌ڵكی گومڕا بكات به‌بێ زانیاری [ إِنَّ اللَّهَ لَا يَهْدِي الْقَوْمَ الظَّالِمِينَ (١٤٤) ] به‌ڕاستی خوای گه‌وره‌ هیدایه‌تی كه‌سانێكی سته‌مكار نادات كه‌ به‌ناو خوای گه‌وره‌وه‌ قسه‌ بكه‌ن و خۆیان شت بۆ خه‌ڵك حه‌ڵاڵ بكه‌ن و حه‌رام بكه‌ن."
  6,145,"{هەندێك لە حەرامكراوەكان}\n[ قُلْ لَا أَجِدُ فِي مَا أُوحِيَ إِلَيَّ مُحَرَّمًا عَلَى طَاعِمٍ يَطْعَمُهُ ] ئه‌ی محمد- صلى الله عليه وسلم - پێیان بڵێ: من نابینم شتێك له‌وه‌ی كه‌ به‌ وه‌حی بۆم هاتووه‌ حه‌رام بێ له‌سه‌ر كه‌سێك كه‌ بیخوات [ إِلَّا أَنْ يَكُونَ مَيْتَةً ] مه‌گه‌ر مرداره‌وه‌ بوو ئه‌وه‌ی كه‌ نه‌گات به‌چه‌قۆدا ئه‌وه‌ حه‌رامه‌ ته‌نها مرداره‌وه‌ بووی كولله‌و ماسی نه‌بێت كه‌ حه‌ڵاڵه‌ [ أَوْ دَمًا مَسْفُوحًا ] یان خوێنێك كه‌ ده‌رپه‌ڕێت و بڕوات و برژێت، به‌ڵام ئه‌وه‌ی له‌ناو ده‌ماره‌كاندا هه‌یه‌ ئه‌وه‌ حه‌ڵاڵه‌، یاخود جگه‌رو سپڵ حه‌ڵاڵه‌ [ أَوْ لَحْمَ خِنْزِيرٍ ] یان گۆشتی به‌راز هه‌مووی حه‌رامه‌ [ فَإِنَّهُ رِجْسٌ ] ئه‌مانه‌ پیس و حه‌رامن [ أَوْ فِسْقًا أُهِلَّ لِغَيْرِ اللَّهِ بِهِ ] یان حه‌رامه‌ كه‌ بۆ غه‌یری خوا سه‌ربڕابێت وه‌كو بۆ بته‌كان، یان ناوی غه‌یری خوای له‌سه‌ر هێنرابێت [ فَمَنِ اضْطُرَّ ] به‌ڵام له‌ ناچاریدا كه‌سێك كه‌ نزیك بێ له‌برسان بمرێ له‌م حه‌رامانه‌ش بخوا چ مرداره‌وه‌ بوو بێ چ گۆشتی به‌راز بێ یان هه‌ر شتێكی تر بێ بۆی حه‌ڵاڵ ئه‌بێ به‌دوو مه‌رج: [ غَيْرَ بَاغٍ وَلَا عَادٍ ] كه‌ زیادڕه‌وی تیا نه‌كات ته‌نها ئه‌وه‌نده‌ بخوات كه‌ نه‌مرێ، وه‌ دواتر نه‌گه‌ڕێته‌وه‌ سه‌ری كه‌ پێویستی نه‌بوو [ فَإِنَّ رَبَّكَ غَفُورٌ رَحِيمٌ (١٤٥) ] ئه‌و كاته‌ خوای گه‌وره‌ زۆر لێخۆشبوو به‌به‌زه‌ییه‌، ئه‌م ئایه‌ته‌ مه‌ككی¬یه‌ به‌ڵام له‌ دوای ئه‌وه‌ سووره‌تی (مائیده‌)یش دابه‌زی كه‌ خوای گه‌وره‌ هه‌ندێك شتی تری حه‌رام كرد وه‌كو باسمان كرد: ئه‌و ئاژه‌ڵانه‌ی كه‌ خنكێنراون و نه‌گه‌یشتوونه‌ به‌ چه‌قۆدا، وه‌ ئه‌وانه‌ی كه‌ شه‌ڕه‌ قۆچیان كردووه‌و، ئه‌وانه‌ی كه‌ له‌ شاخ به‌ر بوونه‌ته‌وه‌و، ئه‌وانه‌ی كه‌ بریندار كراون، ئه‌مانه‌ كه‌ نه‌گه‌ن به‌ چه‌قۆدا هه‌مووی حه‌رامه‌، وه‌  پێغه‌مبه‌ری خوا- صلى الله عليه وسلم - له‌ دڕه‌نده‌كاندا ئه‌وه‌ی كه‌ كه‌ڵبه‌ی هه‌بێ حه‌رامی كردووه‌و له‌ باڵنده‌دا ئه‌وه‌ی چڕنووكی هه‌بێ حه‌رامی كردووه‌، وه‌ گوێدرێژی ماڵی و سه‌گی حه‌رام كردووه‌، ئه‌مانه‌ هه‌مووی حه‌رامه‌ له‌گه‌ڵ ئه‌وانه‌ی كه‌ له‌م ئایه‌ته‌دا باسكرا، واته‌: ئه‌ی موشریكان بۆچی له‌ خۆتانه‌وه‌ شتێك كه‌ خوای گه‌وره‌ بۆى حه‌ڵاڵ كردوون بۆ له‌خۆتانی حه‌رام ئه‌كه‌ن."
  6,146,"{ئەو شتانەی كە جولەكە لەسەر خۆیانیان حەرام كرد}\n[ وَعَلَى الَّذِينَ هَادُوا حَرَّمْنَا كُلَّ ذِي ظُفُرٍ ] وه‌ له‌سه‌ر جووله‌كه‌مان حه‌رام كرد هه‌موو ئه‌و شتانه‌ی كه‌ نینۆكی هه‌بێ به‌مه‌رجێك نینۆكى په‌نجه‌كانی پێیان لێك جیانه‌كرابێته‌وه‌و نێوانی نه‌بێ ئه‌وانه‌یان لێ حه‌رام بووه‌ وه‌كو حوشتر و نه‌عامه‌و قازو مراوی، كه‌ جووله‌كه‌ خۆیان له‌سه‌ر خۆیانیان حه‌رام كردبوو، به‌ڵام ئه‌وه‌ی كه‌ په‌نجه‌كانی پێیان لێك جیا بووبێته‌وه‌ ئه‌یانخوارد وه‌كو مریشك و باڵنده‌كان [ وَمِنَ الْبَقَرِ وَالْغَنَمِ حَرَّمْنَا عَلَيْهِمْ شُحُومَهُمَا ] وه‌ له‌ مانگاو مه‌ڕو بزنیش به‌زو چه‌وریه‌كانمان لێ حه‌رام كردبوون [ إِلَّا مَا حَمَلَتْ ظُهُورُهُمَا أَوِ الْحَوَايَا أَوْ مَا اخْتَلَطَ بِعَظْمٍ ] ته‌نها ئه‌و چه‌وریانه‌ی كه‌ به‌پشتی ئاژه‌ڵه‌كانه‌وه‌ بێ یاخود ئه‌وه‌ی كه‌ به‌ڕیخۆڵه‌كانه‌وه‌ بێ یان ئه‌وه‌ى كه‌ به‌ ئێسقانه‌وه‌ بێ ئه‌مانه‌یان بۆ حه‌ڵاڵ بوو جگه‌ له‌وه‌ چه‌وری تری ئاژه‌ڵیان لێ حه‌رام بوو ئه‌وه‌ی كه‌ به‌گورچیله‌و به‌و شتانه‌وه‌ بێ هه‌موویان لێ حه‌رام بوو، به‌ڵام جوله‌كه‌ ده‌چوون به‌زو چه‌وریان ده‌توانده‌وه‌و پاشان ده‌یانفرۆشت خواى گه‌وره‌یش نه‌فره‌تى لێكردن، چونكه‌ هه‌رشتێك حه‌رام بكات نرخه‌كه‌یشى حه‌رام ده‌كات و كڕین و فرۆشتنیشى حه‌رامه‌ [ ذَلِكَ جَزَيْنَاهُمْ بِبَغْيِهِمْ ] ئه‌مه‌ بۆچی خوای گه‌وره‌ له‌سه‌ریان حه‌رامی كرد؟ به‌هۆی زوڵم و سته‌می خۆیان كه‌ خۆیان له‌سه‌ر خۆیانیان حه‌رام كردبوو [ وَإِنَّا لَصَادِقُونَ (١٤٦) ] وه‌ ئێمه‌ ڕاستگۆین له‌م هه‌واڵانه‌دا، یان دادپه‌روه‌رین له‌م بڕیارانه‌دا"