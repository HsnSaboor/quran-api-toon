tafsir[10]{c,v,t}:
  17,87,"[ إِلَّا رَحْمَةً مِنْ رَبِّكَ ] به‌ڵام كه‌ وا ناكه‌ین ڕه‌حمه‌تی خوای گه‌وره‌یه‌ بۆ تۆ [ إِنَّ فَضْلَهُ كَانَ عَلَيْكَ كَبِيرًا (٨٧) ] به‌ دڵنیایی فه‌زڵی خوای گه‌وره‌ به‌سه‌رته‌وه‌ یه‌كجار زۆره‌ كه‌ كردووتی به‌ پێغه‌مبه‌رو كتابی بۆ دابه‌زاندووى."
  17,88,"{قورئان تەحەددای مرۆڤ ‌و جن دەكات}\n [ قُلْ لَئِنِ اجْتَمَعَتِ الْإِنْسُ وَالْجِنُّ عَلَى أَنْ يَأْتُوا بِمِثْلِ هَذَا الْقُرْآنِ لَا يَأْتُونَ بِمِثْلِهِ ] ئه‌ی محمد - صلى الله عليه وسلم - پێیان بڵێ: ئه‌گه‌ر مرۆڤه‌كان و جنیه‌كان هه‌ر هه‌موویان كۆببنه‌وه‌ بۆ ئه‌وه‌ی هاوشێوه‌ی ئه‌م قورئانه‌ بێنن ناتوانن هاوشێوه‌ی قورئان بێنن [ وَلَوْ كَانَ بَعْضُهُمْ لِبَعْضٍ ظَهِيرًا (٨٨) ] ئه‌گه‌ر هه‌ندێكیان پشتیوان و سه‌رخه‌ری هه‌ندێكی تریان بن و یارمه‌تی هه‌ندێكی تریان بده‌ن (چونكه‌ قورئان كه‌لامى خوایه‌و چۆن قسه‌ى مرۆڤـ وه‌كو قسه‌ى خواى گه‌وره‌ ده‌بێت؟!) ."
  17,89,"[ وَلَقَدْ صَرَّفْنَا لِلنَّاسِ فِي هَذَا الْقُرْآنِ مِنْ كُلِّ مَثَلٍ ] به‌دڵنیایى له‌م قورئانه‌ پیرۆزه‌دا ئێمه‌ هه‌موو نموونه‌و به‌ڵگه‌یه‌كمان تیادا هێناوه‌ته‌وه‌و درێژه‌مان پێداوه‌و باسمان كردووه‌ [ فَأَبَى أَكْثَرُ النَّاسِ إِلَّا كُفُورًا (٨٩) ] به‌ڵام زۆربه‌ی خه‌ڵكی ته‌نها كوفرانه‌بژێریان هه‌ڵبژاردووه‌و ئیمانیان پێ نه‌هێناوه‌."
  17,90,"{پەڵپ‌و بیانووە بێ‌ بنەماكانی كافران!}\n [ وَقَالُوا لَنْ نُؤْمِنَ لَكَ حَتَّى تَفْجُرَ لَنَا مِنَ الْأَرْضِ يَنْبُوعًا (٩٠) ] وه‌ كافره‌ ناودارو گه‌وره‌گانی مه‌ككه‌ وتیان: ئه‌ی محمد - صلى الله عليه وسلم - ئیمانت پێ ناهێنین تا له‌م زه‌ویه‌وه‌ كانیمان بۆ هه‌ڵنه‌قوڵێنیت و ئاوه‌كه‌ی به‌به‌رچاومانه‌وه‌ نه‌ڕوات."
  17,91,"[ أَوْ تَكُونَ لَكَ جَنَّةٌ مِنْ نَخِيلٍ وَعِنَبٍ ] یاخود باخت نه‌بێت له‌ دار خورماو ترێ [ فَتُفَجِّرَ الْأَنْهَارَ خِلَالَهَا تَفْجِيرًا (٩١) ] وه‌ له‌ناو ئه‌وانیشدا كانی هه‌ڵبقوڵێنی وه‌ به‌خێرایی ئاو له‌ ناوه‌ڕاستیاندا هه‌ڵبقوڵێت و ده‌رپه‌ڕێ."
  17,92,"[ أَوْ تُسْقِطَ السَّمَاءَ كَمَا زَعَمْتَ عَلَيْنَا كِسَفًا ] یاخود ئاسمان پارچه‌ پارچه‌ بكه‌یت و به‌ری بده‌یته‌وه‌ بان سه‌رمان چۆن ده‌ڵێیت له‌ قیامه‌تدا واى لێدێت [ أَوْ تَأْتِيَ بِاللَّهِ وَالْمَلَائِكَةِ قَبِيلًا (٩٢) ] یان خوای گه‌وره‌و مه‌لائیكه‌ته‌كان كۆمه‌ڵ كۆمه‌ڵ بێنی تا به‌چاو خۆمان بیانبینین."
  17,93,"[ أَوْ يَكُونَ لَكَ بَيْتٌ مِنْ زُخْرُفٍ ] یان ئه‌بێ ماڵێكت هه‌بێ له‌ زێڕو ڕازاوه‌ بێت [ أَوْ تَرْقَى فِي السَّمَاءِ ] یاخود به‌رز بیته‌وه‌ بۆ ئاسمان [ وَلَنْ نُؤْمِنَ لِرُقِيِّكَ حَتَّى تُنَزِّلَ عَلَيْنَا كِتَابًا نَقْرَؤُهُ ] كه‌ به‌رزیش بوویته‌وه‌ بۆ ئاسمان و هه‌ڵفڕیت ئه‌وا ئیمان به‌ به‌رز بوونه‌وه‌كه‌تیش ناهێنین تا له‌و سه‌ره‌وه‌ گه‌ڕایته‌وه‌ كتابێكمان بۆ نه‌هێنی له‌ لایه‌ن خوای گه‌وره‌وه‌ به‌ڵگه‌ بێ له‌سه‌ر پێغه‌مبه‌رایه‌تیت و خۆمان كتابه‌كه‌ بخوێنینه‌وه‌، ئه‌بێ ئه‌وه‌نده‌ شته‌ بكه‌ی ئه‌و كاته‌ ئیمانت پێ دێنین [ قُلْ سُبْحَانَ رَبِّي ] ئه‌ی محمد - صلى الله عليه وسلم - پێیان بڵێ: پاك و مونه‌ززه‌هی بۆ خوای گه‌وره‌ كه‌ توانای هه‌موو شتێكی هه‌یه‌ [ هَلْ كُنْتُ إِلَّا بَشَرًا رَسُولًا (٩٣) ] به‌ڵام من هیچ شتێك نیم ته‌نها مرۆڤێكم و پێغه‌مبه‌ری خوام و توانای هیچ شتێك له‌مانه‌م نیه‌و مه‌لائیكه‌ت نیم تا به‌رز ببمه‌وه‌ بۆ ئاسمان."
  17,94,"[ وَمَا مَنَعَ النَّاسَ أَنْ يُؤْمِنُوا إِذْ جَاءَهُمُ الْهُدَى ] چی ڕێگری له‌ خه‌ڵكی ئه‌كات كه‌ ئیمان بێنن كاتێك كه‌ هیدایه‌تیان بۆ هات [ إِلَّا أَنْ قَالُوا أَبَعَثَ اللَّهُ بَشَرًا رَسُولًا (٩٤) ] ته‌نها ئه‌وه‌ نه‌بێ كه‌ ئه‌یانوت: ئایا خوای گه‌وره‌ مرۆڤێكی كردووه‌ به‌ پێغه‌مبه‌ر؟! ئه‌یانوت چۆن ئه‌بێ پێغه‌مبه‌ر مرۆڤ بێ."
  17,95,"[ قُلْ لَوْ كَانَ فِي الْأَرْضِ مَلَائِكَةٌ يَمْشُونَ مُطْمَئِنِّينَ ] ئه‌ی محمد - صلى الله عليه وسلم - پێیان بڵێ: ئه‌گه‌ر له‌سه‌ر زه‌ویدا فریشته‌ بژیایه‌و به‌هێمنی و ئارامی به‌سه‌ر زه‌ویدا بڕۆیشتنایه‌ [ لَنَزَّلْنَا عَلَيْهِمْ مِنَ السَّمَاءِ مَلَكًا رَسُولًا (٩٥) ] ئه‌وه‌ ئێمه‌ش له‌ ئاسمانه‌وه‌ مه‌لائیكه‌تێكمان بۆ ده‌ناردن و ئه‌مانكرد به‌ پێغه‌مبه‌ر، به‌ڵام ئه‌وان ئیمان به‌ مرۆڤه‌كه‌ ناهێنن چۆن ئیمانیان به‌ مه‌لائیكه‌ت ئه‌هێنا."
  17,96,"[ قُلْ كَفَى بِاللَّهِ شَهِيدًا بَيْنِي وَبَيْنَكُمْ ] ئه‌ی محمد - صلى الله عليه وسلم - بڵێ: خوای گه‌وره‌ به‌سه‌ شایه‌ت بێت له‌ نێوان من و ئێوه‌دا كه‌ په‌یامی خوای گه‌وره‌م پێ ڕاگه‌یاندوون [ إِنَّهُ كَانَ بِعِبَادِهِ خَبِيرًا بَصِيرًا (٩٦) ] به‌ دڵنیایى خوای گه‌وره‌ به‌ به‌نده‌كانی خۆی زۆر زانیاری وردی هه‌یه‌ وه‌ زۆر بینایه‌و هه‌موو شتێكیان ئه‌بینێ و هیچ شتێك له‌ خوای گه‌وره‌ ناشاردرێته‌وه‌."