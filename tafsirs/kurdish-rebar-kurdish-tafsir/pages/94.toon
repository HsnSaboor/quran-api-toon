tafsir[7]{c,v,t}:
  4,95,"{موجاهیدان‌و دانیشتووان یەكسان نین}\n [ لَا يَسْتَوِي الْقَاعِدُونَ مِنَ الْمُؤْمِنِينَ غَيْرُ أُولِي الضَّرَرِ وَالْمُجَاهِدُونَ فِي سَبِيلِ اللَّهِ بِأَمْوَالِهِمْ وَأَنْفُسِهِمْ ] ئه‌و كه‌سانه‌ی كه‌ دانیشتوونه‌ له‌ باوه‌ڕداران و جیهاد ناكه‌ن یه‌كسان نین له‌گه‌ڵ ئه‌و كه‌سانه‌ی كه‌ جیهاد ئه‌كه‌ن له‌ پێناو خوای گه‌وره‌ به‌ماڵ و نه‌فسی خۆیان، كه‌ ئه‌م ئایه‌ته‌ دابه‌زى پێغه‌مبه‌ری خوا- صلى الله عليه وسلم - بانگى (زه‌ید)ى كردو ئه‌ویش نوسى، وه‌ (عبدالله¬ى كوڕى ئوم مه‌كتوم) كه‌ نابینا بوو شه‌كواى نابیناییه‌كه‌ى كرد خواى گه‌وره‌ ئه‌م به‌شه‌ى ترى دابه‌زاند: [ غَيْرُ أُولِي الضَّرَرِ ] ته‌نها ئه‌وانه‌ی كه‌ عوزری شه‌رعیان هه‌یه‌ له‌ كوێر و شه‌ل و نه‌خۆش ئه‌وانه‌ عوزره‌كه‌یان قبووڵه‌ وه‌ له‌و پاداشته‌ به‌شدارن [ فَضَّلَ اللَّهُ الْمُجَاهِدِينَ بِأَمْوَالِهِمْ وَأَنْفُسِهِمْ عَلَى الْقَاعِدِينَ دَرَجَةً ] ئه‌و موجاهیدانه‌ی به‌ماڵ و نه‌فسی خۆیان جیهاد ئه‌كه‌ن خوای گه‌وره‌ فه‌زڵیانی داوه‌ به‌سه‌ر ئه‌و كه‌سانه‌ی كه‌ دانیشتوونه‌ به‌ پله‌یه‌ك، واته‌: پله‌یه‌كی یه‌كجار گه‌وره‌ ئه‌جرو پاداشتێكی یه‌كجار گه‌وره‌یان هه‌یه‌ [ وَكُلًّا وَعَدَ اللَّهُ الْحُسْنَى ] به‌ڵام هه‌ردوو لایان ئه‌وانه‌ی كه‌ جیهاد ئه‌كه‌ن و ئه‌وانه‌یشى كه‌ نایكه‌ن مادام باوه‌ڕدارن خوای گه‌وره‌ به‌ڵێنی پاداشت و به‌هه‌شتی به‌هه‌ردوو لایان داوه‌، ئه‌مه‌یش به‌ڵگه‌یه‌ له‌سه‌ر ئه‌وه‌ى كه‌ جیهاد فه‌رزی كیفایه‌یه‌ [ وَفَضَّلَ اللَّهُ الْمُجَاهِدِينَ عَلَى الْقَاعِدِينَ أَجْرًا عَظِيمًا (٩٥) ] دیسان خوای گه‌وره‌ جه‌خت ده‌كاته‌وه‌ كه‌ فه‌زڵی موجاهیده‌كانی داوه‌ به‌سه‌ر ئه‌و كه‌سانه‌ى كه‌ دانیشتوونه‌و جیهاد ناكه‌ن به‌ ئه‌جرو پاداشتێكی یه‌كجار گه‌وره‌."
  4,96,"[ دَرَجَاتٍ مِنْهُ وَمَغْفِرَةً وَرَحْمَةً ] ئه‌جرو پاداشته‌كه‌ش چه‌نده‌ها پله‌یه‌ له‌ پله‌كانی به‌هه‌شت كه‌ به‌هه‌شت سه‌د پله‌یه‌ وه‌ك پێغه‌مبه‌ر- صلى الله عليه وسلم - ئه‌فه‌رمووێ خوای گه‌وره‌ دایناوه‌ بۆ ئه‌و كه‌سانه‌ی كه‌ جیهاد ئه‌كه‌ن له‌ پێناو خوای گه‌وره‌ نێوان هه‌ر دوو پله‌ نێوان ئاسمان و زه‌وی چه‌ندێ فراوانه‌ ئه‌وه‌نده‌ فراوانه‌، وه‌ خوای گه‌وره‌ لێیشیان خۆش ئه‌بێ، وه‌ ڕه‌حم و سۆزو به‌زه‌یی خۆی ئه‌ڕژێنێ به‌سه‌ریان [ وَكَانَ اللَّهُ غَفُورًا رَحِيمًا (٩٦) ] وه‌ خوای گه‌وره‌ زۆر لێخۆشبوو به‌ڕه‌حم و به‌زه‌ییه‌."
  4,97,"{ كۆچ كردن بۆ وڵاتی موسڵمانان}\n[ إِنَّ الَّذِينَ تَوَفَّاهُمُ الْمَلَائِكَةُ ظَالِمِي أَنْفُسِهِمْ ] كه‌سانێك له‌ موسڵمانان له‌ناو هاوبه‌شبڕیارده‌ران مابوونه‌وه‌و ره‌شایى ئه‌وانیان زیاد كردبوو له‌ دژى پێغه‌مبه‌ری خوا- صلى الله عليه وسلم -، وه‌ كه‌ موسڵمانان كوشتاری كافرانیان ده‌كرد تیرێك به‌ر یه‌كێكیان ده‌كه‌وت و ده‌یكوشت یان ده‌كوژران خواى گه‌وره‌ ئه‌م ئایه‌ته‌ى دابه‌زاند: به‌ دڵنیایى ئه‌و كه‌سانه‌ی كه‌ فریشته‌ی گیانكێشان گیانیان ئه‌كێشێ كه‌ زوڵمیان له‌ نه‌فسی خۆیان كردووه‌ له‌ مه‌ككه‌وه‌ كۆچیان نه‌كردووه‌ بۆ مه‌دینه‌ وه‌ له‌ناو كافراندا ماونه‌ته‌وه‌ وه‌ نه‌یانتوانیوه‌ دروشمه‌كانی دین جێبه‌جێ بكه‌ن [ قَالُوا فِيمَ كُنْتُمْ ] كاتێك كه‌ ڕوحیان ئه‌كێشن مه‌لائیكه‌ت سه‌رزه‌نشتیان ده‌كات و پێیان ئه‌ڵێن: ئێوه‌ له‌ كوێ بوون و بۆ له‌ناو كافران مانه‌وه‌و كۆچتان نه‌كرد؟ [ قَالُوا كُنَّا مُسْتَضْعَفِينَ فِي الْأَرْضِ ] ئه‌وانیش ئه‌ڵێن: ئێمه‌ لاوازو زه‌عیف و بێده‌سه‌ڵات بووین له‌سه‌ر زه‌ویدا نه‌مانئه‌توانی دینه‌كه‌مان ئاشكرا بكه‌ین له‌به‌ر كافران و نه‌مانده‌توانى كۆچ بكه‌ین [ قَالُوا أَلَمْ تَكُنْ أَرْضُ اللَّهِ وَاسِعَةً فَتُهَاجِرُوا فِيهَا ] مه‌لائیكه‌ت پێیان ئه‌فه‌رموون: ئایا زه‌وی خوای گه‌وره‌ فراوان نه‌بوو تا هیجره‌ت و كۆچ بكه‌ن و بڕۆن بۆ شوێنێكی تر كه‌ بتوانن دروشمی دینه‌كه‌تان ئاشكرا بكه‌ن واته‌: ئه‌و عوزره‌یان لێ قبووڵ ناكرێ [ فَأُولَئِكَ مَأْوَاهُمْ جَهَنَّمُ وَسَاءَتْ مَصِيرًا (٩٧) ] شوێنی ئه‌م كه‌سانه‌ دۆزه‌خه‌ كه‌ خراپترین سه‌ره‌نجامه‌، هه‌ر چه‌نده‌ باوه‌ڕداریش بوونه‌ به‌ڵام له‌به‌ر ئه‌وه‌ی له‌ناو كافراندا ماونه‌ته‌وه‌و كۆچیان نه‌كردووه‌و نه‌یانتوانیوه‌ دروشمه‌كانی دین ئاشكرا بكه‌ن، ئه‌م ئایه‌ته‌ به‌ڵگه‌یه‌ له‌سه‌ر ئه‌وه‌ی كه‌ ئه‌گه‌ر مرۆڤ نه‌یتوانی دینه‌كه‌ی ئاشكرا بكات واجبه‌ له‌ وڵاتی كافرانه‌وه‌ كۆچ بكات بۆ وڵاتی ئیسلام، نه‌ك به‌ پێچه‌وانه‌وه‌."
  4,98,"[ إِلَّا الْمُسْتَضْعَفِينَ مِنَ الرِّجَالِ وَالنِّسَاءِ وَالْوِلْدَانِ لَا يَسْتَطِيعُونَ حِيلَةً وَلَا يَهْتَدُونَ سَبِيلًا (٩٨) ] ته‌نها ئه‌وانه‌ی كه‌ له‌ حه‌قیقه‌تدا لاوازو زه‌عیف كرابوون له‌لایه‌ن كافرانه‌وه‌ یان خۆیان زه‌عیف و لاوازو بێده‌سه‌ڵات بوونه‌ له‌ پیاو و ئافره‌ت و مناڵ و نه‌خۆشی به‌رده‌وام وه‌كو شه‌ل و كوێر كه‌ ناتوانن هۆكاره‌كانی خۆ ڕزگار كردن بیگرنه‌ به‌رو خۆیان ڕزگار بكه‌ن وه‌ ڕێگا نازانن له‌وانه‌یه‌ ئه‌گه‌ر كۆچیش بكه‌ن له‌و ڕێگایه‌ تیاچن ."
  4,99,"[ فَأُولَئِكَ عَسَى اللَّهُ أَنْ يَعْفُوَ عَنْهُمْ ] به‌دڵنیایی خوای گه‌وره‌ له‌م كه‌سانه‌ خۆش ئه‌بێ له‌به‌ر ئه‌وه‌ی عوزره‌كه‌یان شه‌رعیه‌ وه‌ ڕاستگۆ بوونه‌، (عَسَى) له‌لایه‌ن خوای گه‌وره‌وه‌ بۆ ته‌حقیق و ته‌ئكیده‌ [ وَكَانَ اللَّهُ عَفُوًّا غَفُورًا (٩٩) ] وه‌ خوای گه‌وره‌ زۆر لێبوورده‌و لێخۆشبووه‌."
  4,100,"[ وَمَنْ يُهَاجِرْ فِي سَبِيلِ اللَّهِ يَجِدْ فِي الْأَرْضِ مُرَاغَمًا كَثِيرًا وَسَعَةً ] وه‌ هه‌ر كه‌سێك له‌ پێناو خوای گه‌وره‌دا كۆچ بكات و نیه‌تی بۆ خوای گه‌وره‌ بێ ئه‌وه‌ خوای گه‌وره‌ له‌سه‌ر زه‌ویدا په‌ناگه‌و شوراو شوێنی باش و فراوان و ڕزقی فراوانی پێ ئه‌به‌خشێ، كه‌ ئه‌مه‌ هاندانه‌ بۆ كۆچ كردن و نه‌مانه‌وه‌ له‌ناو كافراندا [ وَمَنْ يَخْرُجْ مِنْ بَيْتِهِ مُهَاجِرًا إِلَى اللَّهِ وَرَسُولِهِ ] (زه‌مڕه‌ی كوڕی جوندوب) نه‌خۆشبوو به‌ كه‌سوكارى وت له‌ مه‌ككه‌ ده‌رم بكه‌ن من هه‌ست به‌ گه‌رمى ده‌كه‌م وتیان بۆ كوێ ده‌رت بكه‌ین؟ به‌ده‌ستى ئاماژه‌ى بۆ مه‌دینه‌ كرد، له‌ ماڵی خۆی ده‌رچوو كۆچ بكات له‌ وڵاتی شیركه‌وه‌ بۆ لای پێغه‌مبه‌ر- صلى الله عليه وسلم -  پێش ئه‌وه‌ی بگاته‌ لاى پێغه‌مبه‌ری خوا- صلى الله عليه وسلم - له‌ ڕێگا مرد خواى گه‌وره‌ ئه‌م ئایه‌ته‌ى دابه‌زاند: وه‌ هه‌ر كه‌سێك له‌ ماڵ خۆی ده‌رچێ نیه‌تی كۆچ كردن بێ بۆ لای خواو پێغه‌مبه‌ری خوا - صلى الله عليه وسلم - به‌و نیه‌ته‌ پاكه‌وه‌ [ ثُمَّ يُدْرِكْهُ الْمَوْتُ فَقَدْ وَقَعَ أَجْرُهُ عَلَى اللَّهِ ] پاشان مردن پێی بگات و له‌ ڕێگادا بمرێ ئه‌مه‌ ئه‌جرو پاداشتی ته‌واوی لای خوای گه‌وره‌ بۆ جێگیر ئه‌بێ و ده‌ست ئه‌كه‌وێ با نه‌شگه‌یشتبێته‌ شوێنی خۆی، [ وَكَانَ اللَّهُ غَفُورًا رَحِيمًا (١٠٠) ] به‌ڕاستی خوای گه‌وره‌ زۆر لێخۆشبوو به‌ڕه‌حم و به‌زه‌ییه‌."
  4,101,"{كورتكردنەوەی نوێژەكان لەكاتی سەفەردا}\n [ وَإِذَا ضَرَبْتُمْ فِي الْأَرْضِ فَلَيْسَ عَلَيْكُمْ جُنَاحٌ أَنْ تَقْصُرُوا مِنَ الصَّلَاةِ إِنْ خِفْتُمْ أَنْ يَفْتِنَكُمُ الَّذِينَ كَفَرُوا ] وه‌ ئه‌گه‌ر هاتوو ئێوه‌ سه‌فه‌رتان كرد له‌سه‌ر زه‌ویدا ئه‌وا تاوانبار نابن كه‌ نوێژه‌كانتان كورت بكه‌نه‌وه‌ ئه‌گه‌ر له‌وه‌ ترسان كافران تووشی فیتنه‌تان بكه‌ن و به‌سه‌رتاندا زاڵ بن و بتانكوژن واته‌: له‌ كاتی ترسدا كه‌ له‌ سه‌ره‌تادا نوێژ كورت ئه‌كرایه‌وه‌ ته‌نها له‌ كاتی ترس، وه‌ ئه‌گه‌ر ترس نه‌بوایه‌ نوێژ كورت نه‌ئه‌كرایه‌وه‌ به‌ڵام پاشان له‌ سوننه‌تدا هاتووه‌ كه‌ هه‌ر كه‌سێك سه‌فه‌ری كرد وه‌ ترسیشی له‌سه‌ر نه‌بوو ئه‌وه‌ هه‌ر نوێژه‌كانی كورت ئه‌كاته‌وه‌و پێغه‌مبه‌ری خوا- صلى الله عليه وسلم - وه‌ صه‌حابه‌ش دوای پێغه‌مبه‌ر- صلى الله عليه وسلم - كردوویانه‌ [ إِنَّ الْكَافِرِينَ كَانُوا لَكُمْ عَدُوًّا مُبِينًا (١٠١) ] به‌ دڵنیایى كافران بۆ ئێوه‌ی موسڵمان دوژمنێكی زۆر ئاشكران و دژایه‌تی خۆیان بۆ ئێوه‌ ئاشكرا كردووه‌."