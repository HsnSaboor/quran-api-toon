tafsir[9]{c,v,t}:
  34,40,"[ وَيَوْمَ يَحْشُرُهُمْ جَمِيعًا ] وه‌ له‌ ڕۆژی قیامه‌ت خوای گه‌وره‌ هه‌موو خه‌ڵكی كۆ ئه‌كاته‌وه‌ به‌ ده‌سه‌ڵاتدارو بێ ده‌سه‌ڵاته‌وه‌، به‌ په‌رستراو و په‌رسته‌ره‌وه‌ [ ثُمَّ يَقُولُ لِلْمَلَائِكَةِ أَهَؤُلَاءِ إِيَّاكُمْ كَانُوا يَعْبُدُونَ (٤٠) ] پاشان خوای گه‌وره‌ وه‌كو سه‌رزه‌نشت كردن بۆ موشریكان به‌ فریشته‌كان ئه‌ڵێ: ئایا ئه‌مانه‌ بوون كه‌ ئێوه‌یان ئه‌په‌رست."
  34,41,"[ قَالُوا سُبْحَانَكَ أَنْتَ وَلِيُّنَا مِنْ دُونِهِمْ ] مه‌لائیكه‌ته‌كان ئه‌ڵێن: ئه‌ی په‌روه‌ردگار پاك و مونه‌ززه‌هى بۆ تۆ له‌وه‌ى كه‌ شه‌ریكت هه‌بێت، ئێمه‌ داوامان نه‌كردووه‌ له‌وان كه‌ ئێمه‌ بپه‌رستن، هه‌ر تۆ دۆست و پشتیوان و په‌رستراوی ئێمه‌یت و ئێمه‌ به‌رین له‌وان [ بَلْ كَانُوا يَعْبُدُونَ الْجِنَّ ] به‌ڵكو ئه‌وان زۆربه‌یان شه‌یتانیان ئه‌په‌رست، واته‌: شه‌یتان په‌رستنى جگه‌ له‌ خواى گه‌وره‌ى بۆ رازاندبوونه‌وه‌ [ أَكْثَرُهُمْ بِهِمْ مُؤْمِنُونَ (٤١) ] وه‌ زۆربه‌یان باوه‌ڕیان به‌ شه‌یتان هه‌بوو."
  34,42,"[ فَالْيَوْمَ لَا يَمْلِكُ بَعْضُكُمْ لِبَعْضٍ نَفْعًا وَلَا ضَرًّا ] وه‌ ئه‌مڕۆ هه‌ندێكتان ناتوانن سوودو زیان به‌ هه‌ندێكتان بگه‌یه‌نن [ وَنَقُولُ لِلَّذِينَ ظَلَمُوا ذُوقُوا عَذَابَ النَّارِ الَّتِي كُنْتُمْ بِهَا تُكَذِّبُونَ (٤٢) ] وه‌ به‌و سته‌مكاره‌ موشریكانه‌ ئه‌ڵێین: ده‌ی بچێژن ئه‌و سزای ئاگری دۆزه‌خه‌ی كه‌ ئێوه‌ له‌ دونیا باوه‌ڕتان پێی نه‌بوو به‌ درۆتان ئه‌زانی."
  34,43,"[ وَإِذَا تُتْلَى عَلَيْهِمْ آيَاتُنَا بَيِّنَاتٍ ] وه‌ كاتێك ئایه‌ته‌ ڕوون و ئاشكراكانی ئێمه‌یان به‌سه‌ردا بخوێندرایه‌ته‌وه‌ [ قَالُوا مَا هَذَا إِلَّا رَجُلٌ يُرِيدُ أَنْ يَصُدَّكُمْ عَمَّا كَانَ يَعْبُدُ آبَاؤُكُمْ ] ئه‌یانووت: پێغه‌مبه‌ری خوا - صلی الله علیه وسلم - هیچ شتێك نیه‌ ته‌نها پیاوێكه‌ ئه‌یه‌وێ ڕێگریتان بكات له‌وه‌ی كه‌ باوك و باپیرانتان په‌رستوویانه‌ [ وَقَالُوا مَا هَذَا إِلَّا إِفْكٌ مُفْتَرًى ] وه‌ ئه‌یانووت: ئه‌م قورئانه‌ هیچ شتێك نیه‌ ته‌نها درۆ هه‌ڵبه‌ستنێكه‌و محمد - صلی الله علیه وسلم - هه‌ڵیبه‌ستووه‌ [ وَقَالَ الَّذِينَ كَفَرُوا لِلْحَقِّ لَمَّا جَاءَهُمْ إِنْ هَذَا إِلَّا سِحْرٌ مُبِينٌ (٤٣) ] وه‌ كافران به‌و دینه‌ حه‌قه‌ی كه‌ له‌لایه‌ن خواى گه‌وره‌وه‌ بۆیان هاتبوو ئه‌یانووت: ئه‌مه‌ هیچ شتێك نیه‌ ته‌نها سیحرو جادوویه‌كی زۆر ئاشكرا نه‌بێ."
  34,44,"[ وَمَا آتَيْنَاهُمْ مِنْ كُتُبٍ يَدْرُسُونَهَا ] وه‌ ئێمه‌ پێش قورئان هیچ كتابێكى ترمان بۆ قوڕه‌یش دانه‌به‌زاندووه‌ كه‌ دیراسه‌ی بكه‌ن و بیخوێننه‌وه‌ [ وَمَا أَرْسَلْنَا إِلَيْهِمْ قَبْلَكَ مِنْ نَذِيرٍ (٤٤) ] وه‌ له‌ پێش تۆشدا ئه‌ى محمد - صلی الله علیه وسلم - هیچ پێغه‌مبه‌رێكمان بۆیان نه‌ناردووه‌ كه‌ بیانترسێنێ، ئیتر چۆن قورئان و تۆ به‌ درۆ ئه‌زانن و ئینكاری ئه‌كه‌ن، یاخود پێش هاتنى پێغه‌مبه‌رو - صلی الله علیه وسلم - قورئان ئه‌یانووت ئه‌گه‌ر كتاب و پێغه‌مبه‌رمان بۆ بێت ئه‌وا له‌ هه‌موو كه‌س باشتر شوێنى ده‌كه‌وین ئه‌ى ئێستا كه‌ بۆیان هاتووه‌ بۆ شوێنى ناكه‌ون."
  34,45,"[ وَكَذَّبَ الَّذِينَ مِنْ قَبْلِهِمْ ] وه‌ ئوممه‌تانی پێشتریش پێغه‌مبه‌رانی خۆیان به‌درۆزانی [ وَمَا بَلَغُوا مِعْشَارَ مَا آتَيْنَاهُمْ فَكَذَّبُوا رُسُلِي ] به‌ڵام كافرانی قوڕه‌یش نه‌گه‌یشتوونه‌ به‌ ده‌ یه‌كی ئه‌وان له‌ زۆری ماڵ و منداڵ و هێزو توانایان له‌گه‌ڵ ئه‌وه‌ش خوای گه‌وره‌ ئه‌وانی له‌ناوبرد چۆن ئه‌مان له‌ناو نابات [ فَكَيْفَ كَانَ نَكِيرِ (٤٥) ] وه‌ بزانه‌ چۆن خوای گه‌وره‌ ئینكاری له‌ كافران كردو سزای دان."
  34,46,"{هاندان بۆ بیركردنەوەو تێڕامان}\n [ قُلْ إِنَّمَا أَعِظُكُمْ بِوَاحِدَةٍ ] ئه‌ی محمد - صلی الله علیه وسلم - ئه‌و كافرانه‌ى كه‌ تۆمه‌تبارت ده‌كه‌ن به‌ شێتى پێیان بڵێ: من ئامۆژگاریتان ئه‌كه‌م به‌ یه‌ك شتێك [ أَنْ تَقُومُوا لِلَّهِ مَثْنَى وَفُرَادَى ثُمَّ تَتَفَكَّرُوا ] یه‌ك یه‌ك و دوو دوو ڕابوه‌ستن نه‌ك به‌ قه‌ڵه‌باڵه‌غی، وه‌ له‌به‌ر خوا نه‌ك بۆ هه‌واو ئاره‌زوو ده‌مارگیرى، پاشان بیر بكه‌نه‌وه‌ [ مَا بِصَاحِبِكُمْ مِنْ جِنَّةٍ ] كه‌ ئه‌م هاوه‌ڵه‌ی خۆتان كه‌ محمده‌ - صلی الله علیه وسلم - هیچ شێت نیه‌ به‌ڵكو له‌وپه‌ڕی عاقڵیدایه‌ [ إِنْ هُوَ إِلَّا نَذِيرٌ لَكُمْ بَيْنَ يَدَيْ عَذَابٍ شَدِيدٍ (٤٦) ] محمده‌ - صلی الله علیه وسلم - هیچ شتێك نیه‌ ته‌نها ترسێنه‌رێكه‌ كه‌ له‌ پێش ده‌ستی خۆی پێش هاتنی قیامه‌ت ئاگادارتان ئه‌كاته‌وه‌ به‌ سزایه‌كی زۆر سه‌خت ئه‌گه‌ر ئیمان نه‌هێنن."
  34,47,"[ قُلْ مَا سَأَلْتُكُمْ مِنْ أَجْرٍ فَهُوَ لَكُمْ ] ئه‌ى محمد - صلی الله علیه وسلم - پێیان بڵێ: من داوای هیچ ئه‌جرو پاداشتێكم له‌ ئێوه‌ نه‌كردووه‌ له‌سه‌ر گه‌یاندنى دین، وه‌ ئه‌گه‌ر داوای هه‌ر شتێكم لێكردوون ئه‌وه‌ بۆ خۆتان و من نامه‌وێ [ إِنْ أَجْرِيَ إِلَّا عَلَى اللَّهِ ] به‌ڵكو ئه‌جرو پاداشتی من ته‌نها لای خوای گه‌وره‌یه‌ [ وَهُوَ عَلَى كُلِّ شَيْءٍ شَهِيدٌ (٤٧) ] وه‌ خوای گه‌وره‌ شاهیدو ئاگادارو زانایه‌ به‌سه‌ر هه‌موو شتێكه‌وه‌."
  34,48,"[ قُلْ إِنَّ رَبِّي يَقْذِفُ بِالْحَقِّ عَلَّامُ الْغُيُوبِ (٤٨) ] ئه‌ی محمد - صلی الله علیه وسلم - بڵێ: په‌روه‌ردگارم حه‌ق تێ ئه‌گرێت و به‌ حه‌ق قسه‌ ئه‌كات و ئه‌و قورئانه‌ وه‌حیه‌و فه‌رمووده‌ی خوای گه‌وره‌یه‌، به‌ حه‌ق ناردوویه‌تی له‌سه‌ر زمانی پێغه‌مبه‌ران كه‌ خوای گه‌وره‌ش خوایه‌كه‌ زۆر زانای نهێنیه‌كانه‌."