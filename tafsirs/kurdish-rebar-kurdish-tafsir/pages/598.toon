tafsir[9]{c,v,t}:
  97,1,"سوورەتی (قەدر) (واتە: پلەو پایە بەرز یان تەقدیر كردن)\nپێناسەیەكى سورەتەكە:\n١- سورەتى (قەدر) سورەتێكى مەككى یە. \n٢- ژمارەى ئایەتەكانى سورەتى (قەدر) (٥) پێنج ئایەتە.\n٣- سورەتى (قەدر) زنجیرەى نەوەدو حەوتەمینە لە ریزبەندى لەناو سورەتەكانى قورئانى پیرۆزدا.\n٤- سورەتى (قەدر) لە دواى سورەتى (عەبەس)ە دابەزیوە.\nتەوەرەكانى ئەم سورەتە:\nتەوەرو باسەكانى ئەم سورەتە پیرۆزە باسی سەرەتاى دابەزینى وەحی دەكات بەسەر پێغەمبەرى خوادا صلى الله علیه وسلم ، وە هەروەها باسی فەزڵ و گەورەیی ئەو شەوە پیرۆزەش دەكات كەوا قورئانى تێدا دابەزیوە بەسەر هەموو شەوەكانى تردا، كە خێرو پاداشتەكەى زیاترە لە خێری هەزار مانگ، هەموو ئەمانەش لەبەر رێزو شكۆی قورئان، وە هەروەها باسی دابەزینى فریشتە بەڕێزەكان دەكات لەو شەوەدا تا بەرەبەیانى ئەو شەوە.\nبِسْمِ اللَّهِ الرَّحْمَنِ الرَّحِيمِ\nدابەزینى قورئان لە شەوى قەدر\n[ إِنَّا أَنْزَلْنَاهُ فِي لَيْلَةِ الْقَدْرِ (١) ] ئێمە ئەو قورئانە پیرۆزەمان دابەزاندۆتە خوارەوە لە شەوی قەدردا، كە دەكەوێتە دە شەوی كۆتایی مانگی ڕەمەزانەوە، وە لە شەوە تاكەكاندا زیاتر جەختی لێكراوەو فەرموودەی زۆری لەسەر هاتووەو صەحابەكان قسەیان لەسەر كردووە، لەم شەوەدا خوای گەورە قورئانی پیرۆزی هەر هەمووی لە (لوح المحفوظ)هوە دابەزاندووە بۆ (بيت العزة) بۆ ئاسمانی دونیا پاشان بە بەش بەش و پارچە پارچەو ئایەت ئایەت و سوورەت سوورەت بەگوێرەی ڕووداوەكان و پێویستی لە ماوەی بیست و سێ ساڵدا دابەزیوە بۆ سەر سینگی پێغەمبەری خوا صلى الله علیه وسلم ، وە بۆیە پێی ئەووترێ: (لَيْلَةِ الْقَدْرِ) لەبەر ئەوەی لەو شەوەدا خوای گەورە تەقدیری هەموو شتێك ئەكات تا ساڵی داهاتوو، یاخود وتراوە: مەبەست پێی شەوێكى خاوەن پلەو پایەو ڕێزو گەورەییە، بۆیە خوای گەورەش ئەفەرمووێ:"
  97,2,"[ وَمَا أَدْرَاكَ مَا لَيْلَةُ الْقَدْرِ (٢) ] ئەی محمد صلى الله علیه وسلم تۆ چوزانی ئەم شەوی قەدرە چ شەوێكی پیرۆزو گەورەو پڕ خێرو بەرەكەتە."
  98,1,"سووره‌تی (به‌یینه‌) (واته‌: به‌ڵگه‌) \nسووره‌تێكى مه‌ككى یه‌و (٨) ئایه‌ته‌\nكاتێك ئه‌م سووره‌ته‌ دابه‌زی (ئه‌نه‌سی كوڕی مالیك) (ڕه‌زای خوای گه‌وره‌ی لێ بێت) ئه‌فه‌رمووێ: پێغه‌مبه‌ری خوا - صلی الله علیه وسلم - به‌ (ئوبه‌ی كوڕی كه‌عبی) فه‌رموو خوای گه‌وره‌ فه‌رمانی پێ كردووم ئه‌م سووره‌ته‌ (لَمْ يَكُنِ الَّذِينَ كَفَرُوا مِنْ أَهْلِ الْكِتَابِ) به‌سه‌ر تۆدا بخوێنمه‌وه‌و بۆت بخوێنمه‌وه‌، (ئوبه‌ی) فه‌رمووی: ئایا خوای گه‌وره‌ ناوی منی هێنا؟ فه‌رمووی: به‌ڵێ، (ئوبه‌ی) له‌ خۆشیدا ده‌ستی به‌ گریان كرد، ئیمامی بوخاری و ئیمامی موسلیم گێڕاویانه‌ته‌وه‌ .\nبِسْمِ اللَّهِ الرَّحْمَنِ الرَّحِيمِ\n[ لَمْ يَكُنِ الَّذِينَ كَفَرُوا مِنْ أَهْلِ الْكِتَابِ وَالْمُشْرِكِينَ مُنْفَكِّينَ حَتَّى تَأْتِيَهُمُ الْبَيِّنَةُ (١) ] ئه‌هلی كتاب له‌ جووله‌كه‌و گاورو موشریك و هاوبه‌شبڕیارده‌ران و بت په‌رستانی عه‌ره‌ب و ئاگرپه‌رستانی عه‌جه‌م ده‌ستبه‌رداری ئه‌و كوفرو شیركه‌ نابن كه‌ له‌سه‌رین و وازی لێ ناهێنن و ده‌ستی لێ هه‌ڵناگرن تا به‌ڵگه‌ی ڕوون و ئاشكرایان بۆ نه‌یات كه‌ قورئانی پیرۆزه‌، یان پێغه‌مبه‌ری خوایه‌ - صلی الله علیه وسلم - ."
  98,2,"[ رَسُولٌ مِنَ اللَّهِ يَتْلُو صُحُفًا مُطَهَّرَةً (٢) ] ئه‌و به‌ڵگه‌ ڕوون و ئاشكرایه‌ی كه‌ بۆیان دێت پێغه‌مبه‌ری خوایه‌ - صلی الله علیه وسلم - كه‌ ئه‌و قورئانه‌ پیرۆزه‌یان بۆ ئه‌خوێندرێته‌وه‌ كه‌ له‌ (مه‌له‌ئول ئه‌علا) له‌ په‌ڕاوی پاككراو نووسراوه‌ كه‌ ده‌ستكاری ناكرێ وه‌ گۆڕانی به‌سه‌ردا نایات و زیادو كه‌می لێ ناكرێت."
  98,3,"[ فِيهَا كُتُبٌ قَيِّمَةٌ (٣) ] كه‌ له‌و قورئانه‌ پیرۆزه‌یشدا ئه‌حكامی زۆر ڕێك و دامه‌زراو و دادپه‌روه‌ری تیادایه‌ هیچ هه‌ڵه‌یه‌كی تیادا نیه‌و هه‌مووی له‌لایه‌ن خوای گه‌وره‌وه‌یه‌ هیچ زیادو كه‌مییه‌كی تیادا نیه‌ به‌ڵكو ئه‌حكامه‌كانی له‌وپه‌ڕی دادپه‌روه‌ریدایه‌و هه‌مووی ڕێگای ڕاست و هیدایه‌ته‌و به‌رژه‌وه‌ندی دروستكراوه‌كانه‌."
  98,4,"[ وَمَا تَفَرَّقَ الَّذِينَ أُوتُوا الْكِتَابَ إِلَّا مِنْ بَعْدِ مَا جَاءَتْهُمُ الْبَيِّنَةُ (٤) ] وه‌ ئه‌هلی كتابیش له‌ جووله‌كه‌و گاوره‌كان ته‌فره‌قه‌و ناكۆكی و جیاوازی نه‌كه‌وته‌ نێوانیان ئیلا له‌ پاش ئه‌وه‌ نه‌بێ كه‌ پێغه‌مبه‌ری خوا هات - صلی الله علیه وسلم - جیاوازی كه‌وته‌ نێوانیانه‌وه‌ هه‌ندێكیان موسڵمان بوون وه‌ زۆربه‌یشیان موسڵمان نه‌بوون و له‌سه‌ر كوفرو شیركی خۆیان مانه‌وه‌ كه‌ ئه‌بوایه‌ هه‌موویان ئیمانیان پێ بهێنایه‌ له‌به‌ر ئه‌وه‌ی پێغه‌مبه‌رانی خۆیان وه‌ له‌ كتێبه‌كانی خۆیاندا هاتبوو وه‌ موژده‌یان پێدرابوو كه‌ پێغه‌مبه‌ری ئاخیر زه‌مان دێت - صلی الله علیه وسلم - وه‌ هه‌ر كاتێك هات ئێوه‌ شوێنی بكه‌ون."
  98,5,"{فه‌رمان كردن به‌ یه‌كخواپه‌رستى}\n[ وَمَا أُمِرُوا إِلَّا لِيَعْبُدُوا اللَّهَ مُخْلِصِينَ لَهُ الدِّينَ ] وه‌ ئه‌هلی كتاب فه‌رمانیان پێ نه‌كرابوو ته‌نها به‌وه‌ نه‌بێ به‌تاك و ته‌نها عیباده‌تی خوای گه‌وره‌ بكه‌ن به‌ ئیخڵاص و دڵسۆزی و نیاز پاكییه‌وه‌ وه‌ شه‌ریكی بۆ دانه‌نێن [ حُنَفَاءَ ] وه‌ له‌ شیرك لاده‌ن و بێنه‌ سه‌ر ته‌وحید [ وَيُقِيمُوا الصَّلَاةَ ] وه‌ نوێژه‌كانیان ئه‌نجام بده‌ن له‌ كاتی خۆیدا به‌ ڕوكن و واجیبات و مه‌رجه‌كان و خشوعه‌وه‌ [ وَيُؤْتُوا الزَّكَاةَ ] وه‌ زه‌كاتی ماڵه‌كانیان بده‌ن و چاكه‌ له‌گه‌ڵ فه‌قیرو هه‌ژارو نه‌داراندا بكه‌ن [ وَذَلِكَ دِينُ الْقَيِّمَةِ (٥) ] وه‌ دینی ڕێك و ڕاست و دامه‌زراو و چاك ئه‌مه‌یه‌ كه‌ مرۆڤ به‌تاك و ته‌نها خوا بپه‌رستێ و شه‌ریك بۆ خوا دانه‌نێ وه‌ نوێژه‌كانی ئه‌نجام بدات وه‌ زه‌كاتی ماڵه‌كه‌ی بدات."
  98,6,"{سه‌رجه‌م كافران له‌ دۆزه‌خدان}\n[ إِنَّ الَّذِينَ كَفَرُوا مِنْ أَهْلِ الْكِتَابِ وَالْمُشْرِكِينَ فِي نَارِ جَهَنَّمَ خَالِدِينَ فِيهَا ] به‌ دڵنیایی كافران له‌ ئه‌هلی كتاب له‌ جووله‌كه‌و گاورو سه‌رجه‌م هاوبه‌شبڕیارده‌ران به‌ بت په‌رست و ئاگرپه‌رست و هه‌ر شتێكی تر بپه‌رستن و بیكه‌نه‌ شه‌ریك بۆ خوای گه‌وره‌ تێكڕای ئه‌مانه‌ له‌ ئاگری دۆزه‌خدان به‌ نه‌مری و هه‌میشه‌یی تیایدا ئه‌مێننه‌وه‌ وه‌ هیچ كاتێك سزایان له‌سه‌ر سوك ناكرێ و سزایان له‌سه‌ر هه‌ڵناگیرێ به‌ڵكو به‌هه‌میشه‌یی له‌ سزای ئاگری دۆزه‌خدان [ أُولَئِكَ هُمْ شَرُّ الْبَرِيَّةِ (٦) ] ئا ئه‌مانه‌ خراپترین دروستكراوی خوای گه‌وره‌ن له‌به‌ر ئه‌وه‌ی كه‌ شه‌ریكیان بۆ خوای گه‌وره‌ بڕیار داوه‌و كرده‌وه‌ی چاكیان نه‌كردووه‌."
  98,7,"{باوه‌ڕدارى راسته‌قینه‌ له‌ مه‌لائیكه‌ت باشتره‌}\n[ إِنَّ الَّذِينَ آمَنُوا وَعَمِلُوا الصَّالِحَاتِ ] به‌ڵام ئه‌و كه‌سانه‌ی كه‌ ئیمانیان هێناوه‌و كرده‌وه‌ی چاكیان كردووه‌ (كرده‌وه‌ی چاك ئه‌وه‌یه‌ نیه‌تت بۆ خوای گه‌وره‌ بێت و بۆ ریات نه‌بێت، وه‌ له‌سه‌ر سوننه‌تی پێغه‌مبه‌ر - صلی الله علیه وسلم - بێت و بیدعه‌ نه‌بێت) [ أُولَئِكَ هُمْ خَيْرُ الْبَرِيَّةِ (٧) ] ئه‌مانه‌ باشترین دروستكراوی خوای گه‌وره‌ن، ئه‌بو هوڕه‌یره‌ (خوای لێ ڕازی بێ) له‌گه‌ڵ كۆمه‌ڵێكی تر له‌ زانایاندا ئه‌م ئایه‌ته‌ ئه‌كه‌نه‌ به‌ڵگه‌ له‌سه‌ر ئه‌وه‌ی كه‌ باوه‌ڕداران ئه‌وانه‌ی كه‌ ئیمانیان هێناوه‌و ئه‌هلی ته‌وحیدو یه‌كخواپه‌رستن و شه‌ریكیان بۆ خوا دانه‌ناوه‌و كرده‌وه‌ی چاكیان كردووه‌ ئه‌مانه‌ فه‌زڵیان زیاتره‌ به‌سه‌ر مه‌لائیكه‌ت له‌به‌ر ئه‌وه‌ی خوای گه‌وره‌ ئه‌فه‌رمووێ: ئه‌م باوه‌ڕدارانه‌ باشترین دروستكراوی خوان، واته‌: له‌ جنیش باشترن، ته‌نانه‌ت ئه‌فه‌رموون: له‌ مه‌لائیكه‌تیش باشترن، هه‌ر كه‌سێك عیباده‌تی خوا بكات و شه‌ریك بۆ خوا دانه‌نێ و كرده‌وه‌ی چاك ئه‌نجام بدات ئه‌مانه‌ لای خوای گه‌وره‌ له‌ مه‌لائیكه‌ت به‌ڕێزترن."