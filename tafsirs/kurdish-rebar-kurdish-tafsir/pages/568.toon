tafsir[28]{c,v,t}:
  69,35,"[ فَلَيْسَ لَهُ الْيَوْمَ هَاهُنَا حَمِيمٌ (٣٥) ] بۆیه‌ لێره‌دا له‌ ڕۆژی قیامه‌تدا هیچ دۆست و خۆشه‌ویست و خزمێكی نیه‌ كه‌ فریای بكه‌وێ و له‌ سزاى خواى گه‌وره‌ بیپارێزێت، وه‌ هه‌موو كه‌س له‌ یه‌كتری ڕائه‌كات."
  69,36,"[ وَلَا طَعَامٌ إِلَّا مِنْ غِسْلِينٍ (٣٦) ] وه‌ هیچ خواردنێكیشی پێ نادرێ له‌ناو دۆزه‌خدا جگه‌ له‌ (غیسلین) كه‌ داری زه‌قومه‌ ژه‌قنه‌بووته‌، یاخود وتراوه‌: ئه‌و كێماو و زوخاو و خوێنه‌یه‌ كه‌ له‌ناو ئاگری دۆزه‌خدا له‌ له‌شی دۆزه‌خییه‌كان ئه‌چۆڕێته‌وه‌ به‌هۆی سزاوه‌ ته‌نها ئه‌وه‌یان پێ ئه‌درێ و ئه‌وه‌ خواردنیانه‌."
  69,37,"[ لَا يَأْكُلُهُ إِلَّا الْخَاطِئُونَ (٣٧) ] كه‌ ئه‌م خواردنه‌ هیچ كه‌سێك نایخوات ته‌نها ئه‌و كه‌سانه‌ نه‌بێ كه‌ هاوبه‌شبڕیارده‌رو كافرن، یان خاوه‌نی تاوانی گه‌وره‌ن."
  69,38,"[ فَلَا أُقْسِمُ بِمَا تُبْصِرُونَ (٣٨)  ] خوای گه‌وره‌ سوێند ئه‌خوات به‌و شتانه‌ی كه‌ ئه‌یبینن."
  69,39,"[ وَمَا لَا تُبْصِرُونَ (٣٩) ] وه‌ ئه‌و شتانه‌ى كه‌ نادیاره‌و نایبینن، كه‌ هه‌مووی دروستكراوی خوای گه‌وره‌یه‌."
  69,40,"[ إِنَّهُ لَقَوْلُ رَسُولٍ كَرِيمٍ (٤٠) ] ئه‌م قورئانه‌ پیرۆزه‌ جبریل له‌لایه‌ن خوای گه‌وره‌وه‌ هێناوێتی بۆ پێغه‌مبه‌رێكی به‌ڕێز كه‌ محمده‌ - صلی الله علیه وسلم -  كه‌ به‌ باشترین شێواز گه‌یاندوویه‌تى، كه‌ وته‌و فه‌رمووده‌و فه‌رمایشتی خواى گه‌وره‌یه‌."
  69,41,"[ وَمَا هُوَ بِقَوْلِ شَاعِرٍ ] وه‌ ئه‌م قورئانه‌ پیرۆزه‌ قسه‌ی شاعیرێك نیه‌ وه‌كو ئێوه‌ كه‌ ئه‌ڵێن: محمد - صلی الله علیه وسلم -  شاعیره‌، به‌ڵكو پێغه‌مبه‌ری خوا - صلی الله علیه وسلم -  له‌ ژیانیدا شاعیر نه‌بووه‌و شیعری نه‌زانیوه‌ [ قَلِيلًا مَا تُؤْمِنُونَ (٤١) ] به‌ڵام كه‌مێكتان هه‌یه‌ ئیمانێكی ڕاسته‌قینه‌ ئیمانی پێ بهێنن."
  69,42,"[ وَلَا بِقَوْلِ كَاهِنٍ ] یان هه‌ندێك جار ئه‌یانووت ئه‌مه‌ی محمد - صلی الله علیه وسلم -  فاڵچێتییه‌و محمد - صلی الله علیه وسلم -  فاڵچییه‌و قسه‌كه‌یشی فاڵه‌و گرتوویه‌تییه‌وه‌، به‌ڵكو فاڵیش نیه‌ [ قَلِيلًا مَا تَذَكَّرُونَ (٤٢) ] به‌ڵام كه‌مێكتان هه‌یه‌ كه‌ بیر بكه‌نه‌وه‌ بیر كردنه‌وه‌یه‌ك كه‌ سوودتان پێ بگه‌یه‌نێ."
  69,43,"[ تَنْزِيلٌ مِنْ رَبِّ الْعَالَمِينَ (٤٣) ] به‌ڵكو ئه‌م قورئانه‌ پیرۆزه‌ دابه‌زێندراوه‌ له‌لایه‌ن په‌روه‌ردگاری هه‌موو جیهانه‌وه‌ كه‌ فه‌رمووده‌و فه‌رمایشتی خۆیه‌تی و داوێتی به‌ جبریل و جبریلیش هێناویه‌تی بۆ پێغه‌مبه‌ری خوا - صلی الله علیه وسلم - ."
  69,44,"[ وَلَوْ تَقَوَّلَ عَلَيْنَا بَعْضَ الْأَقَاوِيلِ (٤٤) ] ئه‌گه‌ر وه‌كو ئێوه‌ ئه‌ڵێن: محمد - صلی الله علیه وسلم -  هه‌ندێك قسه‌ له‌ خۆیه‌وه‌ به‌ناو ئێمه‌وه‌ بكات و وه‌حی نه‌بێت و بڵێ ئه‌مه‌ وه‌حیه‌و له‌لایه‌ن خوای گه‌وره‌وه‌ بۆم هاتووه‌."
  69,45,"[ لَأَخَذْنَا مِنْهُ بِالْيَمِينِ (٤٥) ] ئه‌وه‌ به‌ده‌ستی ڕاست ئه‌یبه‌ینه‌وه‌ له‌به‌ر ئه‌وه‌ی ده‌ستی ڕاست به‌هێزتره‌، یاخود به‌ ده‌ستی ڕاستی پێغه‌مبه‌ری خوا - صلی الله علیه وسلم -  ئه‌یبه‌ینه‌وه‌و تۆڵه‌ی لێ ئه‌سه‌نین و سزای ئه‌ده‌ین، به‌ڵام وانه‌بووه‌ به‌ڵكو ئه‌وه‌ی كه‌ پێغه‌مبه‌ر - صلی الله علیه وسلم -  فه‌رموویه‌تی كه‌لامی خوای گه‌وره‌و قورئانی خوای گه‌وره‌و وه‌حی خوای گه‌وره‌ بووه‌، (كه‌واته‌ حه‌رامه‌و تاوانى گه‌وره‌یه‌ به‌ نه‌زانى به‌ ناوى خواى گه‌وره‌و دینه‌كه‌یه‌وه‌ قسه‌ بكرێت، چونكه‌ خواى گه‌وره‌ رازى نیه‌ پێغه‌مبه‌ری خوا - صلی الله علیه وسلم -  له‌ خۆیه‌وه‌ به‌ ناوێوه‌ قسه‌ بكات چ جاى ئێمه‌)."
  69,46,"[ ثُمَّ لَقَطَعْنَا مِنْهُ الْوَتِينَ (٤٦) ] وه‌ پاشانیش ئه‌و شاده‌ماره‌ی كه‌ له‌ پشته‌وه‌ ئه‌گات به‌ دڵ ئه‌وه‌ی ئه‌پچڕێنین، واته‌: به‌ خراپترین شێواز له‌ناوی ئه‌ده‌ین."
  69,47,"[ فَمَا مِنْكُمْ مِنْ أَحَدٍ عَنْهُ حَاجِزِينَ (٤٧) ] وه‌ كه‌ ئێمه‌ سزای ئه‌و بده‌ین هیچ كه‌سێك له‌ ئێوه‌ نیه‌ كه‌ ڕزگاری بكات وه‌ ڕێگری له‌ ئێمه‌ بكات كه‌ نه‌توانین سزای بده‌ین به‌ڵكو سه‌ختترین سزای ئه‌ده‌ین، به‌ڵام پێغه‌مبه‌ری خوا - صلی الله علیه وسلم -  وای نه‌كردووه‌و راستگۆ بووه‌و جبریلیش ئه‌مین بووه‌."
  69,48,"[ وَإِنَّهُ لَتَذْكِرَةٌ لِلْمُتَّقِينَ (٤٨) ] وه‌ ئه‌م قورئانه‌ پیرۆزه‌ یادكردنه‌وه‌یه‌ بۆ ئه‌و كه‌سانه‌ی ته‌قوای خوای گه‌وره‌ ئه‌كه‌ن و خۆیان له‌ تاوان ئه‌پارێزن."
  69,49,"[ وَإِنَّا لَنَعْلَمُ أَنَّ مِنْكُمْ مُكَذِّبِينَ (٤٩) ] وه‌ ئێمه‌ ئه‌زانین سه‌ره‌ڕای هاتنی پێغه‌مبه‌ری خواو - صلی الله علیه وسلم -  دابه‌زینی قورئان و ئه‌و موعجیزه‌ گه‌وره‌و روونكردنه‌وانه‌ هێشتا كه‌سانێك له‌ ئێوه‌ هه‌یه‌ كه‌ باوه‌ڕی به‌ قورئان نیه‌و قورئان به‌درۆ ئه‌زانێ."
  69,50,"[ وَإِنَّهُ لَحَسْرَةٌ عَلَى الْكَافِرِينَ (٥٠) ] وه‌ ئیمان نه‌هێنان به‌م قورئانه‌ پیرۆزه‌ له‌ ڕۆژی قیامه‌ت ئه‌بێته‌ په‌شیمانی بۆ كافران و په‌شیمان ئه‌بنه‌وه‌ به‌ڵام سوودیان پێناگه‌یه‌نێت."
  69,51,"[ وَإِنَّهُ لَحَقُّ الْيَقِينِ (٥١) ] وه‌ ئه‌م قورئانه‌ پیرۆزه‌ حه‌قی یه‌قینه‌و هیچ گومانێكی تیادا نیه‌."
  69,52,"[ فَسَبِّحْ بِاسْمِ رَبِّكَ الْعَظِيمِ (٥٢) ] وه‌ تۆ ئه‌ى محمد - صلی الله علیه وسلم -  ناوی په‌روه‌ردگاری هه‌ره‌ گه‌وره‌ت به‌ پاك ڕابگره‌ له‌ هه‌ر شتێك كه‌ شایه‌ن به‌ خوای گه‌وره‌ نه‌بێ، والله أعلم."
  70,1,"سووره‌تی (مه‌عاریج) (واته‌: شوێنى به‌رز بوونه‌وه‌) \nسووره‌تێكى مه‌ككى یه‌و (٤٤) ئایه‌ته‌\nبِسْمِ اللَّهِ الرَّحْمَنِ الرَّحِيمِ\n[ سَأَلَ سَائِلٌ بِعَذَابٍ وَاقِعٍ (١) ] پرسیاركه‌رێك پرسیاری كردو دوعاكه‌رێك دوعای كردو په‌له‌ى كردو داوای سزایه‌كی كرد كه‌ داببه‌زێته‌ سه‌ریان وه‌ ڕوویان تێبكات، كه‌ (نه‌ضری كوڕی حارثى كوڕی كیلده‌) بوو كه‌ دوعای كردو وتی: خوایه‌ ئه‌گه‌ر ئه‌م دینه‌و ئه‌م پێغه‌مبه‌ره‌ حه‌قه‌ ئه‌وه‌ تۆ له‌ ئاسمانه‌وه‌ به‌رد بارانمان بكه‌، یان سزایه‌كی به‌ئێش و ئازارمان بۆ بنێره‌،"
  70,2,"خوای گه‌وره‌ فه‌رمووی: [ لِلْكَافِرِينَ لَيْسَ لَهُ دَافِعٌ (٢) ] سزای خوای گه‌وره‌ ئاماده‌یه‌و دێت و ڕوو ئه‌دات،  وه‌ كاتێك كه‌ دێت هیچ كه‌سێك نیه‌ سزای خوای گه‌وره‌ بگه‌ڕێنێته‌وه‌."
  70,3,"[ مِنَ اللَّهِ ذِي الْمَعَارِجِ (٣) ] ئه‌و سزایه‌ له‌لایه‌ن خوایه‌كه‌وه‌ دێت كه‌ خاوه‌نی فه‌زڵ و نیعمه‌ت و به‌رزی و بڵندی و گه‌وره‌ییه‌، یاخود (مه‌عاریج) مه‌به‌ستی پێی شوێنی به‌رز بوونه‌وه‌ی فریشته‌كانه‌ كه‌ فریشته‌كان پیایدا به‌رز ئه‌بنه‌وه‌، واته‌: پله‌كان، ئه‌و پلانه‌ی كه‌ فریشته‌كان پیایدا به‌رز ئه‌بنه‌وه‌ بۆ ئاسمان."
  70,4,"[ تَعْرُجُ الْمَلَائِكَةُ وَالرُّوحُ إِلَيْهِ ] فریشته‌كان به‌رز ئه‌بنه‌وه‌ بۆ لای خوای گه‌وره‌ به‌و پلانه‌ی كه‌ خوای گه‌وره‌ بۆی داناون، وه‌ ڕوحیش مه‌به‌ست پێی جبریله‌، یاخود مه‌به‌ست پێی ڕوحی ئاده‌میزاده‌ كاتێك كه‌ فریشته‌ی گیانكێشان ڕوحیان ئه‌كێشێ و ئه‌و ڕوحه‌ به‌رز ئه‌كاته‌وه‌ بۆ ئاسمان بۆ لای خوای گه‌وره‌ وه‌كو له‌ فه‌رمووده‌ی (به‌ڕائدا) هاتووه‌  [ فِي يَوْمٍ كَانَ مِقْدَارُهُ خَمْسِينَ أَلْفَ سَنَةٍ (٤) ] له‌ ڕۆژێكدا كه‌ ڕۆژی قیامه‌ته‌ ماوه‌ی ڕاوه‌ستانی به‌نده‌كان بۆ لێپرسینه‌وه‌ به‌ ئه‌ندازه‌ی په‌نجا هه‌زار ساڵه‌، دواتر ئه‌وه‌ی به‌هه‌شتییه‌ به‌ره‌و به‌هه‌شت به‌ڕێ ئه‌خرێ، وه‌ ئه‌وه‌ی دۆزه‌خییه‌ به‌ره‌و دۆزه‌خ به‌ڕێ ئه‌خرێ، وه‌ وتراوه‌ ئه‌مه‌ بۆ كافرانه‌، وه‌ بۆ ئه‌و موسڵمانانه‌یشه‌ كه‌ تاوانبارن وه‌كو له‌ فه‌رمووده‌ى پێغه‌مبه‌ردا - صلی الله علیه وسلم -  هاتووه‌ باسی ئه‌و كه‌سه‌ ده‌كات كه‌ زه‌كات نادات له‌ ڕۆژی قیامه‌ت كه‌ ئه‌ندازه‌كه‌ی په‌نجا هه‌زار ساڵه‌ له‌وێ سزا ئه‌درێ دواتر به‌ره‌و به‌هه‌شت یان به‌ره‌و دۆزه‌خ به‌ڕێ ئه‌خرێ، به‌ڵام بۆ ئیماندار كاته‌كه‌ی زۆر به‌ خێرایی له‌سه‌ر ده‌ڕوات به‌ ئه‌ندازه‌ى خۆر كه‌ لار بۆته‌وه‌ بۆ ئاوابوون تا ئاوابوونى."
  70,5,"[ فَاصْبِرْ صَبْرًا جَمِيلًا (٥) ] ئه‌ی محمد - صلی الله علیه وسلم -  تۆ ئارام بگره‌ ئارامگرتنێكی جوان كه‌ ناشوكری و گله‌یی و گازنده‌ی له‌ خوای گه‌وره‌ تیادا نه‌بێت."
  70,6,"[ إِنَّهُمْ يَرَوْنَهُ بَعِيدًا (٦) ] كافران ئه‌م ڕۆژه‌ كه‌ ڕۆژی قیامه‌ته‌ به‌دووری ئه‌زانن، یاخود به‌ ئه‌سته‌م و مه‌حاڵی ئه‌زانن و ئه‌ڵێن: ئه‌سته‌مه‌ زیندوو بوونه‌وه‌و لێپرسینه‌وه‌ هه‌بێت."
  70,7,"[ وَنَرَاهُ قَرِيبًا (٧) ] به‌ڵام ئێمه‌ ئه‌یبینین، یاخود باوه‌ڕداران وای ئه‌بینن كه‌ ئه‌مه‌ ڕۆژێكی نزیكه‌ له‌به‌ر ئه‌وه‌ی هه‌ر شتێك كه‌ بێت ئه‌وا نزیكه‌و ئیلا ڕوو ئه‌دات."
  70,8,"{چه‌ند دیمه‌نێكى رۆژى قیامه‌ت}\n [ يَوْمَ تَكُونُ السَّمَاءُ كَالْمُهْلِ (٨) ] له‌و ڕۆژه‌دا كه‌ ڕۆژی قیامه‌ته‌ ئاسمانه‌كان وه‌كو مسی تواوه‌یان لێ دێت، یاخود وه‌كو زه‌یتی تواوه‌یان لێدێت و به‌و شێوه‌یه‌ شل ئه‌بنه‌وه‌."
  70,9,"[ وَتَكُونُ الْجِبَالُ كَالْعِهْنِ (٩) ] وه‌ شاخه‌كان هه‌ڵئه‌كێشرێن و وه‌كو صوفی شیكراوه‌یان لێ دێت و به‌ ئاسماندا ئه‌ڕۆن."
  70,10,"[ وَلَا يَسْأَلُ حَمِيمٌ حَمِيمًا (١٠) ] وه‌ له‌و ڕۆژه‌دا هیچ خزم و كه‌س و دۆست و خۆشه‌ویستێك پرسیار له‌ خزم و دۆست و خۆشه‌ویسته‌كه‌ی ناكات له‌به‌ر سه‌ختی ناخۆشییه‌كانی ئه‌و ڕۆژه‌ كه‌ ڕۆژی قیامه‌ته‌، وه‌ له‌به‌ر سه‌رقاڵ بوونیان به‌ خۆیان."