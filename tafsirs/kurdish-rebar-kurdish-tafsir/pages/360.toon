tafsir[9]{c,v,t}:
  25,3,"{بێدەسەڵاتی خوا پوچەڵەكان}\n [ وَاتَّخَذُوا مِنْ دُونِهِ آلِهَةً ] وه‌ موشریكان جگه‌ له‌ خوای گه‌وره‌ كۆمه‌ڵێك خوایان بۆ خۆیان داناوه‌ [ لَا يَخْلُقُونَ شَيْئًا ] خواكانی ئه‌وان توانای دروست كردنی هیچ شتێكیان نیه‌ [ وَهُمْ يُخْلَقُونَ ] به‌ڵكو ئه‌وان خۆیان دروستكراون و خوای گه‌وره‌ دروستی كردوون [ وَلَا يَمْلِكُونَ لِأَنْفُسِهِمْ ضَرًّا ] وه‌ ناتوانن هیچ زه‌ره‌رو زیانێك له‌ خۆیان دوورخه‌نه‌وه‌ [ وَلَا نَفْعًا ] یان سوود به‌خۆیان بگه‌یه‌نن [ وَلَا يَمْلِكُونَ مَوْتًا وَلَا حَيَاةً ] وه‌ نه‌ مردنیان به‌ده‌سته‌ نه‌ ژیان [ وَلَا نُشُورًا (٣) ] وه‌ نه‌ زیندوو كردنه‌وه‌ی ناوگۆڕ هیچ شتێكیان به‌ده‌ست نیه‌."
  25,4,"[ وَقَالَ الَّذِينَ كَفَرُوا إِنْ هَذَا إِلَّا إِفْكٌ افْتَرَاهُ ] وه‌ كافران ئه‌ڵێن: ئه‌م قورئانه‌ فه‌رمووده‌ی خوا نیه‌و درۆیه‌كه‌و محمد - صلی الله علیه وسلم - هه‌ڵیبه‌ستووه‌ [ وَأَعَانَهُ عَلَيْهِ قَوْمٌ آخَرُونَ ] وه‌ كه‌سانێكی تر یارمه‌تیان داوه‌، واته‌: جووله‌كه‌و گاور یارمه‌تیان داوه‌ له‌سه‌ر دانانی ئه‌م قورئانه‌ [ فَقَدْ جَاءُوا ظُلْمًا وَزُورًا (٤) ] وه‌ به‌ دڵنیایی ئه‌م قسه‌یه‌ی ئه‌مان ئه‌یكه‌ن سته‌م و درۆیه‌و هیچ حه‌قیقه‌ت و ڕاستیه‌كی نیه‌."
  25,5,"[ وَقَالُوا أَسَاطِيرُ الْأَوَّلِينَ اكْتَتَبَهَا ] وه‌ ئه‌ڵێن: ئه‌م قورئانه‌ به‌سه‌رهات و سه‌رگوزشته‌و كتێبی ئوممه‌تانى پێشتره‌ كه‌ محمد - صلی الله علیه وسلم - له‌ خه‌ڵكی تری وه‌رگرتووه‌و داوای كردووه‌ بۆی بنووسنه‌وه‌ یان خۆی نووسیوێتێوه‌ [ فَهِيَ تُمْلَى عَلَيْهِ بُكْرَةً وَأَصِيلًا (٥) ] كه‌ به‌سه‌ر پێغه‌مبه‌رى خوادا - صلی الله علیه وسلم - ئه‌خوێندرێته‌وه‌ به‌ به‌یانیان و ئێواران، واته‌: كه‌سانێكی تر محمد - صلی الله علیه وسلم - فێر ئه‌كه‌ن (خۆیان باش ده‌زانن ئه‌مه‌ درۆیه‌و هه‌ڵیده‌به‌ستن و چونكه‌ پێغه‌مبه‌ری خوا - صلی الله علیه وسلم - خوێنده‌وارى نه‌بووه‌و له‌ناو خۆیاندا ژیاوه‌و راستگۆیی و ده‌ستپاكى لایان ئاشكرا بووه‌و خۆیان پێش پێغه‌مبه‌رایتى شایه‌تیان بۆ داوه‌)."
  25,6,"[ قُلْ أَنْزَلَهُ الَّذِي يَعْلَمُ السِّرَّ فِي السَّمَاوَاتِ وَالْأَرْضِ ] ئه‌ی محمد - صلی الله علیه وسلم - پێیان بڵێ: ئه‌و خوایه‌ی كه‌ نهێنی ئه‌زانێ له‌ ئاسمانه‌كان و زه‌وی ئه‌و خوایه‌ ئه‌م قورئانه‌ پیرۆزه‌ی دابه‌زاندۆته‌ خواره‌وه‌و فه‌رمووده‌ی خوای گه‌وره‌یه‌ [ إِنَّهُ كَانَ غَفُورًا رَحِيمًا (٦) ] به‌دڵنیایى خوای گه‌وره‌ زۆر لێخۆشبوو به‌ به‌زه‌ییه‌و په‌له‌ ناكات له‌ سزادانی ئێوه‌دا (سه‌یرى ئه‌م ره‌حمه‌ته‌ى خواى گه‌وره‌ بكه‌ن له‌گه‌ڵ كوفرو عیناد و دژایه‌تى كردن و بوهتان كردنیان خواى گه‌وره‌ بانگى كافران ده‌كات بۆ ته‌وبه‌ كردن و گه‌ڕانه‌وه‌ بۆ لاى خۆى تا لێیان خۆشبێت)."
  25,7,"{خوای گەورە بەرگری لە پێغەمبەرەكەی - صلی الله علیه وسلم – دەكات}\n [ وَقَالُوا مَالِ هَذَا الرَّسُولِ يَأْكُلُ الطَّعَامَ وَيَمْشِي فِي الْأَسْوَاقِ ] وه‌ كافران گاڵته‌یان به‌ پێغه‌مبه‌ری خوا - صلی الله علیه وسلم - ئه‌كردو ئه‌یانووت: ئه‌م پێغه‌مبه‌ره‌ چیه‌ وه‌كو ئێمه‌ پێویستى به‌ خواردن و خواردنه‌وه‌ هه‌یه‌و له‌ بازاڕیشدا ئه‌ڕوات و كڕین و فرۆشتن ده‌كات، پێغه‌مبه‌ر چۆن وا ده‌بێت؟! [ لَوْلَا أُنْزِلَ إِلَيْهِ مَلَكٌ فَيَكُونَ مَعَهُ نَذِيرًا (٧) ] ئه‌ی بۆ فریشته‌یه‌ك دانابه‌زێنن له‌گه‌ڵ پێغه‌مبه‌ردا - صلی الله علیه وسلم - تا ئه‌و فریشته‌یه‌ش له‌گه‌ڵیدا خه‌ڵكی ئاگادار بكاته‌وه‌و شایه‌تى بۆ بدات و بڵێ: ئه‌مه‌ پێغه‌مبه‌ری خوایه‌ - صلی الله علیه وسلم - (ئه‌ڵێن: چۆن ئه‌بێ پێغه‌مبه‌ر مرۆڤ بێت؟!)."
  25,8,"[ أَوْ يُلْقَى إِلَيْهِ كَنْزٌ ] یاخود ئه‌گه‌ر ڕاست ئه‌كات ئه‌مه‌ پێغه‌مبه‌ری خوایه‌ با له‌ ئاسمانه‌وه‌ كه‌نزی بۆ دابه‌زێت تا به‌دوای كارو كاسبیدا نه‌گه‌ڕێ [ أَوْ تَكُونُ لَهُ جَنَّةٌ يَأْكُلُ مِنْهَا ] یان باخ و بێستانێكی هه‌بێ كه‌ لێی بخوات [ وَقَالَ الظَّالِمُونَ إِنْ تَتَّبِعُونَ إِلَّا رَجُلًا مَسْحُورًا (٨) ] وه‌ ئه‌م سته‌مكارو موشریكانه‌ به‌ خه‌ڵكیان ئه‌ووت ئێوه‌ شوێن هیچ كه‌سێك نه‌كه‌وتوون ته‌نها پیاوێكی سیحرلێكراو نه‌بێ و محمد - صلی الله علیه وسلم - سیحرو جادووی لێكراوه‌."
  25,9,"[ انْظُرْ كَيْفَ ضَرَبُوا لَكَ الْأَمْثَالَ ] ئه‌ی محمد - صلی الله علیه وسلم - ته‌ماشا بكه‌ چۆن نموونه‌ بۆ تۆ ئه‌هێننه‌وه‌ بۆ ئه‌وه‌ی خه‌ڵكت لێ دووربخه‌نه‌وه‌، وه‌ پێشنیاری نابه‌جێت بۆ ئه‌كه‌ن [ فَضَلُّوا فَلَا يَسْتَطِيعُونَ سَبِيلًا (٩) ] خۆیان گومڕا بوونه‌و له‌ رێگاى راست لایانداوه‌، وه‌ هیچ ڕێگایه‌كیشیان نیه‌ بتوانن تانه‌و ته‌شه‌ر له‌ پێغه‌مبه‌رایه‌تی پێغه‌مبه‌ری خوا بده‌ن - صلی الله علیه وسلم -."
  25,10,"[ تَبَارَكَ الَّذِي إِنْ شَاءَ جَعَلَ لَكَ خَيْرًا مِنْ ذَلِكَ ] خوای گه‌وره‌ خێرو به‌ره‌كه‌تی یه‌كجار زۆرو گه‌وره‌و به‌رده‌وام و جێگیره‌، ئه‌گه‌ر ویستی لێ بێت له‌و پێشنیارانه‌ی كه‌ ئه‌وان ئه‌یكه‌ن ئه‌توانێ باشتریشت پێ بدات [ جَنَّاتٍ تَجْرِي مِنْ تَحْتِهَا الْأَنْهَارُ ] باخ و بێستانت پێ ببه‌خشێت كه‌ جۆگه‌له‌ ئاو به‌ژێریدا بڕوات [ وَيَجْعَلْ لَكَ قُصُورًا (١٠) ] وه‌ كۆشكیشت پێ بدات، ئه‌مه‌ له‌ دونیادا سه‌ره‌ڕای ئه‌وه‌ی كه‌ له‌ به‌هه‌شتدا خوای گه‌وره‌ باشتری بۆ داناویت [ بَلْ كَذَّبُوا بِالسَّاعَةِ ] به‌ڵكو ئه‌وان باوه‌ڕیان به‌ ڕۆژی قیامه‌ت نه‌بوو بۆیه‌ ئه‌م قسانه‌یان ده‌كرد."
  25,11,"[ وَأَعْتَدْنَا لِمَنْ كَذَّبَ بِالسَّاعَةِ سَعِيرًا (١١) ] وه‌ هه‌ر كه‌سێكیش ڕۆژی قیامه‌ت به‌ درۆ بزانێ ئه‌وه‌ ئاگری سووتێنه‌ری دۆزه‌خمان بۆی داناوه‌و ئاماده‌ كردووه‌ (ئه‌مه‌یش به‌ڵگه‌یه‌ له‌سه‌ر ئه‌وه‌ى كه‌ ئێستا دۆزه‌خ دروستكراوه‌و ئاماده‌كراوه‌)."