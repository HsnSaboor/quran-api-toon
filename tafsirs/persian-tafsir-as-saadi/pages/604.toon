tafsir[15]{c,v,t}:
  112,1,"قُلْ هُوَ اللَّهُ أَحَدٌ بگو : اوست  خداي  يکتا ،                اللَّهُ الصَّمَدُ خدايي  که  در، حاجت  به  او رو کنند ،                لَمْ يَلِدْ وَلَمْ يُولَدْ نه  زاده  است  و نه  زاده  شده  ،                وَلَمْ يَكُن لَّهُ كُفُوًا أَحَدٌ  و نه  هيچ  کس  همتاي  اوست                مکي و 4 آيه است.                                بسم الله الرحمن الرحيم                \n(1) (﴿قُلۡ﴾) با یقین قطعی و با باور و شناخت بگو: (﴿هُوَ ٱللَّهُ أَحَدٌ﴾) خداوند، یگانه و یکتا است، و یگانگی فقط در او منحصر است. پس او دارای یگانگی کامل است، و دارای نام‌های نیکو و صفات والا و کارهای مقدس است، و همانند و شبیهی ندارد.                \n(2) (﴿ٱللَّهُ ٱلصَّمَدُ﴾) [و بندگان] برای رفع همۀ نیاز‌ها [یشان] رو به سوی او می‌آورند. پس مردم جهان بالا و پائین به شدت به او نیازمندند، و نیازهایشان را از او می‌خواهند، و در کارهای مهم خود رو به سوی او می‌کنند. چون او در صفت‌هایش و در دانایی و علم کامل می‌باشد. و بردباری است که بردباری او کامل است، و مهربانی است که رحمت او همه چیز را فراگرفته است، و سایر صفات او چنین می‌باشند.                \n(3) و از کمال خداوندی این است که او (﴿لَمۡ يَلِدۡ وَلَمۡ يُولَدۡ﴾) فرزندی نزاده و نه زاده شده است، چون در کمال بی‌نیازی می‌باشد.                \n(4) (﴿وَلَمۡ يَكُن لَّهُۥ كُفُوًا أَحَدُۢ﴾) و در صفات و نام‌ها و کارهایش همگون و همتایی ندارد. خجسته و با برکت است خداوند متعال. این سوره مشتمل بر توحید اسما و صفات می‌باشد.                                * * *                "
  112,2,"112:1"
  112,3,"112:1"
  112,4,"112:1"
  113,1,"قُلْ أَعُوذُ بِرَبِّ الْفَلَقِ بگو : به  پروردگار صبحگاه  پناه  مي  برم  ،،                مِن شَرِّ مَا خَلَقَ از شر آنچه  بيافريده  است  ،                وَمِن شَرِّ غَاسِقٍ إِذَا وَقَبَ و از شر شب  چون  در آيد ،                وَمِن شَرِّ النَّفَّاثَاتِ فِي الْعُقَدِ و از شر جادوگراني  که  در گرهها افسون  مي  دمند ،                وَمِن شَرِّ حَاسِدٍ إِذَا حَسَدَ  و از شر حسود چون  رشک  مي  ورزد                مکي و 5 آيه است.                                بسم الله الرحمن الرحيم                \n(1) (﴿قُلۡ أَعُوذُ بِرَبِّ ٱلۡفَلَقِ﴾) بگو: پناه می‌برم به پروردگاری که دانه و هسته و سپیده‌دم را می‌شکافد.                \n(2) (﴿مِن شَرِّ مَا خَلَقَ﴾) این شامل همۀ انسان‌ها و جن‌ها و حیواناتی می‌گردد که خداوند آفریده است. پس باید به آفرینندۀ این‌ها، از شری که در اینهاست پناه برد.                \n(3) سپس به صورت ویژه و خاص بیان کرد و فرمود: (﴿وَمِن شَرِّ غَاسِقٍ إِذَا وَقَبَ﴾) و پناه می‌برم به خدا از شری که در شب هست. وقتی که خواب، مردم را فرو می‌پوشاند، و بسیاری از ارواح شرور و حیوانات موذی پخش و پراکنده می‌گردند.                \n(4) (﴿وَمِن شَرِّ ٱلنَّفَّٰثَٰتِ فِي ٱلۡعُقَدِ﴾) و از شر زنان جادوگری که برای جادوی خود از دمیدن در گره‌ها کمک می‌گیرند و بر آن جادو می‌کنند.                \n(5) (﴿وَمِن شَرِّ حَاسِدٍ إِذَا حَسَدَ﴾) حسود کسی است که زوال نعمت دیگران را می‌خواهد. و حسود برای از بین بردن نعمت از دست دیگران می‌کوشد. پس برای باطل کردن نیرنگ حسود، و مصون ماندن از مکر و کیدش، باید به خدا پناه برد. چشم بد نیز نوعی از حسادت است؛ چون فقط کسی چشم می‌زند که حسود و بد ‌جنس و خبیث‌النفس باشد. پس این سوره بیان می‌دارد که باید از تمام انواع شر به طور خاص و عام به خدا پناه برد. و بر این دلالت می‌نماید که جادو حقیقت دارد، و خطر زیان آن می‌رود و از آن باید ترسید، و از جادو و جادوگران باید به خدا پناه برد.                                * * *                "
  113,2,"113:1"
  113,3,"113:1"
  113,4,"113:1"
  113,5,"113:1"
  114,1,"قُلْ أَعُوذُ بِرَبِّ النَّاسِ بگو : به  پروردگار مردم  پناه  مي  برم  ،،                مَلِكِ النَّاسِ فرمانرواي  مردم  ،                إِلَهِ النَّاسِ خداي  مردم  ،                مِن شَرِّ الْوَسْوَاسِ الْخَنَّاسِ از شر وسوسه  وسوسه گر نهاني  ،                الَّذِي يُوَسْوِسُ فِي صُدُورِ النَّاسِ آن  که  در دلهاي  مردم  وسوسه  مي  کند ،                مِنَ الْجِنَّةِ وَ النَّاسِ خواه  از جنيان  باشد يا از آدميان                مدني و 6 آيه است.                                بسم الله الرحمن الرحيم                \n(1 - 6) این سوره مشتمل بر آن است که باید از شر شیطانی که مصدر هر شرّی است، به پروردگار مردم و مالک آنان و معبود‌شان پناه برد. از جمله فتنه و شر او این است که در سینه‌های مردم وسوسه می‌اندازد؛ پس بدی را برایشان زیبا جلوه می‌دهد، و آنها را بر انجام آن تحریک می‌کند. و آنان را از انجام کار خوب بازمی‌دارد، و خیر را به صورت غیر واقعی به آنها نشان می‌دهد. و شیطان با همین صورت همواره وسوسه می‌کند، سپس واپس می‌رود؛ یعنی خود را از وسوسه کردن عقب می‌کشد، بدانگاه که بنده، پروردگارش را یاد کند و از خدا برای دور شدن شیطان کمک بگیرد. پس او باید از خداوند کمک بگیرد و به او پناه ببرد و به ربوبیت او چنگ بزند؛ ربوبیتی که همۀ مردمان را فرا گرفته است. نیز این سوره مشتمل بر آن است که تمامی خلایق در دایرۀ ربوبیت و پادشاهی خدا قرار دارند، پس سرنوشت هر جنبنده‌ای در دست خداست، نیز این سوره مشتمل بر آن است که انسان باید از خدا کمک بگیرد و به او پناه ببرد و به الوهیّتی که آنان را برای آن آفریده است چنگ بزند. انسان‌ها نمی‌توانند بندگی او را به طور کامل انجام دهند مگر آنکه خداوند شر دشمن‌شان را از آنها دور بدارد؛ دشمنی که می‌خواهد آنها را از بندگی و عبودیت دور نماید، و میان آنها و بندگیِ خدا حائل گردد، و می‌خواهد آنها را از حزب و گروهش بگرداند تا از دوزخیان بگردند. و همان‌طور که جن‌ها در دل وسوسه می‌اندازند، انسان‌ها نیز در دل وسوسه می‌اندازند. بنابراین فرمود: (﴿مِنَ ٱلۡجِنَّةِ وَٱلنَّاسِ﴾) از جنیان باشند یا از مردمان. ستایش از آن پروردگار جهانیان است.                "
  114,2,"114:1"
  114,3,"114:1"
  114,4,"114:1"
  114,5,"114:1"
  114,6,"114:1"