tafsir[26]{c,v,t}:
  92,15,"គ្មាននរណាម្នាក់ដែលទទួលរងនូវកម្តៅរបស់ភ្លើងនរកនេះនោះទេ លើកលែងតែមនុស្សអាក្រក់ប៉ុណ្ណោះ នោះគឺពួកគ្មានជំនឿ។"
  92,16,"គឺអ្នកដែលបដិសេធចំពោះអ្វីដែលអ្នកនាំសារមូហាំម៉ាត់បាននាំមក ហើយបានងាកចេញពីការអនុវត្តតាមបទបញ្ជារបស់អល់ឡោះ។"
  92,17,"ហើយគេនឹងបញ្ចៀសអ្នកដែលកោតខ្លាចអល់ឡោះបំផុតក្នុងចំណោមមនុស្សលោកអំពីឋាននរក នោះគឺអាពូហ្ពាកើរ។"
  92,18,"ជាអ្នកដែលបរិច្ចាគទ្រព្យសម្បត្តិរបស់គេក្នុងផ្លូវសប្បុរសដើម្បីជម្រះសម្អាតខ្លួនរបស់គេពីបាបកម្ម។"
  92,19,"គេមិនមែនបរិច្ចាគទ្រព្យសម្បត្តិរបស់គេដើម្បីសងគុណនរណាម្នាក់ដែលធ្វើល្អចំពោះគេនោះឡើយ។"
  92,20,"ការបរិច្ចាគទ្រព្យសម្បត្តិរបស់គេនោះ គឺគ្មានបំណងអ្វីក្រៅពីដើម្បីស្វែងរកការពេញចិត្តពីម្ចាស់របស់គេដ៏មហាឧត្ដុង្គឧត្ដម ខ្ពង់ខ្ពស់លើម៉ាខ្លូករបស់ទ្រង់ប៉ុណ្ណោះ។"
  92,21,"ហើយគេពិតជានឹងពេញចិត្ដជាមិនខាននូវអ្វីដែលអល់ឡោះជាម្ចាស់ទ្រង់តបស្នងដល់គេនៃការតបស្នងដ៏ប្រពៃ។"
  93,1,"អល់ឡោះស្បថនឹងពេលហ្ទូហា(ពេលដំបូងនៃពេលថ្ងៃ) ។"
  93,2,"ហើយទ្រង់ស្បថនឹងពេលយប់នៅពេលដែលវាងងឹតហើយមនុស្សលោកសម្រាកពីសកម្មភាពផ្សេងៗ។"
  93,3,"ម្ចាស់របស់អ្នក(ឱអ្នកនាំាសារមូហាំម៉ាត់)មិនបានបោះបង់អ្នកចោល និងមិនបានខឹងសម្បារនឹងអ្នកដូចដែលពួកមុស្ហរីគីនបាននិយាយនោះទេ នៅពេលដែលវ៉ាហ៊ីបានផ្អាកមួយរយៈនោះ។"
  93,4,"ជាការពិតណាស់ ឋានបរលោក គឺវាល្អប្រសើរសម្រាប់អ្នកជាងលោកិយនេះទៅទៀត ដោយសារនៅឋានបរលោកនោះ គឺមានឧបការគុណជាច្រើនដែលមិនសាបសូន្យឡើយ។"
  93,5,"ហើយទ្រង់ពិតជានឹងប្រទានឱ្យអ្នក(ព្យាការីមូហាំម៉ាត់)និងប្រជាជាតិរបស់អ្នកនូវផលបុណ្យដ៏ធំធេង រហូតដល់អ្នកពេញចិត្តនូវអ្វីដែលទ្រង់បានប្រទានដល់អ្នកនិងប្រជាជាតិរបស់អ្នកជាមិនខាន។"
  93,6,"ជាការពិតណាស់ ទ្រង់បានឃើញអ្នកជាក្មេងម្នាក់ដែលកំព្រាឪពុក ហើយទ្រង់បានធ្វើឱ្យអ្នកមានទីជម្រកសម្រាប់ជ្រកកោនដោយបានរស់នៅជាមួយជីតារបស់អ្នកអាប់ទុលមូតល់ឡឹប។ បន្ទាប់មកទៀត អ្នកបានរស់នៅជាមួយនឹងឪពុកមារបស់អ្នក អាពូតឡឹប។"
  93,7,"ហើយទ្រង់បានឃើញអ្នកជាមនុស្សម្នាក់ដែលមិនដឹងអ្វីទៅជាគម្ពីរគួរអាន និងអ្វីទៅជាជំនឿនោះឡើយ។ ដូច្នេះ ទ្រង់ក៏បង្រៀនដល់អ្នកនូវអ្វីដែលអ្នកមិនធ្លាប់បានដឹងនោះ។"
  93,8,"ហើយទ្រង់បានឃើញអ្នកមានជីវភាពក្រីក្រ រួចទ្រង់ក៏បានធ្វើឱ្យអ្នកមានជីវភាពធូរធារ។"
  93,9,"ដូច្នេះ ចូរអ្នកកុំមានទំនាក់ទំនងមិនល្អជាមួយនឹងកូនដែលកំព្រាឪពុក និងកុំកេងបន្លំទ្រព្យសម្បត្តិរបស់ពួកគេឲ្យសោះ។"
  93,10,"ហើយចូរអ្នកកុំគំហកដាក់អ្នកសុំទានដែលជាអ្នកមានតម្រូវការចាំបាច់ឱ្យសោះ។"
  93,11,"ហើយចូរអ្នកថ្លែងអំណរគុណចំពោះឧបការគុណទាំងឡាយដែលអល់ឡោះបានប្រទានឱ្យអ្នក និងរៀបរាប់អំពីវាចុះ។"
  94,1,"ជាការពិតណាស់ យើង(អល់ឡោះ)បានបើកចំហទ្រូងរបស់អ្នក(បើកចិត្ត) ដោយយើងបានធ្វើឱ្យអ្នកពេញចិត្តនឹងការទទួលយកវ៉ាហ៊ី។ជាការពិតណាស់ អល់ឡោះជាម្ចាស់បានបើកចិត្តរបស់អ្នក ដោយធ្វើឱ្យអ្នកពេញចិត្តនឹងការទទួលយកវ៉ាហ៊ី។"
  94,2,"ហើយយើងបានអភ័យទោសដល់អ្នកចំពោះបាបកម្មរបស់អ្នកដែលបានកន្លងផុត(ធ្លាប់មានពីមុន) ហើយយើងបានដកចេញពីអ្នកនូវទម្ងន់ដ៏ធ្ងន់ក្នុងសម័យកាលអវិជ្ជាដែលអ្នកធ្លាប់បានរស់នៅ។"
  94,3,"ដែលវាបានធ្វើឲ្យអ្នកមានភាពនឿយហត់ខ្លាំង រហូតដល់ខ្នងរបស់អ្នកស្ទើរតែបាក់។"
  94,4,"ហើយយើងបានលើកកិត្ដិនាមរបស់អ្នកឱ្យខ្ពង់ខ្ពស់ រហូតដល់មានការរំលឹកអំពី(ឈ្មោះ)អ្នកក្នុងពេលអាហ្សាន ពេលអ៊ីក៏ម៉ាត់ និងពេលផ្សេងៗទៀត។"
  94,5,"ហើយពិតប្រាកដណាស់ ជាមួយនឹងសេចក្ដីលំបាកវេទនានិងភាពតានតឹង គឺនឹងមានភាពងាយស្រួលនិងធូរស្រាល។ហើយពិតប្រាកដណាស់ ជាមួយនឹងសេចក្ដីលំបាកវេទនានិងភាពតានតឹង គឺនឹងមានភាពងាយស្រួលនិងធូរស្រាល។"
  94,6,"ពិតប្រាកដណាស់ ជាមួយនឹងសេចក្ដីលំបាកវេទនានិងភាពតានតឹង គឺនឹងមានភាពងាយស្រួលនិងធូរស្រាល។ ប្រសិនបើអ្នកដឹងដូច្នោះនោះ ពិតណាស់ ការធ្វើទុក្ខបុកម្នេញពីសំណាក់ក្រុមរបស់អ្នកមកលើអ្នកនោះមិនអាចធ្វើឲ្យអ្នកតក់ស្លុតនោះទេ ហើយក៏មិនអាចរារាំងអ្នកពីការអំពាវនាវទៅកាន់អល់ឡោះជាម្ចាស់នោះដែរ។"
  94,7,"ដូច្នេះ នៅពេលដែលអ្នកបានបំពេញកិច្ចការទាំងឡាយរបស់អ្នករួចរាល់ហើយនោះ ចូរអ្នកខិតខំគោរពសក្ការៈចំពោះម្ចាស់របស់អ្នកចុះ។"
  94,8,"ហើយចូរឲ្យក្តីប្រាថ្នានិងគោលបំណងរបស់អ្នក គឺឆ្ពោះទៅកាន់អល់ឡោះជាម្ចាស់តែមួយគត់។"